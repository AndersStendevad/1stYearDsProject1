<p id="p1">Den 10. juli er der en usædvanlig bryllupsdag hos Conni og Per Henriksen, indehavere af butik "Bondestuen" på Valby Langgade. </p><p id="p2">Siden parret mødtes 10. juli for 37 år siden på Dansestedet "krudthuset" i Tivoli, er dagen blevet holdt hvert år i Tivoli. Og da de havde været sammen i 25 år, markerede de dagen med et hemmeligt bryllup, så de både holdt bryllup og "sølvbryllup". Venner og familie blev dog ikke snydt, de kom til havefest lørdagen efter, hvor der var pyntet op med store fotostater af vielsesattesten. Så kunne de selv regne anledningen ud. </p><p id="p3">Hvorfor Conni og Per Henriksen først blev gift efter 25 år? "Jeg skulle være helt sikker, inden jeg friede," svarer Per. Næste markering er kobberbrylluppet den 10. januar 2009  hvor de så har været sammen i 37 ½ år.</p><p id="p4">Snupper de så en dans som ved det første møde i Tivoli? Conni griner: "Er du gal, det var DISKO!"</p><p id="p1"><br /><em style="bold">JANUAR</em></p><p id="p2"><br /><em style="bold">Farvel til Dæmningen</em></p><p id="p3">Da otte kommuners brandvæsener blev lagt sammen 1. januar i år, fik det yderst konkrete konsekvenser i Valby.</p><p id="p4">Dæmningen Brandstation, som gennem årene havde dækket store dele af bydelen, blev nemlig lukket, forstået på den måde, at det operative beredskab forsvandt.</p><p id="p5">Bygningen på Hansstedgade skulle dog ikke stå tom, da den fremover skulle huse uddannelse og et frivilligt korps.</p><p id="p6"><br /><em style="bold">FEBRUAR</em></p><p id="p7"><br /><em style="bold">En gul zone flytter til Valby</em></p><p id="p8">På Teknik-og Miljøudvalgets møde i februar stemte medlemmerne ja til et forslag om nye regler for betalingsparkering.</p><p id="p9">Det betyder, at der i marts 2017 indføres en ny gul p-zone i Valby, som ligger i forlængelse af den blå zone på Vesterbro med undtagelse af Carlsberg Byen.</p><p id="p10">Priserne bliver ni kr. fra kl.</p><p id="p11">8-23 og to kr. fra kl. 23-8.</p><p id="p12"><br /><em style="bold">MARTS</em></p><p id="p13"><br /><em style="bold">Sydhavnens Anker takkede af</em></p><p id="p14">Han er blevet kaldt Danmarks tillidsmand og statsminister, men 20.</p><p id="p15">marts var det slut, da Anker Jørgensen sov stille ind i en alder 93 år.</p><p id="p16">Anker Jørgensen elskede sit Sydhavnen, hvor han boede en årrække på Borgbjergsvej. Han er nu stedt til hvile på Vestre Kirkegård.</p><p id="p17"><br /><em style="bold">Her skal flygtningene bo</em></p><p id="p18">NYE NABOER: Stolerækkerne var fyldt til yderste sæde, da Københavns Kommune inviterede til borgermøde på Ottiliavej 1 i april. Anledningen var, at den tidligere kontorbygning fra maj skulle huse Københavns nye flygtninge.</p><p id="p19">Udover en rundvisning i den nyrenoverede bygning svarede overborgmester Frank Jensen (S) og beskæftigelses-og integrationsborgmester Anna Mee Allerslev (R) på de mange spørgsmål, borgerne havde.</p><p id="p20"><br /><em style="bold">MAJ</em></p><p id="p21"><br /><em style="bold">Boede ulovligt i tom bygning</em></p><p id="p22">UTRYGT: En gruppe på mindst 20-30 voksne og enkelte børn flyttede i maj ind i en tom bygning i Vigerslev, som telegiganten TDC ejer.</p><p id="p23">De nye naboer skabte utryghed blandt de valbyborgere, der boede i nærheden, og hos politiet lød meldingen, at ulovlige overnatninger er et stigende problem, som kan skyldes Sydeuropas migrationsproblem.</p><p id="p24">Få uger efter ryddede politiet bygningen i Vigerslev.</p><p id="p25"><br /><em style="bold">JUNI</em></p><p id="p26"><br /><em style="bold">Hunde dræbte får på Tippen</em></p><p id="p27">Det var et trist syn, der mødte frivillige fra Børnenes Dyremark i juni. Da de kom ud på Tippen for at redde tre får op af vandet, opdagede de nemlig, at tre andre får var blevet skambidt til døde af to løse schæferhunde.</p><p id="p28">Episoden fik atter Børnenes Dyremark til at bede hundeejerne om at holde deres hunde i snor.</p><p id="p29"><br /><em style="bold">JULI</em></p><p id="p30"><br /><em style="bold">Skraldet flød i Tippens natur</em></p><p id="p31">ULOVLIGT: Ulovlige fester og raves rykkede atter ind på Tippen i juli med store mængder skrald til følge. Det gik ud over dyrelivet.</p><p id="p32">By og Havn, som ejer området, rykkede ofte ud for at rydde op efter de ulovlige fester, hvor også politiet havde været tilkaldt. Kgs. Enghave Lokaludvalg forsøgte at stoppe festerne med flyeren ' Pas på Tippen'.</p><p id="p33"><br /><em style="bold">AUGUST</em></p><p id="p34"><br /><em style="bold">Nej tak til Frederiksbergfinten</em></p><p id="p35">I august meldte Frederiksberg Kommune ud, at de vil placere 110 flygtninge på rehabiliteringscentret i Centerparken i Valby, som Frederiksberg ejer. Beslutningen fik straks københavnske politikere til at fare til tasterne både på sociale medier og på papir.</p><p id="p36">På Frederiksberg lød forklaringen dog, at kommunen er den tættest befolkede i Nordeuropa, og derfor er opgaven med at finde boliger til flygtninge ekstraordinær stor.</p><p id="p37"><br /><em style="bold">SEPTEMBER</em></p><p id="p38"><br /><em style="bold">TRÆLØS. Træer blev fældet uden varsel</em></p><p id="p39">FÆLDET: Det var med ærgrelse, at det i september gik op for Vigerslev Allés beboere, at Teknik-og Miljøforvaltningen uden varsel havde givet tilladelse til at fælde nogle af alléens gamle træer. Fra forvaltningen lød det, at man var nødt til at fælde træerne for at lave krydsforbedringer ved Pakkerivej.</p><p id="p40">Man havde dog glemt at oplyse politikerne om det.</p><p id="p41"><br /><em style="bold">OKTOBER</em></p><p id="p42"><br /><em style="bold">TRAFIK. 2450 vil ikke være udkantsbydel</em></p><p id="p43">BUSPLAN: I oktober arbejdede Kgs. Enghave Lokaludvalg på et høringssvar til Movias kommende trafikplan, som handler om, hvordan busserne skal køre, når Cityringen åbner i 2019.</p><p id="p44">I lokaludvalget var de tilfredse med busdækning, Sydhavnen har i dag, og med den fremlagte plan frygtede man atter at ende som en udkantsbydel med dårlig kollektiv trafik.</p><p id="p45"><br /><em style="bold">NOVEMBER</em></p><p id="p46"><br /><em style="bold">KERAMIK. Der gik skår i glæden</em></p><p id="p47">NEJ TAK: Brugere af keramikværkstedet i Valby Kulturhus følte sig i november overhørt af ledelsen og valgte at protestere mod planerne om at flytte værkstedet til Vesterbro.</p><p id="p48">Fra ledelsen i Kultur Syd lød begrundelsen, at man kunne slå to keramikværksteder sammen i Kulturanstalten i Lyskovsgade og dermed tilbyde 200 kvadratmeter. Den købte 116 brugere dog ikke, da de skrev under på, at de ønsker deres værksted bevaret i Valby.</p><p id="p49"><br /><em style="bold">DECEMBER</em></p><p id="p50"><br /><em style="bold">PLADEHALLEN. Kulturen er reddet</em></p><p id="p51">KAMPPLADS: Siden Nordea Ejendomme købte området med Pladehallen, har de afventet, at kulturinstitutioner ville melde sig. Da det ikke skete, bad de om lov til at bygge boliger i stedet. Det fik 153 kritiske borgere til tasterne.</p><p id="p52">Forslaget blev dog vedtaget i både Teknik-og Miljøudvalget og Økonomiudvalget. Kort før jul tog sagen så en ny drejning, da flertallet i Borgerrepræsentationen overraskende smækkede døren i for boliger.</p><p id="p1">der sommerfugle i maven og skoletasker på ryggen af over 4.000 børn, der startede i skole i Københavns kommune. På Ålholm Skole blev første skoledag fejret med borgmesterbesøg og aktiviteter for både børn og voksne.</p><p id="p2">En mor giver sin søn skoletaske på og tager mobilen frem. Drengen smiler fjollet til kameraet og tager sin mor i hånden. De er kommet i god tid til første skoledag på Ålholm Skole i Valby. Indgangshallen er fyldt med forventningsfulde skolespirer og deres forældre. Bagest i hallen er der blevet bygget en scene, og familierne finder pladser på stolerækkerne foran.</p><p id="p3">En far forklarer sin søn, at overborgmesteren, der hedder Frank, er her, og det er ham, der bestemmer i hele byen. »Men,« bryder drengens mor ind,»det er ham dér, du skal passe på« . Hun peger på en mand med et gråt jakkesæt.»Det er ham, der bestemmer her på skolen,« siger hun. Drengen ser sig om, og spørger så efter lidt tid:»Er han overborgmesteren af skolen?« </p><p id="p4">Manden i det grå jakkesæt hedder Søren Vith og er skoleleder på Ålholm Skole. Han siger til Berlingske:</p><p id="p5">»Første skoledag betyder rigtigt meget for os, fordi det er vores mulighed for at give de nye børn, der starter, en rigtig varm velkomst og signalere, at nu er de en del af fællesskabet. For børnene betyder sådan en dag utrolig meget, og hvis de kommer godt i gang, er der en god sandsynlighed for, at de også kommer godt videre.« </p><p id="p6">På Ålholm Skole afslutter de dagen med at sende balloner op, med en lille seddel, hvorpå børnenes navne samt en e-maildaresse til skolen er skrevet. Så kan det være, at nogen et andet sted finder den, og skriver en hilsen til e-mailadressen. Arrangementer som disse er ifølge Søren Vith afgørende for at indlede en god relaltion både til børn og forældre, for det er den tætte relation, der skal få ungerne til at hænge i, når skolelivet bliver udfordrende:</p><p id="p7">»Det er selvfølgelig positivt, når forældrene føler sig tæt på skolen. Jeg håber på, at det vil hjælpe med til, at børnene er mere positivt stemt overfor det at gå i skolen - også når det bliver hårdt, også når det bliver svært, og også når de bliver trætte af bøgerne, eller når der er noget andet, der er surt.« </p><p id="p8"><img src="https://bdk.bmcdn.dk/media/cache/resolve/image_700x/image/98/986799/21809009-bm.jpg" class="" alt="Nr. 3 af 10. - 0. klasse første skoledag på Ålholm Skole i Valby. Nilas." /></p><p id="p9"><br /><em style="bold">Milas er startet i 0.A</em></p><p id="p10">Hvad har været det sjoveste i dag?</p><p id="p11"><br /><em style="bold">»At min far har tegnet en grå bil til mig.« </em></p><p id="p12">Hvad glæder du dig til i skolen?</p><p id="p13"><br /><em style="bold">»Frikvarter!« </em></p><p id="p14">Hvad synes du gør en skole god?</p><p id="p15"><br /><em style="bold">»Vennerne, fordi så kan man lege med dem.« </em></p><p id="p16"><img src="https://bdk.bmcdn.dk/media/cache/resolve/image_700x/image/98/986802/21809047-bm.jpg" class="" alt="Nr. 6 af 10. - 0. klasse første skoledag på Ålholm Skole i Valby. Georg." /></p><p id="p17"><br /><em style="bold">Georg er startet i 0.B</em></p><p id="p18">Hvad har været det sjoveste i dag?</p><p id="p19">»At sætte ballonen op! Jeg håber den ender, på den anden side af Jorden. Jeg ved ikke, hvad der er dér.« </p><p id="p20">Hvad glæder du dig til i skolen?</p><p id="p21"><br /><em style="bold">»Det ved jeg ikke...« </em></p><p id="p22">Hvad synes du gør en skole god?</p><p id="p23">»En skole med frikvarter, fordi der er en legeplads, og den er rigtig sjov.« </p><p id="p24"><img src="https://bdk.bmcdn.dk/media/cache/resolve/image_700x/image/98/986801/21809043-bm.jpg" class="" alt="Nr. 5 af 10. - 0. klasse første skoledag på Ålholm Skole i Valby. Sofia." /></p><p id="p25"><br /><em style="bold">Sofia er startet i 0.B</em></p><p id="p26">Hvad har været det sjoveste i dag?</p><p id="p27"><br /><em style="bold">»At tegne. Jeg har tegnet et par kufferter.« </em></p><p id="p28">Hvad glæder du dig til i skolen?</p><p id="p29">»At lære matematik, fordi så kan jeg lave mine opgaver.« </p><p id="p30">Hvad synes du gør en skole god?</p><p id="p31">»Hvis man får masser af fredagsslik! Men det vigtigste i skolen er at have venner og tie stille.« </p><p id="p32"><img src="https://bdk.bmcdn.dk/media/cache/resolve/image_700x/image/98/986781/21808961-bm.jpg" class="" alt="Nr. 7 af 10. - 0. klasse første skoledag på Ålholm Skole i Valby. Svend." /></p><p id="p33"><br /><em style="bold">Svend: 0.B</em></p><p id="p34">Hvad har været det sjoveste i dag?</p><p id="p35">»At sende balloner op. Jeg håber den ender et eller andet sted.« </p><p id="p36">Hvad glæder du dig til i skolen?</p><p id="p37">»At lære at skrive. Jeg kan ikke skrive så godt, men jeg kan læse virkelig godt.« </p><p id="p38">Hvor har du lært at læse?</p><p id="p39">»Det har jeg lært af mig selv. Jeg læser jumbobøger.« </p><p id="p40">Hvad synes du gør en skole god?</p><p id="p41"><br /><em style="bold">»Venner!« </em></p><p id="p42"><img src="https://bdk.bmcdn.dk/media/cache/resolve/image_700x/image/98/986803/21809048-bm.jpg" class="" alt="Nr. 8 af 10. - 0. klasse første skoledag på Ålholm Skole i Valby. Alfred." /></p><p id="p43"><br /><em style="bold">Alfred er startet i 0.A</em></p><p id="p44">Hvad har været det sjoveste i dag?</p><p id="p45">»At sætte balloner op. Jeg håber den ender i Sverige, for jeg har en bedste ven i Sverige.« </p><p id="p46">Hvad glæder du dig til i skolen?</p><p id="p47"><br /><em style="bold">»At lære at læse.« </em></p><p id="p48">Hvad synes du gør en skole god?</p><p id="p49">»At lære børnene hurtigt at skrive. Og venner, for ellers var alle bare ensomme.« </p><p id="p50"><img src="https://bdk.bmcdn.dk/media/cache/resolve/image_700x/image/98/986798/21809005-bm.jpg" class="" alt="Nr. 2 af 10. - 0. klasse første skoledag på Ålholm Skole i Valby. Jens." /></p><p id="p51"><br /><em style="bold">Jens er startet i 0.A</em></p><p id="p52">Hvad har været det sjoveste i dag?</p><p id="p53">»Det var, da vi skulle give slip på ballonerne. Nej nej! Da vi skulle hen til klassen Nej! Da vi skulle åh, jeg kan ikke helt finde ud af det, for det har været sådan en god dag.« </p><p id="p54">Hvad glæder du dig til i skolen?</p><p id="p55">»At lære at læse og skrive. Jeg vil gerne læse bøger.« </p><p id="p56">Hvad synes du gør en skole god?</p><p id="p57">»At man lærer noget. Det er godt, at man lærer noget på en skole. Hvis man ikke lærer noget på en skole, så er det ligesom ikke en skole.« </p><p id="p58"><img src="https://bdk.bmcdn.dk/media/cache/resolve/image_700x/image/98/986804/21809050-bm.jpg" class="" alt="Nr. 9 af 10. - 0. klasse første skoledag på Ålholm Skole i Valby. Viggo." /></p><p id="p59"><br /><em style="bold">Viggo er startet i 0.A</em></p><p id="p60">Hvad har været det sjoveste i dag?</p><p id="p61">»At vi skulle sidde stille, og vi skulle høre en historie om en lille pige og vi skulle også have nogle makkere.« </p><p id="p62">Hvad glæder du dig til i skolen?</p><p id="p63">»At lære i skolen. Og at være stille. Det er jeg ikke så god til.« </p><p id="p64">Hvad synes du gør en skole god?</p><p id="p65">»At holde frikvarter, og at lege udenfor sammen med nogen venner.« </p><p id="p66"><img src="https://bdk.bmcdn.dk/media/cache/resolve/image_700x/image/98/986805/21809051-bm.jpg" class="" alt="Nr. 10 af 10. - 0. klasse første skoledag på Ålholm Skole i Valby. Martha." /></p><p id="p67"><br /><em style="bold">Martha er startet i 0.B</em></p><p id="p68">Hvad har været det sjoveste i dag?</p><p id="p69"><br /><em style="bold">»At tegne. Det er jeg god til.« </em></p><p id="p70">Hvad glæder du dig til i skolen?</p><p id="p71"><br /><em style="bold">»At lære at læse.« </em></p><p id="p72">Hvad synes du gør en skole god?</p><p id="p73"><br /><em style="bold">»Det er vigtigt at hjælpe hinanden.« </em></p><p id="p74"><img src="https://bdk.bmcdn.dk/media/cache/resolve/image_700x/image/98/986800/21809041-bm.jpg" class="" alt="Nr. 4 af 10. - 0. klasse første skoledag på Ålholm Skole i Valby. Trygve." /></p><p id="p75"><br /><em style="bold">Trygve er startet i 0.A</em></p><p id="p76">Hvad har været det sjoveste i dag?</p><p id="p77">»Det er sådan lidt svært at forklare. Det er sjovt at sætte ballon op.« </p><p id="p78">Hvad glæder du dig til i skolen?</p><p id="p79"><br /><em style="bold">»Det ved jeg ikke endnu.« </em></p><p id="p80">Hvad synes du gør en skole god?</p><p id="p81">»Det er også lidt svært at forklare det er vennerne og læreren. Jeg har allerede mødt ham. Han var fin nok.« </p><p id="p82"><img src="https://bdk.bmcdn.dk/media/cache/resolve/image_700x/image/98/986797/21808994-bm.jpg" class="" alt="Nr. 1 af 10. - 0. klasse første skoledag på Ålholm Skole i Valby. Ella." /></p><p id="p83"><br /><em style="bold">Ella er startet i 0.A</em></p><p id="p84">Hvad har været det sjoveste i dag?</p><p id="p85">»At finde min plads. Jeg ved ikke, hvem jeg skal sidde ved siden af.« </p><p id="p86">Hvad glæder du dig til i skolen?</p><p id="p87">»At lære at tale engelsk, fordi, at jeg synes det er sjovt.« </p><p id="p88">Hvad synes du gør en skole god?</p><p id="p89"><br /><em style="bold">»At man skal lave noget sjovt.« </em></p><p id="p1">UDVIKLING: Finanskrise, internettet, konkurrenterne i nabobydelene.</p><p id="p2">Truslerne mod Valbys handelsliv er mange, og hvis det skal overleve og måske endda blomstre bliver man nødt til at fokusere kræfterne, mener man i Valby Handelsforening.</p><p id="p3">»Intentionen med Valby Handelsforening er selvfølgelig at varetage handelslivets interesser i hele 2500 Valby, men vi bliver nødt til at have et kerneområde i Valby. Det duer ikke, at vi prøver at satse på flere områder, som for eksempel Toftegårds Plads. Vi bliver nødt til at satse helhjertet på et kerneområde, ellers dør vi begge to,« siger Jan Eigil Kjær, formand for Valby Handelsforening.</p><p id="p4">Valby Handelsforening besluttede derfor til foreningens generalforsamling i november sidste år, at 2013 skal være året, hvor man for alvor sætter drøn på projekt ' Valby C', som i denne sammenhæng betyder, at man vil satse på at styrke området Tingstedet, Valby Langgade, Toftegårds Allé, Anneksstræde og Skolegade.</p><p id="p5">Sidstnævnte skal, som mange har foreslået før, omdannes til gågade, så der bliver skabt forbindelse mellem Spinderiet og specialforretingerne på Valby Langgade.</p><p id="p6">Desuden vil man gerne have, at området skal strække sig op til Jesuskirken på Gammel Jernbanevej, så man kan få den kommende Valby Kino med i Valby C.</p><p id="p7">Tingstedet en attraktion Tingstedet skal ikke mindst gøres så attraktivt som overhovedet mulig, og det skal blandt andet ske ved, at man finder lejere til den kæmpestore og forladte Indoor Outdoor-butik. Meget gerne som en Valby-version af Torvehallerne i mindre målestok.</p><p id="p8">Derudover ligger det foreningen ' stærkt på sinde', at der skal være tilbagevendende aktiviteter og markedsboder på Tingstedet hver lørdag i sommermånederne.</p><p id="p9">I det hele taget skal Valby C være et større trækplaster, end det er nu.</p><p id="p10">»Vi har ikke det store marketingsbudget, men Valby kan tilbyde noget som andre ikke har, og det skal vi slå på. Det kunne for eksempel være en statue af Olsen Banden på Tingstedet, og så har Valby C jo det gamle hyggelige landsbymiljø og Spinderiet,« siger Jan Eigil Kjær, som også mener, at det er vigtigt, at der kommer bibliotek i Smedestræde frem for på Toftegårds Plads for at styrke Valby C.</p><p id="p11"><br /><em style="bold">Afledte effekter</em></p><p id="p12">Valby Handelsforenings vision om en opprioritering af ' Valby C' kommer i kølvandet på længere tids debat og frustration om og fra ' Udkantsvalby', det vil sige området omkring Folehaven, og det er skam noget, som handelsformanden har overvejet.</p><p id="p13">»Først og fremmest ville en øget handel i Valby C selvfølgelig have afledte effekter, som også vil komme resten af bydelen til gavn, og vi har ikke glemt resten af Valby. For eksempel så vi meget gerne, at man gjorde sådan at regionaltoget stoppede ved Ny Ellebjerg,« siger Jan Eigil Kjær.</p><p id="p14">Det vil foreningen gerne medvirke til og vil prøve at påvirke de relevante parter.</p><p id="p15">På den baggrund og tilførsel af et ' lift' til infrastrukturen i det omstridte område vil de afledte virkninger, i følge Valby Handelsforening være, at der kommer mere ' gang' i udviklingen af bydelen og salget af byggegrundene i hele området, blandt andet på Grønttorvet.</p><p id="p1">VALBY: Det lille byskilt står vindblæst i vejkanten. Valby står der. På den anden side af vejen står et næsten identisk skilt. Den eneste forskel er det halvt afskrabede a.</p><p id="p2">Herfra kan man se byens højeste punkt. Det er her på bakketoppen, kirken ligger. Vi er i Valby. Ikke 2500 Valby, men i ' det andet Valby'.</p><p id="p3"><br /><em style="bold">Det første møde</em></p><p id="p4">Vi parkerer bilen foran kirken.</p><p id="p5">Der holder en enkelt anden bil.</p><p id="p6">En kvinde går ind i udhuset foran kirken. Vi banker på.</p><p id="p7">Jenny Sørensen åbner. Vi præsenterer os fra Valby Bladet.</p><p id="p8">Hvad kan hun fortælle os om byen? Hun tager smilende imod.</p><p id="p9">»I skal næsten tale med min mand. Han er kirketjener og er inde i kirken nu. Jeg kan lige gå med jer ind,« siger hun.</p><p id="p10"><br /><em style="bold">Udflytter-landsby</em></p><p id="p11">Der ligger en støvsuger på gulvet i den lille kirke. Slangen smyger sig langs gulvet.</p><p id="p12">Ellers virker her tomt.</p><p id="p13">»Haloo. Vi har besøg. Hvor er du?« En mand bakker ud fra bag om altertavlen. Han har et enormt stearinlys i hånden.</p><p id="p14">Bøjer sig, mens han går baglæns i det trænge rum.</p><p id="p15">»Nå, der er du. Det her er fra Valby Bladet. Inde i København,« siger hun til sin mand, kirketjener Mogens Sørensen.</p><p id="p16">Den ældre herre har helt kort hår, briller og et blik, der roligt afventer, hvad der mon bliver budt ham nu.</p><p id="p17">Hvad kan han fortælle os om byen? Og hvad med kirken? »Jamen, vi har en fin brochure, der fortæller alt om kirken,« siger han og tager nogle faste skridt mod kirkens entre.</p><p id="p18">Han kommer tilbage med to brochurer, som han stikker mig i hånden.</p><p id="p19">»Og det andet Valby? Det er altså spændende. Det er en gammel udflytter-landsby.</p><p id="p20">Men der sker noget. Der er lige blevet lavet, bare en kilometer ude, et demensplejehjem. På privat basis. Og det åbner lige i starten af det nye år.« Engagerede sognebørn Det viser sig, at de første, vi har mødt på vores vej slet ikke kommer fra Valby. De bor syv kilometer væk. Men med flere ugentlige besøg i kirken, kender de efterhånden byen og dens børn ret så godt.</p><p id="p21">»Det er en lille menighed.</p><p id="p22">Men den er meget aktiv. Både her i kirken og i foreningslivet som helhed,« siger Jenny Sørensen.</p><p id="p23">Kirkens stolthed er altertavlen, der er lavet af Constantin Hansen, fortæller de engageret.</p><p id="p24">Som de andre guldaldermalere tog han til Rom, og netop altertavlen lavede han for at finansiere sin rejse.</p><p id="p25"><br /><em style="bold">Byens stolthed</em></p><p id="p26">Valby har til gengæld flere aktiviteter, med kandidatur som byens stolthed.</p><p id="p27">»Der er virkelig gang i forsamlingshuset.</p><p id="p28">Hver søndag hele året er der Banko. Og byen har sin egen ølfestival,« fortæller Mogens Sørensen.</p><p id="p29">Der ud over er der netop opført en ny aktivitetsplads, der er tennisbaner og efter sigende et yderst stærkt sammenhold.</p><p id="p30">»De kender hinanden næsten allesammen. Mange har boet her hele deres liv.«.</p><p id="p31"><br /><em style="bold">Alt bliver udvandet</em></p><p id="p32">Der er tilsyneladende sammenhold i den lille by. Og en interesse i at få foreningslivet til at leve. Men hvad ellers? »Det er jo en pendlerby. For 50 år siden var her både købmand og slagter. Men som alle andre småbyer er det udvandet fuldstændigt. Der er ingenting. Ikke engang en lille kiosk eller købmand. Der er omkring to bisættelser om året. Så de lever også godt og længe. Det må være den friske luft,« siger Mogens Sørensen og smiler.</p><p id="p33">Jagten fortsætter Inden vi fortsætter jagten på Valbyernes vilje og vej, beder vi de to tilflyttere om råd. Hvem skal vi gå til? Hvem ved hvad, hvem og hvordan Valby er? »I skal ringe til Inge Lise. Hun har boet her det meste af sit liv. Hendes mand har altid boet her. De kender byens historie og menneskene rigtig godt,« siger han. Vi får et telefonnummer og en adresse på en gul post-it. Sætter os i bilen. Ringer.</p><p id="p34">Vær velkommen »Det er Inge Lise.« Spørgsmålet er, om Inge Lise har tid og lyst til at se os? Måske give en kop kaffe og fortælle lidt om byen, dens indbyggere og historie? »I skal være meget velkomne. Når I kører ud fra kirken drejer i til venstre. For enden af vejen kører i til højre, og så ligger Aggebo Skovvej på jeres venstre hånd.« Lad os komme af sted. Og finde ud af, hvem 'Det andet Valby' i virkeligheden er.</p><p id="p35">Der er omkring to bisættelser om året. Så de lever også godt og længe.</p><p id="p36">Det må være den friske luft.</p><p id="p37">MOGENS SØRENSEN, kirketjener i Valby Kirke.</p><p id="p1">IDEER &amp; KOMMENTARER: Det har gennem årene føget med visionære planer for udviklingen af områderne i og omkring Valby Idrætspark og Poppelstykket.</p><p id="p2">Men nu er der endelig kommet kød på benet og torsdag den 25. oktober spiller Københavns Kommune ud med et stort med borgermøde om Valby Idrætspark -hvor man opfordrer alle borgere, foreninger og andre interessenter til at komme med ideer og kommentarer til udviklingen af det centrale område i smørhullet af fremtidens Valby. Mødet finder sted kl. 19-21 i foredragssalen på Københavns Idrætsefterskole, Julius Andersensvej 25.</p><p id="p3">Når kommunen inviterer til denne høring skyldes det ikke mindst en vurdering af, at en gennemførelse af byudviklingen kan kræve en væsentlig ændring af kommuneplanen.</p><p id="p4">Derfor skal der ifølge Planloven holdes en forudgående høring -hvor der skal spørges til ideer og kommentarer til kommende kommuneplanforhold -før der kan udarbejdes et kommuneplantillæg og en lokalplan.</p><p id="p5">En egentlig idrætsby Hovedmålsætningerne for udviklingen i Valby Syd er at etablere boliger i forskellige prisklasser, nye erhvervsbygninger, flere idrætstilbud og bedre adgang til grønne områder -da udviklingen af Valby Idrætspark og Poppelstykket udgør en vigtig brik i den samlede byudvikling.</p><p id="p6">Af udkastet til planerne fremgår, at der skal igangsættes en byudviklingsproces for at sikre en opgradering af området, som bl. a. omfatter investering i idrætsfaciliteter -og at finansieringen bl. a. skal tilvejebringes via grundsalg af arealer uden for og i kanten af Valby Idrætspark, som ikke har betydning for de lokale idrætsforeninger.</p><p id="p7">Visionen er, at Valby Idrætspark fortsat skal være et attraktivt idrætsområde og at der skabes en egentlig idrætsby.</p><p id="p8"><br /><em style="bold">Kommunens oplæg</em></p><p id="p9">Hvilke tanker kommunen har gjort sig omkring udviklingen af Poppelstykket og Valby Idrætspark-området fremgår klar af pjecen, hvor det bl. a.</p><p id="p10">hedder: »Området ved Poppelstykket er beliggende op til to store udviklingsområder - Ny Ellebjerg-området og Grønttorvsområdet.</p><p id="p11">Området er hovedsagligt præget af butikker med pladskrævende varegrupper.</p><p id="p12">Flere af grundejerne er interesserede i at anvende deres eksisterende bygninger anderledes, end det er tilladt i den eksisterende lokalplan for området.</p><p id="p13">Det overvejes at give muligheder for en bygherres projektforslag, hvor der etableres en høj og markant erhvervsbebyggelse i op til 40 meters højde på nordsiden af Ellebjergvej ved Poppelstykket, og en tilsvarende på sydsiden. Den ny bebyggelse med de høje bygninger vil være et vartegn for Valby Idrætspark og indgå i et samspil med de foreslåede punktvise højere bygninger i Grønttorvsområdet.</p><p id="p14">På længere sigt overvejes det at fortætte området ved Poppelstykket fra Ellebjergvej op til Følager. Dette vil sikre en udnyttelse af den stationsnærhed, som Ny Ellebjerg station giver området. Det kan overvejes at ændre anvendelsen til serviceerhverv ( S), hvor der er mulighed for op til 25 pct. boliger og øge bebyggelsesprocenten fra 110 til 185 således, at den svarer til området nord for Følager.«.</p><p id="p15"><br /><em style="bold">Valby Idrætspark</em></p><p id="p16">Og om Valby Idrætspark: »Idrætsparken er i dag Københavns største sammenhængende idrætsområde. Det vurderes, at området har et stort omdannelsespotentiale, og at lokalisering af nye idrætsfaciliteter og relaterede funktioner til disse vil styrke områdets profil som idrætsby.</p><p id="p17">Københavns Kommune har udarbejdet en strategi for Valby Idrætspark, som pt. er i politisk behandling. Strategien omfatter også arealer ved Blushøjvej og Spontinisvej Denne proces er foregået i samspil med de lokale foreninger og indebærer bl. a. en genopretning af Club Danmark Hallen.</p><p id="p18">For at realisere denne strategi er der en række forslag til ændringer i de eksisterende kommuneplanrammer for området. Det overvejes, at den nordlige del af Valby Idrætspark ændres til et område til serviceerhverv, der bl. a. muliggør indpasning af en række idrætsrelaterede funktioner.</p><p id="p19">Kommunen har oplevet en interesse for lokalisering af større pladskrævende varegrupper i området. På den baggrund foreslås det, at der udlægges arealer, hvor der kan etableres butikker på op til 20.000 m2 til denne form for erhverv i det nordøstlige område af idrætsparken.« Har du lyst til at nærlæse pjecen om Valby Idrætspark -og eventuelt komme med ideer og forslag -skal det ske senest den 2. november 2012. Og pjecen kan du få fingre i ved et besøg på enten Valby eller Sydhavnen Bibliotek.</p><p id="p1">FODBOLD KVINDER: Fodbold er en af landets kraftigst voksende idrætsgrene -ikke mindst blandt piger og kvinder. Alene det seneste år er antallet af pige-og kvindemedlemmer under DBU København vokset fra 4.478 til 5.376.</p><p id="p2">Nu breder kvinderne sig også til Valby Bladet Cup. Samtidig med at årets udgave af den traditionsrige herrefodboldturnering fløjtes i gang onsdag den 1. august på Rikken Park, går der en kvindefodboldkamp i gang på den tilstødende 7-mandsbane. Boldklubben Hellas og Vigerslev Boldklub får æren af at åbne Valby Bladet Kvinde Cup 2012.</p><p id="p3">Hele kvindeturneringen afvikles som en tro kopi af herreturneringen.</p><p id="p4">Det vil sige, at når eksempelvis herreholdene fra Rikken FC og Boldklubben Pioneren tørner sammen på 11-mandsbanen, så mødes kvindeholdene fra de samme to klubber på den tilstødende 7-mandsbane. Det samme gør sig gældende hos Valby Boldklub på Værkstedvej, hvor pulje 2 afvikles.</p><p id="p5">Eneste forskelle på herre-og kvindeturneringen er, at kvindekampene er 7-mandskampe på 2x30 minutter mod herrernes traditionelle 11-mandskampe på 2x45 minutter, og så er to af deltagerklubberne også byttet om.</p><p id="p6">I kvindeturneringen er FC Udfordringen byttet ud med Hellas, og Boldklubben Frem er erstattet med FC Culpa. Det sker af den simple grund, at hverken Udfordringen eller Frem råder over en kvinde-/ pigeafdeling.</p><p id="p7">Kvindernes spilleplan Indledende puljekampe Onsdag 1. aug. på Kulbanevej Kl. 17.30: Hellas-Vigerslev BK Kl. 19.15: Rikken-Pioneren Torsdag 2. aug. på Værkstedvej Kl. 17.30: Sydhavnen-Culpa Kl. 19.15: Valby BK-Fremad V Fredag 3. aug. på Kulbanevej Kl. 17.30: Pioneren-Vigerslev Kl. 19.15: Rikken-Hellas Lørdag 4. aug. på Værkstedvej Kl. 13.15: Fremad V-Culpa Kl. 15.00: Valby-Sydhavnen Søndag 5. aug. på Kulbanevej Kl. 11.15: Pioneren-Hellas Kl. 13.00: Rikken-Vigerslev Mandag den 6. august på Værkstedvej Kl. 17.30: Fremad V-Sydhavnen Kl. 19.15: Valby BK-FC Culpa Semifinaler Onsdag den 8. august kl. 18.15 på Kulbanevej Torsdag den 9. august kl. 18.15 på Værkstedvej Finale Lørdag den 11. august kl. 14.00 på Værkstedvej.</p><p id="p1">TILTRÆNGT LØFT: Man skal ikke opholde sig i Valby Idrætspark i mange minutter for at konstatere, at her er tale om e idrætspark, som på ingen måde er en dansk hovedstad værdig.</p><p id="p2">Det er sådan set lige meget, om man befinder sig på Valby Stadion, i Valby Hallen eller på de veje og områder, som burde binde de mange (forskelligartede) bygninger sammen. Valby Idrætspark er Nordens største idrætsområde men også et af de dårligst vedligeholdte.</p><p id="p3">' Noget må gøres' har man sagt i årevis. Men -bortset fra opførelsen af et vandkulturhus og et klubhus til Valby Boldklub samt en (vellykket) forvandling af Club Danmark Hallen til Hafnia-Hallen -er intet sket.</p><p id="p4">Det vil en bredt sammensat følgegruppe bestående af repræsentanter fra foreningslivet i Valby Idrætspark på tværs af idrætsgrene, repræsentanter fra Kultur V, Teknik-og Miljøforvaltningen samt Valby Lokaludvalg nu gøre noget ved.</p><p id="p5"><br /><em style="bold">Københavnsk flagskib</em></p><p id="p6">Sammen har de udarbejdet en fornyet vision for Valby Idrætspark.</p><p id="p7">Visionen er opdelt i fem fokuspunkter, som kan realiseres samlet eller uafhængigt af hinanden.</p><p id="p8">Realiseres alle punkter, kan Valby Idrætspark blive et samlingssted for bredde-og eliteidræt, og et flagskib for den københavnske idrætsscene.</p><p id="p9">De fem punkter er:? Valby Stadion? Valby Hallen? Foreningslivet (fælles klubhuse og redskabsrum)? Sammenhænge og byrum (trafikken skal føres uden om idrætsparken)? Infrastruktur og tilgængelighed (idrætsparken skal være som en park, man kan bevæge sig ind og ud af -ikke en indelukket sportsplads).</p><p id="p10"><br /><em style="bold">Multifunktionelt stadion</em></p><p id="p11">Valby Stadion, som er hjemmebane for Boldklubben Frem, skal være et moderne multistadion.</p><p id="p12">Håbet er desuden, at stadion bliver et så stort aktiv, at også det danske kvindelandshold og diverse ungdomslandshold vil benytte banen som en af deres foretrukne hjemmebaner.</p><p id="p13">Når Danmark spiller landskampe, skal modstanderholdet tilbydes tilfredsstillende træningsfaciliteter.</p><p id="p14">Her kan Valby Stadion også være et aktiv.</p><p id="p15">Valby Stadion er på nuværende tidspunkt ikke i en acceptabel tilstand i forhold til, hvad der kan forventes af et tidssvarende fodboldstadion, der skal facilitere fodboldkampe på et professionelt eller semiprofessionelt niveau.</p><p id="p16">Både spillere, ledere, frivillige og sponsorer døjer med tilstanden af det gamle stadion, der i dag -udover Frems hjemmekampe -kun bruges i meget begrænset omfang.</p><p id="p17">Ved en gennemgribende renovering af eller genopførelse af Valby Stadion vil der blive lagt vægt på multifunktionalitet af faciliteterne samt etablering af kunstgræs, som vil kunne øge belægningsgraden på banen med mange hundrede procent.</p><p id="p18"><br /><em style="bold">Ny placering af stadion</em></p><p id="p19">Der er allerede postet mange penge i nødvendig og grundlæggende renovering af Valby Stadion. Alligevel lider stadion under grundlæggende mangler.</p><p id="p20">Det skal derfor undersøges, om det er mere bæredygtigt og fremtidssikret at bygge et nyt Valby Stadion et andet sted i Valby Idrætspark og bruge det nuværende område til baner.</p><p id="p21">På grund af manglende plads omkring stadion er den nuværende placering ikke hensigtsmæssig.</p><p id="p22">Der er kun plads til én indgang til stadion og der opstår nemt problemer med flaskehalse ved mange besøgende.</p><p id="p23"><br /><em style="bold">International hal</em></p><p id="p24">Valby Hallen skal kunne tiltrække internationale håndboldkampe, badmintonkampe og andre kampe på topplan inden for hal-baserede sportsgrene.</p><p id="p25">Hallen kunne blive en attraktiv hjemmebane for Ajax København, der i dag spiller i den nedslidte Bavnehøjhallen.</p><p id="p26">Halgulvet i Valby Hallen indbyder imidlertid på ingen måde til tophåndbold. Gulvet og den ene tribune bør udskiftes.</p><p id="p27">Med nyt sportsgulv og plads til 2.500 siddende tilskuere kan Valby Hallen blive den københavnerarena, som kan udfylde ' hullet' mellem Royal Arena (12.500 tilskuerpladser) og Bavnehøjhallen (800 tilskuerpladser).</p><p id="p28">En modernisering af Valby Hallen vil også betyde, at hallen kan fastholde aktiviteter og sportsgrene, som er på vej til at forlade stedet på grund af nedslidning af halgulvet.</p><p id="p29">Hallens mange kvadratmeter er ikke udnyttet optimalt og vil med en renovering kunne rumme aktiviteter og sportsgrene, som der på nuværende tidspunkt ikke kan findes faciliteter til i Valby Idrætspark.</p><p id="p30"><br /><em style="bold">Ny tribune og nyt gulv</em></p><p id="p31">Det er planen, at Valby Hallen fortsat skal kunne huse koncerter og dermed danne ramme for en bredere vifte af kulturbegivenheder.</p><p id="p32">Hallen har netop afsluttet et projekt, som har forbedret akustikforholdene betydeligt. Desuden blev den ene tribune udskiftet med en mobil teleskoptribune i sommeren 2016.</p><p id="p33">Tilbage står altså at udskifte gulvet, som er det oprindelige sportsgulv fra 1984, samt den anden tribune, som på grund af skærpede krav til arbejdsmiljø er forbudt at bruge og derfor ikke har været i brug (kørt ud til fuld kapacitet) de senere år. Det vurderes, at gulv og tribune bør udskiftes samtidig.</p><p id="p34"><br /><em style="bold">Kvalitet koster</em></p><p id="p35">Det er næppe nogen hemmelighed, at en gennemrenoveret Valby Hallen, et gennemrenoveret eller helt nyopført Valby Stadion samt diverse anlægsarbejde koster millionvis af kroner.</p><p id="p36">Nogle af de mange millioner skal findes ved salg af byggegrunde og byggeret samt via sponsorer og virksomheder, som ser en forretningsmæssig idé i at investere i et område med et stort potentiale.</p><p id="p37">Uden en (stor) millioninvestering fra Københavns Kommunes side, bliver projektet dog ikke til noget. Det kræver stor politisk opbakning.</p><p id="p38">I første omgang er det følgegruppens håb, at Kultur-og Fritidsudvalget i København Kommune vedtager visionen og afsætter penge på Budget ' 19 til at lave en beregning af, hvad de enkelte dele af den fornyede vision vil koste at realisere.</p><p id="p39">Kultur-og Fritidsudvalget får præsenteret visionen på et møde 25. april.</p><p id="p1">NAVNEDEBAT: Valbybo. Valbyborger.</p><p id="p2">Valbygenser. Valbygæs.</p><p id="p3">Fra Valby. Valbyianer. Valbybonde.</p><p id="p4">Forslagene er mange, når spørgsmålet lyder: ' Hvad er man, når man er fra Valby?'.</p><p id="p5">Et spørgsmål, der blev stillet forleden i Facebookgruppen ' Valby 2500 for os der holder af Valby'.</p><p id="p6">En af dem, der med interesse har fulgt debatten, er Andreas Vindstrup Fjeldsted, som besluttede sig for at samle forslagene i en meningsmåling.</p><p id="p7">»Jeg har kaldt mig selv for valbybo, for det, synes jeg, passer godt. Men forleden var der jo så en, der spurgte på Facebook, hvad man egentlig kalder folk fra Valby, og det gav en masse gode bud, som dog blev lidt forvirrende at læse, jo flere svar der kom i tråden.</p><p id="p8">Derfor besluttede jeg mig for at lave meningsmåling på nogle af de mange forslag, der var kommet,« fortæller han til Valby Bladet.</p><p id="p9">Den rette betegnelse I skrivende stund har ' Valbygenser' lagt sig klart i spidsen med 61 stemmer, mens andenpladsen ' Valbyborger' har fået 25 stemmer.</p><p id="p10">Spørger man Andreas Vindstrup Fjeldsted selv, mener han som eksiljyde stadig, at det burde hedde Valbybo. Et forslag, der indtil nu har fået syv stemmer i meningsmålingen: »Det har overrasket mig lidt, at nogle kalder det valbyborgere.</p><p id="p11">Uden at ville fornærme nogen, så synes jeg ikke helt, det passer til Valby. I Jylland bruger man endelsen ' bo' om personer fra landet, og i forhold til København er Valby lidt en landsby. Sådan et sted, man vender hjem til, når man har været et smut inde i byen.</p><p id="p12">Derfor, synes jeg, valbybo passer ret godt, hvorimod endelsen ' borger' passer bedre til Københavns brokvarterer,« siger han.</p><p id="p13">Landsbyen i København Andreas Vindstrup Fjeldsted hilser dog debatten velkommen, da han har stillet sig selv det samme spørgsmål flere gange: »Jeg flyttede til Valby fra Silkeborg for tre år siden, så man kan godt kalde mig en eksiljyde.</p><p id="p14">I årenes løb har jeg dog tænkt over, hvad jeg egentlig er, når jeg bor i Valby. Inden jeg flyttede hertil fra Jylland, troede jeg, at jeg skulle flytte til København, og Valby er jo selvfølgelig også en del af Københavns Kommune, men jeg føler mig ikke som københavner, og hvad er jeg så?« spørger han.</p><p id="p15">Hvad synes du? I den lange facebooktråd under spørgsmålet, er der flere, der svarer, at de kommer fra Valby. Men spørger man eksiljyden, bliver denne betegnelse for distancerende: »Der er forskel på at sige, at man kommer fra Jylland, og at man er jyde. Hvis man står ved, at man er jyde, så tager man det ligesom mere på sig. Jeg synes, det er det samme med indbyggerbetegnelsen for Valby,« forklarer Andreas Vindstrup Fjeldsted.</p><p id="p16">Går man ind på hjemmesiden Sproget. dk, som er et samarbejde mellem Kulturministeriets institutioner for kultur og sprog, har de faktisk lavet en liste over udvalgte danske indbyggerbetegnelser.</p><p id="p17">Her står, at folk fra Valby kaldes enten ' valbybo', ' valbyborger' eller ' valbygenser'.</p><p id="p18">Dog skriver Sproget.</p><p id="p19">dk, at de tre bud fra Valby er indsendt af deres brugere.</p><p id="p20">Hvad synes du, en person fra Valby bør kaldes?.</p><p id="p1">PÅ LÆRREDET: Valby Kino er Københavns hyggeligste biograf.</p><p id="p2">Sådan ynder de mange frivillige, som driver biografen på Gammel Jernbanevej på et brændstof af filmkærlighed og overskud, nemlig at beskrive biografen.</p><p id="p3">Den er vi helt med på her på Valby Bladet, så derfor er det også en kolossal fornøjelse at kunne præsentere et helt nyt samarbejde mellem biografen og avisen.</p><p id="p4">Filmelskerne kan godt glæde sig til nogle helt særlige filmoplevelser, når vi fremover, med start torsdag 31. marts, vil præsentere ' Månedens Film'.</p><p id="p5"><br /><em style="bold">Læserne bestemmer</em></p><p id="p6">Hver måned vil kyndige og kræsne filmkendere, hovedsageligt fra Valby Kinos filmudvalg, vælge et tema og tre ekstragode film indenfor det tema, og så er det ellers op til læserne/ publikum, hvilken af filmene, som skal rulle over lærredet, når Valbys filmelskere mødes i vores lille månedlige repriseteater.</p><p id="p7">Temajuryen i filmudvalget lægger hårdt ud. Det første tema i ' Månedens Film' er helt aktuelt, da det hædrer den stadig-unge Hollywood-legende Leonardo DiCaprio, som netop har vundet sin første Oscar for sin altoverskyggende hovedrolle i ' The Revenant'.</p><p id="p8">DiCaprio har nemlig, trods sine kun 41 år, været nomineret til filmens mest prestigefyldte pris hele fire gange før, og i den første ' Månedens Film' har I mulighed for at (gen) se tre af Leonardos tidligere pragtroller.</p><p id="p9">I kan læse mere om de tre valgmuligheder og filmklassikere nedenfor, og så er det op til jer, kære læsere, hvilken af filmene I helst vil se på det store lærred.</p><p id="p10">Film skal ses i Valby Kino Vi, både avis og biograf, håber, at I vil tage godt imod vores nye månedlige aften, der skal hylde den gode film.</p><p id="p11">Vi låner en anden legendes, Ole ' Bogart' Michelsens, ord: »Film skal ses i biografen.« Allerhelst i byens hyggeligste, Valby Kino. Vi ses i de bløde sæder torsdag 31. marts.</p><p id="p1">FILMISK: Han er fuld af gode idéer. Han er fræk. Han er god til at lege, men han er ikke altid lige god til at forstå de voksnes regler. 6-årige Villads fra Valby har taget børn og forældre med storm, siden forfatter Anne Sofie Hammer skrev den første bog om ham i 2009. Siden er det vokset til en hel serie om den sjove Villads, og nu går den 6-årige spilopmager også til filmen, når Regner Grasten Film sender 'Villads Fra Valby' til det store lærred 25. december.</p><p id="p2">Lad dog børn være børn Ligesom bøgerne følger filmen Villads i skolen og derhjemme. Den begynder i Villads' sidste uge af sommerferien, før han skal begynde i skole. Her oplever man, hvordan han løber ind i problemer fordi han er god til at lege vilde lege, der kommer ofte i konflikt med de voksnes regler, som sjældent er ligeså legesyge.</p><p id="p3">Filmens instruktør Frederik Nørgaard kan genkende konflikterne fra sit eget liv, hvor han oplever, børn og voksne taler forskellige sprog: »Jeg har selv børn i 1. Klasse, og oplever at ungerne alt for tidligt behandles som voksne.</p><p id="p4">Fri leg og retten til at være barn er afløst af lange skoledage, resultatorieneret leg og direct markerting.</p><p id="p5">iPhones, hysteriske amerikaniseret film og sociale medier gør børn mere selvbevidste i en al for ung alder,« forklarer han i en pressemeddelse. En opsang til de voksne Med filmen om Villads fra Valby ønsker Frederik Nørgaard at lave en modreaktion til den bevægelse: »Det skal være en kærlighedserklæring til fri fantasi og leg. Selv om Villads også må lære konsekvensen, når legen bliver for voldsom, så er det de voksne i hans verden, der skal lære den egentlige lektie; nemlig at møde børnene på deres præmisser,« forklarer instruktøren, der også selv spiller rollerne som Villads far og læren Jesper.</p><p id="p6">I rollen som Villads ses Luca Reichardt Ben Coker, der tidligere har kunnet opleves som Grunk i den sidste af de populære Krummefilm.</p><p id="p7">VILLADS FRA VALBY. Premiere 25. december i biografer landet over. Tilladt for alle.</p><p id="p1">NYE LOKALER: I begyndelsen af marts flyttede Mediecentret, der udover Valby Bladet udgiver ni lokalaviser i København, til nye lokaler på Dirch Passers Allé lige ved Flintholm Station.</p><p id="p2">Fredag var det så tid til at byde læsere, kunder, kilder, kolleger og venner af huset velkommen i de nyindrettede lokaler, der til daglig er arbejdsplads for de godt 30 medarbejdere, der hver uge er med til at skrue aviserne sammen.</p><p id="p3">Mange var mødt frem for at ønske tillykke med lokalerne og kigge indenfor i lokalavisernes maskinrum, hvor der blev disket op med lidt godt til ganen og maven.</p><p id="p4">Både erhvervsliv, kulturen, sporten og det politiske liv var rigt repræsenteret denne fredag eftermiddag, hvor også mange tidligere ansatte var mødt op for at sige tillykke.</p><p id="p5">Mediecentret flyttede til Dirch Passsers Allé fra Frederiksberg Centret.</p><p id="p1">Jakob Cykelslæder, Valby</p><p id="p1">IKKE TIL SALG: Igennem snart et år har et blåt kommunalt »Til Salg« skilt prydet grunden på hjørnet af Valby Langgade og Smedestræde. En grund ejet af kommunen, som hidtil har huset en autohandel, men som man nu ønsker at sælge for den nette sum af cirka 16 millioner.</p><p id="p2">Men det synes Valby Lokaludvalg er en rigtig dårlig idé.</p><p id="p3">Derfor besluttede udvalget på sit møde tirsdag aften at sende et brev til Københavns overborgmester Frank Jensen med en opfordring om at sætte et eventuelt salg i bero.</p><p id="p4">»Som tidligere nævnt her i Valby Bladet er der allerede købere på banen, som overvejer at bygge både boliger og butik, men det forelsåede projekt finder vi Lokaludvalget uforeneligt med lokale ønsker om at fastholde og forbedre kvaliteterne i området samt uforeneligt med lokalplanens formål der netop eksplicit er at " sikre opretholdelse af karakteristiske gadebilleder i området omkring Smedestræde gennem optagelse af bevaringsbestemmelser for enkeltbygninger og fastlæggelse af retningslinjer for nybyggeri med vidtgående hensyn til det eksisterende miljø,« siger planudvalgets formand Michael Fjeldsøe.</p><p id="p5">Almennyttige formål Valby Lokaludvalg opfordrer derfor i sin henvendelse kommunen til at undlade at meddele de ansøgte dispensationer samt afvise hele det foreslåede projekt -og indstille salget af det attraktive grundstykke på hjørnet af Smedestræde og Valby Langgade.</p><p id="p6">Opfordringen til kommunen om at undlade kommunalt frasalg bygger også på et ønske om, at den centralt beliggende grund i stedet bør udnyttes til kommunale almennyttige formål eksempelvis i form af et nyt bibliotek med tilhørende teatersal eller andre kommunale formål der kan være med til at understøtte bylivet i det centrale Valby.</p><p id="p7">»Det er jo ikke sådan at kommunen ligefrem står og mangler midler i disse tider, men til gengæld mangler både biblioteket og Teater V plads for at udfolde sig som lokale kulturelle fyrtårne,« siger næstformanden i Lokaludvalget Michael Fjeldsøe og tilføjer, »at da en så stor del af grundstykket tilhører Københavns Kommune, finder vi samtidig, at der er en ganske særlig forpligtelse til at inddrage borgerne i planlægning af ny anvendelse, så man bevarer og forbedrer miljøet i området, og så alle borgere får glæde af grundstykket.« I Lokaludvalget kan man ikke få øje på nogen væsentlig samfundsinteresse i, at Kommunen afhænder grundstykket eller befordrer en bebyggelse med boliger og butikker på dette sted. »Tværtimod er det efter vores opfattelse ikke ønskeligt at generere yderligere trafik i området, som i forvejen er svært belastet, ligesom der ikke er behov for yderligere detailhandel i denne del af Valby Langgade, hvor der pt. ligger to store og et mindre supermarked, og hvor der allerede er udbredt butiksdød,« siger Michael Fjeldsøe -og minder i stedet kommunen om, at der er adskillige byudviklingsområder andre steder i Valby, som venter på at blive bebygget med boliger, og hvor der er behov for nye butikker.</p><p id="p8">Projekt på tegnebrættet Og mens Valby venter på svar fra kommunen om grundsalgets skæbne og Valby Biblioteks store pladsproblemer og ønsker at flytte til nye, tidssvarende lokaler kører videre på vågeblus, vil Lokaludvalget bruge ventetiden på at få udarbejdet et skitseprojekt for hvordan et eventuelt nyt bibliotek og teater kan opføres på den centralt beliggende grund.</p><p id="p9">Andre planer som har været fremme fra Kultur Valby om eventuelt at bygge et nyt bibliotek i sammenhæng med Prøvehallen, er ikke lige Planudvalgets kop te, blandt andet fordi et bibliotek ikke bør gemmes langt, men have en fremtrædende placering i bybilledet.</p><p id="p10">»Og såløser det i øvrigt heller ikke de problemer Prøvehallen i forvejen har som teater, skole-og kulturhjemsted, mener næstformanden i Lokaludvalget: Der heller ikke på stående fod har planer om Rytterskolens fremtidige anvendelse, hvis bibliotekskabalen på Valby Langgade skulle gå hen og gå op.</p><p id="p1">Efter et halvt år som larmende byggeplads er Valby Kulturhus genopstået med nyt facadedesign, nyt brugervenligt foyerområde, nyt kontorfællesskab med Valby Lokaludvalg og Grøn Valby, samt helt ny ombygget etage til børnekulturelle aktiviteter. </p><p id="p2">Og alle herlighederne viser de stolte beboere frem for Valbyborgerne ved en reception fredag den 27. juni kl. 13 -15 med taler ved kultur- og fritidsborgmester Pia Allerselv og formanden for Valby Lokaludvalg Ejner Jensen, rundvisning i de nyombyggede lokaliteter samt lidt vådt og tørt til ganen.</p><p id="p1">»Lige nu har vi svært ved at får armene ned, for vi er i bestyrelsen nærmest euforisk begejstrede for million-støtten fra Realdania, der bringer os tættere til målet. Vi skal rejse 6 mio. for at bygge biografen, så vi er ikke færdige. Men med millionen er vi oppe de første fire -og har stadig et par puljer vi krydser fingre for, og så skal vi have endnu mere støtte fra det lokale erhvervsliv og fra private. Men alting ser meget positivt ud.« Jo, Katrine Clausager Rich, formand for Valby Kino er i den 7. biografhimmel, for nu ser det for alvor ud til, at ildsjælene bag projektet også når i mål med drømmen om igen at få en biograf til biografbydelen.</p><p id="p2">I snart to år den lille tapre flok film-freaks troet på, at det kunne lykkes både at finde lokaler og skaffe midler til en biograf i Valby. Og alt tyder på at troen har flyttet bjerge -for nu siger byggekontoen fire millioner -og biograflokaler på hånden i en funktionstømt erhvervsbygning på Gl. Jernbanevej 40.</p><p id="p3">Projektet har fra dag ét fået stor lokal opbakning: Blandt andet har Områdefornyelsen i Gl. Valby bevilget 1 mio. kr., TDC, som ejer lokalerne til biografen, vil investere 1,8 mio.</p><p id="p4">i forbedringer af bygningen.</p><p id="p5">Valby Lokaludvalg har bevilget 200.000 til driften, og senest har Lundbeck besluttet at sponsorere med 25.000 kr.</p><p id="p6">»Derudover sælger foreningen biografsæder til 2000 kr.</p><p id="p7">stykket, og det er der mange private der synes er en sjov måde at støtte biografen på,« fortæller formanden Katrine Clausager Rich -og gentager igen og igen, at den lokale forankring er vigtig for foreningen, som er oppe på 150 medlemmer.</p><p id="p8">»Derfor har projektgruppen allerede arrangeret to borgermøder, hvor flere lokale har »købt« sæder i biografen og forudbestilt billetter. Den daglige drift skal varetages af frivillige, og der er mange idéer på bordet til fremtidige indsatser; fx skoleundervisning, særlige bedsteforældrearrangementer mv.« »Målet med projektet er at skabe en lokalt forankret biograf i Valby, en biograf der bygger videre på Valbys historie som filmby. Biografen skal have en bredere kulturel vinkel end traditionelle biografer og skal virke som et samlingspunkt for lokalsamfundet. Visningerne skal både være brede film, ældre kvalitetsfilm samt film fra den danske filmskat.</p><p id="p9">Der skal arrangeres kulturelle events til udvalgte visninger og foyeren skal indrettes til café, hvor man kan komme ind fra gaden og få en kop kaffe og evt. fordybe sig i litteratur om film, udlånt af biblioteket,« siger Ole Østergaard, bestyrelsesmedlem, fundraiser og oprindelig fødselshjælper til en lokal biograf i Valby.</p><p id="p1">MILJØ: Tonen på facebooksiden ' Valby 2500..' var ikke til at tage fejl af tirsdag aften: Et nyt lysende reklameskilt på gavlen af Valby Langgade 53 pyntede ikke i gadebilledet.</p><p id="p2">Utilfredsheden fortsatte onsdag morgen og fra redaktionen sendte vi en forespørgsel til Teknik-og Miljøforvaltningen, om man kendte til reklameskiltet, og hvis man gjorde, hvilke betingelser, der så var for godkendelsen. Onsdag eftermiddag var skiltet slukket, hvilket fortsat var tilfældet torsdag morgen. Her var der også svar fra kommunen: ' Kommunen har ikke givet tilladelse til opsætning af skærmen. Derfor vil Teknikog Miljøforvaltningen nu sende et varsel om påbud om nedtagning af skærmen til såvel ejeren af bygningen som lejeren af forretningen.'.</p><p id="p3"><br /><em style="bold">Med høringsfrist</em></p><p id="p4">Om kommunens varsel om påbud og det slukkede skilt hænger sammen vides ikke. Men til gengæld kan det godt tage sin tid før der er en afklaring af skiltets fremtid. Valby Lokaludvalg henvendte sig også til kommunen og fik samme svar som avisen, og skriver desuden på sin facebookside at: ' De får en høringsfrist, og mulighed for at klage, så det kan godt tage noget tid før skærmen reelt er væk.</p><p id="p5">Kommunen kan ikke selv foranledige skærmen fjernet.'.</p><p id="p6"><br /><em style="bold">Skiltetrend</em></p><p id="p7">Det lysende reklameskilt er det andet, der på kort tid er dukket op i gadebilledet i Valby.</p><p id="p8">I september sidste år lyste et reklameskilt på taget af en etageejendom ved Lyshøjgårdsvej ved stationen op for første gang og fik sindene i kog hos blandt andre naboer og genboer.</p><p id="p9">Her fulgte kommunen op for at finde en mindelig løsning, hvor der blev taget hensyn til både beboere og virksomheden.</p><p id="p10">UKommunen har ikke givet tilladelse til opsætning af skærmen.</p><p id="p11">, Teknik-og Miljøforvaltningen.</p><p id="p1">Jonas Pagh, 32 år, skolelærer, Valby: - Det er bestemt skræmmende at tænke på, at han bor her i Valby. Jeg har måske gået op og ned ad ham hver dag, og tænk, hvis jeg har mødt ham? Jeg er skolelærer på Amager, så jeg er glad for, at han ikke længere er på fri fod.</p><p id="p2" /><p id="p1">Togene kommer kørende med kurs mod hinanden. Pludselig lyder braget af knirkende metal, der tørner sammen og bliver vredet som en karklud. Og så kommer stilheden. To toge er stødt sammen ved Vigerslev og året er 1919. Sceneriet kan man se på de mange gamle fotos, som Valby Lokalhistoriske Selskab og Arkiv gemmer i arkiverne. Kigger man på de gamle fotos, udspiller historien sig næsten af sig selv på nethinden.</p><p id="p2">Hans-Otto Lindgreen er manden, der holder styr på sagerne i de hyggelige omgivelser på Mosedalvej 1 et stenkast fra Nordisk Film. Han er formand for Valby Lokalhistoriske Selskab og Arkiv og ved en hulens masse om Valbys historie. </p><p id="p3">- Foreningen startede i 1982 og havde dengang ikke noget lokale. Vi havde en plads bag køkkenet i Valby Medborgerhus og arkivet var hos den tidligere formand. I 1996 fik vi de nuværende lokaler, som egentlig er et gammelt værthus Mosen. Bydelsrådet satte lokalerne i stand og i starten fik vi også betalt vores husleje, fortæller han.</p><p id="p4">Hans-Otto har en fortid som antikvarboghandler i Fiolstrædet og sidder inde med en masse historisk viden, ikke mindst om Valby. </p><p id="p5">- Jeg har altid været historisk interesseret og bor i Valby, hvor jeg fik lyst til at finde ud af historien om den røde byggeforening, som jeg selv bor i på J.P.E Hartmanns Allé. Jeg begyndte at interessere mig for husene, og så begyndte jeg at indsamle oplysninger, smiler han omgivet af fortidens Valby i form af bøger, postkort, skægge genstande og plakater.</p><p id="p6">Det vrimler med Valby-dokumentation i alle afskygninger, og Hans-Otto har tjek på hver eneste foto, avisartikel og alle bøgerne. De mange arkivskabe rummer uvurderlige minder fra Valby og den nærmeste omegn, da Vigerselv og Hvidovre også engang hørte under Valbys beskyttende vinger.</p><p id="p7">- Vi vil gerne have mere plads, da det fylder godt op, når man får et foreningsarkiv ind ad døren. Men vi er meget glade for overhovedet at have et sted som Lokalhistorisk Selskab, smiler Hans-Otto og sætter ild til cigaren.</p><p id="p8">Sidder man inde med et enkelt gammelt foto fra Valby. Eller en gammel, krøllet avisartikel eller en ældre genstand, der omhandler Valby, så er man hjertelig velkommen til at slå vejen forbi eller ringe til Hans-Otto, der aldrig siger nej til at få arkivet udvidet. Hellere lidt mindre albuerum end, at fortiden ender i skraldespanden. </p><p id="p9">- Vi får ofte besøg af folk, der har købt et hus og gerne vil se et gammelt foto fra dengang huset blev bygget. Eller fra personer der er barnefødt i Valby og nu bor i USA. Det er især gamle fotos, som mange er meget interesseret i. Vi har desværre ikke så mange fotos fra det nyere Valby fra 30' erne, men til gengæld mange fotos fra Valby Langgade og Tingstedet, fortæller han.</p><p id="p10"><br /><em style="bold">Skriver bøger</em></p><p id="p11">Hans-Otto har selv skrevet flere bøger, der handler om det gamle Valby. Og andre forfatteres bøger er blevet genoptrykt og sælges i Valby Lokalhistoriske Selskab og Arkiv på Mosedalvej i åbningstiden, som er om lørdagen kl. 11 -14 eller efter aftale.</p><p id="p12">- Vi har en pæn indtjening på bøger og postkort. Og jeg er selv i gang med at få lavet et genoptryk af en bog om den store bondegård Skovbogaard, der lå ved Jesus Kirken. Og da Valby Lokalråd stoppede fik vi 35.000 kroner, som nu står i en fond. Og den tidligere formands søn har også doneret et beløb til genoptrykningen af bogen "Et glimt af Valby", fortæller han. </p><p id="p13">Så der er ikke decideret lavvande i den lokalhistoriske kasse, hvor der netop er trillet 46.00 kroner ind på kontoen fra Københavns Kommune. Penge, som er øremærket til huslejen.</p><p id="p14">- Vi søger hvert år penge til huslejen og har ellers selv været gode til at skaffe os ting, så som f.eks. arkivskabene, som vi har fået af et firma. Men vi kunne godt bruge en ny computer og en farveprinter, men det fylder jo så meget og vi har jo den almindelige printer. Men jeg synes ikke, at der er nogen grund til at søge flere penge, når vi ikke sådan lige står og mangler. Da vi for et par år siden fik smadret alle vores vinduer, så fik vi dog et ekstra tilskud fra kommunen, smiler Hans-Otto og kigger rundt på de få kvadratmeter, som er ganske godt udnyttet. </p><p id="p15">Når der lukkes ned for sommeren, og malerier, fotos og andet fjernes fra væggene og der trænger til at blive malet, ja så er det noget foreningens frivillige selv står for. Der er så lukket sommeren over indtil Valby Kulturdage i september måned. </p><p id="p16">Hans-Otto har også gennem sit gamle job skaffet mange spændende bøger om Valby og gamle Rex-album til foreningen, som så bliver solgt i lokalerne. </p><p id="p17"><br /><em style="bold">Gave fra fortiden</em></p><p id="p18">Der er noget ganske særligt, som gør lokalerne hos Valby Lokalhistoriske Selskab og Arkiv helt unik. Og det er det imponerende vægmaleri som gemmer sig sikkert bag glas.Maleriet forestiller Tingstedet og den gamle krohave, og man mærker suset fra det hyggelige, gamle Valby som er ved at forsvinde midt i alt nybyggeriet. </p><p id="p19">- Maleriet er malet på tapet engang i 30érne. Det er malet af en dekorationsmaler fra Nordisk Film. Han har skrevet sit navn og telefonnummer nede i det ene hjørne. Maleriet dukkede frem, da man pillede pladerne ned fra væggen, da lokalerne blev sat i stand, fortæller Hans-Otto.</p><p id="p20">Det kan varmt anbefales at slå vejen forbi Valby Lokalhistoriske Selskab og Arkiv en lørdag formiddag. Hans-Otto har mange gode historier at fortælle, men man er også velkommen til bare at kigge på den aktuelle udstilling, som handler om industrialiseringen i Valby. </p><p id="p21">- Jeg fortsætter som formand, så længe det er interessant. Foreningsarbejde tager meget tid, men det giver også meget retur, siger Hans-Otto med et smil og roder videre i arkivet efter gamle fotos fra Vigerslev-ulykken, både skudt af private og professionelle fotografer.</p><p id="p22">Valby Lokalhistoriske Selskab og Arkiv har en hjemmeside, hvor man kan finde bunker af billeder og informationer om det gamle Valby. Kig selv med på http://www.valby-historie.kk.dk</p><p id="p1">HÆDER: Valby Bladet tog metal med hjem, da landets bedste ugeavishistorier blev kåret ved Ugeavisernes Årsmøde i Kolding i begyndelsen af oktober.</p><p id="p2">Valby Bladet vandt sølv i kategorien Årets Feature for serien ' Det andet Valby', der blev bragt i Valby Bladet i begyndelsen af året.</p><p id="p3">Journalist René Mølskov og fotograf Rikke Milling tog turen til Valbys navnebror i Nordsjælland og skildrede livet, som det bliver levet i den nordsjællandske landsby og stillede spørgsmålene: Hvem er de - og hvor skal de hen? Det blev til en levende fortalt artikelserie om hverdagsliv langt fra hovedstadens travlhed og kommunale beslutninger.</p><p id="p4">Så godt og levende fortalt i sprog og billeder, at juryen ved Ugeavisernes Årspris altså måtte have metallet frem.</p><p id="p5">Det er i øvrigt ikke første gang, at Valby Bladet tager priser ved Ugeavisernes Årspris.</p><p id="p6">Senest var det i 2014 for en artikelserie om Folehaven.</p><p id="p7">Titlen som ' Årets Ugeavis' gik til lokalavisen Villabyerne, der udkommer i Gentofte Kommune.</p><p id="p1">KUNST-SLAM: Englændern Steve Larkin er blevet kaldt en guru, filosofisk, revolutionær og genial. Og han er hovednavnet, når der på fredag er lagt ord i munden til en ordentlig oplevelse med poetry slam i Valby Kulturhus.</p><p id="p2">Steve Larkin er en internationalt anerkendt performer inden for poetry slam og spoken word.</p><p id="p3">Det er den lokale poetry slam-digter Peter Dyreborg, der i samarbejde med Kultur Valby har gjort det muligt at invitere Steve Larkin til Valby.</p><p id="p4"><br /><em style="bold">Verdensklasse</em></p><p id="p5">Det er på fredag 26.september, du kan få en hel unik og særlig oplevelse i Valby Kulturhus, når Steve Larkin underholder med sit show. Men han er ikke alene. For aftenen i kulturhuset byder også på den fynske udgave af bonderøven fra TV, nemlig den satiriske digter og dobbelte fynske mester Lasse Nyholm Jensen. Udover at være en fremragende ord-jonglør er han nemlig også landmand.</p><p id="p6">Læg dertil to dramatiske kvinder, der indtager scenen og aftenens program er ved at være fuldendt. Katrine Volsing og So-fie Diemer, der begge tilhører en ny, ung generation af stærke, kvindelige stemmer på den danske poetry slam-scene er nemlig også klar til at underholde.</p><p id="p7"><br /><em style="bold">Flæskesex</em></p><p id="p8">Selv om du måke ikke kender spoken word og poetry slam, er der ingen grund til at fortvivle.</p><p id="p9">Det er ret simpelt. Det er mundtlig litteratur i bred forstand, og det vil sige, at det både kan være mundtlig fremførsel af digte og fortælling af historier.</p><p id="p10">Englænderen Steve Larkin formår på alle måder at komme ud over en scenekant, og han fylder rummet med sin stemme og tilstedeværelse på en så forrygende facon, at du må holde fast i stolen for ikke at blive blæst bagover af begejstring, lover arrangørerne.</p><p id="p11">Steve Larkin beskæftiger sig typisk med aktuelle temaer, som i hans show ' Fat Sex', hvor han tog kvindeidealer under kærlig behandling.</p><p id="p12">Og hvor han viste, at en rigtig mand aldrig bange er for at tage kjole på.</p><p id="p13">»Alle dameblade er fuldstændig besatte af fedt og sex«, tordnede det ud af munden på ham, og som et mantra gentog han ' fedt og sex' så hurtigt, at ordene næsten blev til ét.</p><p id="p14">Rytmisk og voluminøst tog han turen rundt i et univers af dameblade, kropsfedt og tidens krav om sex.</p><p id="p15">Gennem 20 år har Steve bjergtaget sit publikum, og det vil han ganske givet også have succes med at gøre igen, når han for første gang besøger Valby på fredag.</p><p id="p16"><br /><em style="bold">Kan du sige undskyld?</em></p><p id="p17">Fynboen Lasse Nyholm Jensens lune og underfundige satire er der mange, der rejser langt efter. Denne gang er det dog ham, der rejser til Valby.</p><p id="p18">I digtet ' Danskhedstesten' stiller han spørgsmålet: Hvad er det sværeste at sige på dansk? Er det, ' Rødgrød med fløde', ' Bispens gipsgebis' eller er det mon i bare ' Undskyld'? Han er fynbo, komiker og landmand og han har et hængebugsvin, der hedder Afro.</p><p id="p19">Du kan også opleve 18-årige Sofie Diemer, der tidligere har optrådt på Valbys U20-scene.</p><p id="p20">POETRY SLAM. Fire navne -fra de største til de yngste.</p><p id="p21">Valby Kulturhus, Valgårdsvej 4-8, fredag 26. september kl. 20.00. Entré: 40 kroner.</p><p id="p1">LOKALHISTORIE: I slutningen af 1890erne var presset på gode og billige boliger i København blevet så stort, at mange fra arbejderbefolkningen begyndte at se sig om efter muligheder for bedre boliger, med lys og luft. For nogle faldt øjnene på Valby, hvor de gamle gårde var begyndt at udstykke deres landbrugsjord grundet de stigende priser for jord omkring København. Det gav stødet til, at byggeforeningstanken fandt vej herud, godt hjulpet af regeringens tilbud i 1897-98 om billige lån til små huse for arbejderklassen.</p><p id="p2">Noget andet der lokkede dengang var, at Valbyområdet blev berømmet for sin sunde beliggenhed, skærmet fra byen af Søndermarken, Carlsberg og Vestre Kirkegård, og mod syd den åbne fælled ud til Kalveboderne. Også det nye jernbaneanlæg, der førte toget tilbage på den gamle linje til Roskilde med station i Valby fremmede tanken om udflytning, ligesom de nyetablerede industrivirksomheder gav mulighed for job tæt ved hjemmet.</p><p id="p3">Den røde Byggeforening De første, der slog til, var en gruppe af arbejdere og funktionærer, 100 i alt, der efter et møde den 16. februar 1898 på Valby Kro besluttede at stifte Valby og Omegns Byggeforening Den røde Byggeforening.</p><p id="p4">Kort tid efter gik man i forhandling med enken på Hoffmanns Minde om køb af en grund. Enden blev, at man erhvervede femten tønder land mellem den gamle kirkesti og jernbanen. Foreningen opnåede ikke del i lånene, men gennem solidarisk hæftelse og dygtig økonomisk rådgivning fik man rejst et hundrede tofamilieshuse samt et købmandshus med nærbutikker og festsal.</p><p id="p5">Det hele stod færdig i 1903.</p><p id="p6">Ideen med tofamilieshuse var, at udlejning af den ene lejlighed skulle lette økonomien for ejeren.</p><p id="p7"><br /><em style="bold">Den hvide By</em></p><p id="p8">Næsten samtidig, nemlig den 16. april 1898, opstod Valby Arbejderes Byggeforening Den hvide By, som købte jord fra en anden Valbygård, Bechs gård, som lå ved den nuværende Herman Bangs Plads. De købte ca. seks og et halvt tønder land. Også denne forening startede som en hundredmandsforening, men endte med at have 81 medlemmer.</p><p id="p9">I modsætning til V. O. B. opførte man her dobbelthuse med fire lejligheder, to til ejerne og to til udlejning. Byggeriet stod færdig i 1903. V. A. B. fik statslån til halvdelen af husene, resten blev ordnet gennem banklån, og ligesom i V. O. B. hæftede man solidarisk for foreningens gæld. Skøde på husene blev først udstedt til ejerne i det øjeblik, foreningens gæld var ude af verden.</p><p id="p10"><br /><em style="bold">Kløverbladet</em></p><p id="p11">Foreningen Kløverbladet i Trekronergade og Kløverbladsgade blev stiftet i marts 1898, men købte først i 1901 den vestlige side af Trekronergade, hvor man i årene 1902-05 opførte 64 ejendomme - sammenbyggede to og to som i V. A. B., med fire lejligheder. Økonomien i denne forening byggede udelukkende på den solidariske hæftelse.</p><p id="p12"><br /><em style="bold">Venners Hjem</em></p><p id="p13">I 1901 var Valby blevet indlemmet i København, og allerede den 16. oktober 1901 fik bydelen elektrisk sporvognsforbindelse med København. Det var Linie 2, der sørgede for linjen Valby-Sundby. Dette var også medvirkende til at øge interessen for Valby. Nogle år forinden, i maj 1898, var der blevet stiftet en forening, ' Venners Hjem', som i 1899 købte den østre side af Trekronergade, hvor man opførte 52, to og to sammenbyggede enfamilieshuse.</p><p id="p14">Foreningen opnåede delvis statslån, resten hæftede medlemmerne solidarisk for.</p><p id="p15"><br /><em style="bold">Selveje</em></p><p id="p16">Byggeforeningen ' Selveje' blev stiftet 30. september 1903 og købte i 1905 et stykke af gårdejer Bechs jord ved siden af den nuværende Langgade Station og overfor linje 2' s endestation.</p><p id="p17">Foreningen bestod af halvtreds medlemmer, der på den erhvervede jord opførte 25 små dobbelte enfamiliehuse.</p><p id="p18">Der blev opnået statslån til 1.</p><p id="p19">prioritet, resten hæftede medlemmerne for. Også her gjaldt det, at skøde på husene først blev givet, da foreningens gæld var afviklet.</p><p id="p20"><br /><em style="bold">Lyset</em></p><p id="p21">Der gik nu nogle år, inden den næste forening blev stiftet.</p><p id="p22">Først i 1910 var der en kreds af sporvognsfunktionærer, der startede byggeforeningen ' Lyset' på en grund købt af Københavns kommune ved Carl Langesvej, men her havde kommunen tilbagekøbsret af jorden i 1980 mod en erstatning. På den cirka 45.500 kvadratmeter store grund opførtes 106 tofamiliehuse i to etager. Der blev ikke opnået statslån, så medlemmerne hæftede solidarisk for alle forpligtelser, inden gælden var ud af verden og skøder kunne udskrives. Kommunens tilbagekøbsret blev efter forhandlinger forlænget til 2060.</p><p id="p23">I de fleste tilfælde blev foreningernes grunde fordelt ved lodtrækning blandt medlemmerne og husene blev opført i serier a fire til seks styk, efterhånden som der var midler til det. Alle medlemmer indbetalte et mindre ugentligt eller månedligt beløb lige fra starten, og dette blev forhøjet ved indflytningen.</p><p id="p24"><br /><em style="bold">Hjemmet</em></p><p id="p25">En lidt anderledes byggeforening er ' Hjemmet' stiftet i 1910 med først 129 medlemmer, senere udvidet til 149. Der købtes i årene 1911-13 cirka 14 tønder land, delvis fra Bechs gård og fra Hoffmanns Minde, nu området omkring Monrads Allé-Amalie Skrams Allé og den nordre side af Overbyes Allé.</p><p id="p26">Her opførtes over de næste fem-seks år cirka hundrede huse af meget forskelligt udseende, da hvert medlem selv valgte, hvorledes han ville have bygget.</p><p id="p27">Økonomien under Første Verdenskrig var meget anstrengt, og da foreningens formål var hurtigst muligt at kunne give medlemmerne skøde, frasolgtes der grunde på Monrads Allé ( lige numre) og Dr.</p><p id="p28">Dagmars Allé til byggeriets entreprenører for at skaffe penge.</p><p id="p29">På de fleste af disse frasolgte grunde opførtes treetagers huse i modsætning til de øvrige, hvor der er villaservitut.</p><p id="p30">I foreningen blev de første skøder udstedt i 1914, og allerede i 1919 fik de sidste medlemmer deres ejendomme overdraget og foreningen blev opløst for at genopstå som Grundejerforeningen ' Hygum'.</p><p id="p31">Herefter var det grundejerforeningerne, der spredte sig i Valby.</p><p id="p32">Byggeforeningstanken var indhentet af udviklingen.</p><p id="p1">PÅ LEGEPLADSEN: Dommen er benhård, når Valby Skoles mindste elever skal bedømme det nye legetårn i skolegården på Valby Skole, som eftersigende skulle være det højeste legetårn i København: »Det er ret højt, men det altså ret kedeligt, for det gå ikke særlig hurtigt, når man skal ned med rutsjebanen,« lyder meldingen fra en af de små elever, Valby Bladet møder i det første frikvarter torsdag formiddag.</p><p id="p2">Og det ser ud til at være den fælles oplevelse, eleverne har af den nye rutsjebane. Flere har dog opdaget, at man kan få lidt mere fart på, hvis man ligger sig på maven, når man rutsjer ned. At dømme ud fra de store smil, der kommer til syne i bunden af røret, ser det da også ud til at være ganske sjovt at suse ned fra Københavns højeste legetårn.</p><p id="p3"><br /><em style="bold">Flere fede fornøjelser</em></p><p id="p4">Det stålgrå tårn er dog ikke den eneste fornyelse, eleverne på Valby Skole kan fornøje sig med i skolegården. Skolen har nemlig fået puljepenge, som har givet råd til en renovering af skolegården fortæller skoleleder på Valby Skole, Bente Maigaard: »Udover Københavns højeste legetårn har vi også fået lavet en del ude foran, hvor vi har fået nye boldhuse, og vi har fået lavet nyt gyngeareal i den anden ende af skolegården med kunstgræs nedenunder,« siger hun og fortsætter: »Det hele er faktisk rimelig nyt, fordi vi fik to puljer lige oven i hinanden. Det var også ret tiltrængt, fordi vi udover selve skolen jo også har en fritidsinstitution, hvor man for nylig har lavet en helt ny omorganisering i Københavns Kommune.</p><p id="p5">Det gav så nogle penge til renovering af legepladsen.« Fra boldburet i de små elevers ende af skolegården høres lyden af en bold, der rammer metal med et hårdt smæld. Et skuffet udbrud fylder luften, bolden har taget stolpen, og der er ikke tid til et nyt forsøg.</p><p id="p6">Frikvarteret er nemlig slut, og det er tid til at vende tilbage til klasselokalerne i den gamle porcelænsfabrik.</p><p id="p1">FORTÆL FORTÆL: Allerede klokken 11.00 lørdag formiddag stillede Ditte Evald og Nikoline Lohmann fra Digital Storylab i Sydhavnen deres bod op i Spinderiet. Bevæbnet til tænderne med videokamera, diktafon, kort og kager, gik de i gang.</p><p id="p2">»Det bliver en fortælling om Valby, fortalt af valbyborgere.</p><p id="p3">Både som en lille film, lydoptagelser og postkort, hvor folk skriver til bydelen, startende med ' Kære Valby'. Derefter er der frit spil, men meget af det er fortællinger om, hvad de godt kan lide ved bydelen, eller hvor deres favorit-steder er,« fortæller Nikoline Lohmann fra Digital Storylab.</p><p id="p4"><br /><em style="bold">Det gamle gasværk</em></p><p id="p5">Midt mellem hjerter placeret på et kort over Valbyborgernes favoritsteder i byen, videkamera og søde kager står John Nissen. Han har en fortælling med. Flere faktisk.</p><p id="p6">Han er født og opvokset på Høffdingsvej i Valby og bor stadig i byen, men nu på Vilhelm Thomsens Allé.</p><p id="p7">»Jeg husker det tydeligt. Jeg var i starten af tyverne, der i 1964. Jeg vågnede om morgenen, da der lød et ordentligt brag, og vi skulle selvfølgelig skynde os ud og se, hvad der skete,« fortæller han.</p><p id="p8">Eksposionen om morgenen den 26. september 1964 skete i pumpehuset ved et af Danmarks dengang største gasværker, Valby Gasværk. Mange troede, at der var faldet en atombombe, og ulykken kostede fem mennesker livet.</p><p id="p9">»Det var uhyggeligt, og det var kaos. Der var gået rigtig mange ruder, og det var en voldsom oplevelse,« siger John Nissen.</p><p id="p10">Tre af de dræbte var gasværksarbejdere, en 71-årig bogbinder døde af chok og en lærer fra Lykkebo Skole cyklede af Vigerslev Allé og blev ramt af bygningsdele, der faldt ned. Der blev knust flere end 100.000 ruder og omkring 200 personer blev behandlet på hospitalerne.</p><p id="p11"><br /><em style="bold">Kom for at høre historier</em></p><p id="p12">Historierne om Valby var imidlertid mange. En anden kunne berette om, hvordan der engang var bomuldsspinderi i Spinderiet, og at det førhen, var et sted, man helst holdt sig lidt på afstand af, fordi det var usselt og trist. En afghansk familie fortalte historien om, at de flyttede til Valby på grund af de gode skoler og en anden igen om filmoptagelser på Nordisk Film på Mosedalvej.</p><p id="p13">Andre kom dog forbi for at blive klogere på Valbys smukkeste steder.</p><p id="p14">»Vi er lige flyttet hertil og havde egentlig kigget på hus og lejlighed på Frederiksberg i nogle år. Så sagde mægleren en dag til os, at vi skulle prøve at lukke øjnene og lade fordommene ligge, så ville han krydse Roskildevej. Nu har vi fundet det skønneste hjem i Den Hvide By,« fortæller Maria Anthoni.</p><p id="p15">Med knægten sovende i cyklen tog hun forbi Spinderiet for at blive klogere på sin nye bydel.</p><p id="p16">»Jeg kender jo ikke ret meget til Valby, ud over det sted, vi lige er flyttet ind. Og vi vil rigtig gerne have input og hjælp til at finde alle de gode steder i Valby. Derfor kom vi forbi her for at se, hvad vi kunne gå på jagt efter af grønne områder og legepladser,« fortæller hun.</p><p id="p17"><br /><em style="bold">På vej med film</em></p><p id="p18">Fortællingerne om Valby var et af de projekter, der fik penge af Spinderiets Sponsorpulje i december. I alt blev Valby Fortællingerne støttet med 10.000 kroner, og hvordan det endelig projekt skal vises frem er endnu uvist. Det kan blive i samarbejde med biografen, med lokale virksomheder, lokalhistorisk arkiv eller noget helt tredje.</p><p id="p19">Se mere på: www.digitalstorylab.com.</p><p id="p20">Jeg husker det tydeligt. Jeg var i starten af tyverne, der i 1964. Jeg vågnede om morgenen, da der lød et ordentligt brag, og vi skulle selvfølgelig skynde os ud og se, hvad der skete.</p><p id="p21">JOHN NISSEN, valbyborger.</p><p id="p1">Den røde løber rulles ud foran Prøvehallen på Porcelænstorvet, når foreningen Valby Kino stiftes den 8. april.</p><p id="p2">Og kedeligt bliver det ikke, Tvært imod vil det ske på festligste vis med buffet, musik og udstilling Dørene åbnes kl. 18, så man i fællesskab kan lade op til den stiftende generalforsamling, der starter kl. 19.</p><p id="p3">Der vil være en let buffet med specialiteter fra Cafè GG, hvortil der serveres et glas vin. Den kendte valbysanger Tine Brix Davidsen diverterer med jazz, blues og bossa nova, akkompagneret af Tim Stangerup på guitar.</p><p id="p4">Endelig er der sammensat en mindre udstilling om Valbys gamle biografer og Nordisk Films første tid.</p><p id="p5"><br /><em style="bold">Katrine er klar</em></p><p id="p6">Kl. 18.45 bydes der officielt velkommen af initiativtageren Katrine Clausager Rich, og der siges et par ord om Valby som filmby, før der tages fat på den formelle, men alt andet end kedelige del af festen, selve stiftelsen af foreningen Valby Kino. Den kendte Valby-kulturprofil og tidligere borgerrepræsentant Jens Nielsen forventes at blive valgt som dirigent og elegant lede slagets gang med vedtagelse af vedtægter og valg til bestyrelsen.</p><p id="p7">Katrine Rich stiller op som formand, og vil bl. a. fremlægge en plan for foreningens virksomhed med spændende filmforevisninger i den nærmeste fremtid, og også en langsigtet strategi for at skaffe Valby sin egen permanente biograf.</p><p id="p8"><br /><em style="bold">Løvejagt og visioner</em></p><p id="p9">serverer Café GG kaffe og kage, og derefter samles man igen i salen til foreningens første filmforevisning.</p><p id="p10">Via Valby Lokalhistoriske Selskab og Arkiv er det lykkedes at skaffe det legendariske og skandaleombuste drama »Løvejagten« fra filmens absolutte barndom. Filmen varer kun syv minutter - men hvilke minutter - og selvfølgelig introduceres den med de gode og nærmest absurde historier, der knytter sig til den.</p><p id="p11">Herefter inviteres alle interesserede til at deltage i inspireret snak om fremtidsmulighederne for Valby Kino, og særligt interesserede kan tilmelde sig arbejdsgrupper og dermed få endnu større indflydelse på Valbys biograffremtid.</p><p id="p12">Og ville aftenen være fuldendt, hvis man ikke med det samme kunne bringe sit medlemskab i orden? Nej, vel -og der venter da også »biografpionerne« et forslag om et årskontingent på 200 kr.</p><p id="p13">for enkeltpersoner og rabat for par, så det kan anbefales at medbringe et sådant beløb i kontanter. Der åbnes for indbetaling umiddelbart efter »Løvejagten«.</p><p id="p14"><br /><em style="bold">Asta Nielsen kommer</em></p><p id="p15">Interesserede, der ikke kan deltage i stiftelsesfesten den 8. april, får mulighed for at melde sig ind den 4. maj, hvor den nye forening indbyder alle til temaaften om Asta Nielsen. Mere herom senere.</p><p id="p16">Foreløbig kan interesserede finde supplerende information om foreningen på www.valbykino.dk, og det kan også være en god ide at kigge på udsendelsen om biografinitiativet på Valby Lokal TV - se www.valby.tv.</p><p id="p1">FODBOLD: Hvis sommerens EM-slutrunde var målfattig, taktisk låst, langstrakt og fattig på mod og omstillinger, så er Valby Bladet Cup 2016 det stik modsatte.</p><p id="p2">Håndbremsen har været sluppet, og målene er væltet ind. De 12 indledende kampe har budt på hele 69 scoringer, hvilket svarer til 5,75 mål i snit.</p><p id="p3">Tag bare FC Græsrøddernes to kampe: 5-3 over FC Sydhavnen og vanvittige 7-4 over FC Udfordringen. Turneringens wildcard fra Græsrødderne har været presset som aldrig før i klubbens korte levetid.</p><p id="p4">Sydhavnen havde 2-2 indtil 20 minutter før tid, og Udfordringen førte med 2-1 ved pausen og 4-2 kort inde i 2. halvleg.</p><p id="p5">I begge tilfælde gik Flemming Christensens tropper dog et par gear op i offensiven og fik halet forholdsvis sikre sejre hjem og dermed sikret sig billet til onsdagens semifinale, hvor modstanderen bliver Boldklubben Pioneren, der vandt pulje B. Semifinalen spilles på Værkstedvej med kickoff kl. 18.15.</p><p id="p6"><br /><em style="bold">Uacceptabelt afbud</em></p><p id="p7">Også Boldklubben Hellas og Fremad Valby har haft godt gang i målscoringen. De to traditionsklubber lagde ud med at besejre FC Culpa med henholdsvis 8-2 og 5-1.</p><p id="p8">Derfor skulle pulje D afgøres i den sidste kamp mellem netop Hellas og Fremad. Her trak Fremad Valby det længste strå i et tæt og dramatisk opgør, hvor Fremad havde marginalerne på sin side og vendte 0-2 ved pausen til en sejr på 3-2.</p><p id="p9">Dermed er Freamd Valby klar til torsdagens semifinale.</p><p id="p10">Også den kamp fløjtes i gang kl. 18.15. Her bliver modstanderen Boldklubben Frem, der kun har været i kamp en enkelt gang.</p><p id="p11">Årsagen til det skal findes hos sidste års finalister fra Boldklubben Vestia, der højst beklageligt ikke kunne stille hold til deres anden og Frems første kamp. Det gav frem'erne en sejr på 3-0 uden kamp, hvorefter de kunne koncentrere sig om at besejre PI Fodbold i pulje C-finalen mandag. Det gjorde de forsvarende mestre så. 4-0 vandt Frem.</p><p id="p12">Dysten om den nye pokal Vinderen af de to semifinaler mødes naturligvis i finalen.</p><p id="p13">Den afvikles på lørdag den 6. august kl. 15.00 på Værkstedvej.</p><p id="p14">Turneringens nyindstiftede vandrepokal overrækkes af badmintonspilleren, Hans-Kristian Vittinghus, der foruden at bo i Valby p. t. indtager 10.</p><p id="p15">pladsen på verdensranglisten i herresingle.</p><p id="p2"><br /><em style="bold">Fra skulptur til maleri</em></p><p id="p3"> Benny Dröscher er bedst kendt for sine skulpturer, der oftest er både overraskende, morsomme og twistede på den absolut bedste måde. Men nu har han altså kastet sig over maleriet (også), og resultatet kan opleves i Mogadishni, der beskriver værkerne som flydende scenarier af forundring og åndelig søgen. Og det skal nok passe! Dröscher har netop vist sine værker i Galleri Rokeby, London, ligesom han snart åbner soloudstillinger både i Bergen og Napoli.</p><p id="p4"><br /><br /><em style="bold">Tilbage til naturen</em> Naturen som forestilling og fiktion er omdrejningspunktet for de to unge kunstnere Lykke Andersen og Stephanie Donsø, der lige nu er aktuelle med projektet ’Med blade, der skygger for lyset’. Andersen bidrager med fotografier, hvor udstoppede dyr så at sige vender tilbage til naturen, mens Donsø lader en organisk installation indtage gallerirummet hos Peter Lav.</p><p id="p5"><br /><br /><em style="bold">Japaner i Valby</em> Stadig oftere støder man på unge japanske kunstnere på den københavnske galleriscene, og nu er turen kommet til Toru Kuwakubo, der udstiller sine malerier i bendixen contemporary art. Kuwakubo kendetegnes først og fremmest af sin meget fede maling og de tydelige penselstrøg, og hans malemåde har allerede vundet ham stor opmærksomhed, både i Japan, Korea, Tyskland – og nu altså også i Danmark.</p><p id="p6"><br /><br /><em style="bold">To gange Knutz</em> Tvillingesøstrene Eva KNUtz og Marianne Knutz arbejder begge med et figurativt udtryk, men hvor Eva Knutz tegner både tegneserier og -film, er det maleriet, der har indfanget Marianne Knutz. Landene har de også delt mellem sig, for Eva Knutz bor i Holland, hvor hun i øvrigt også er uddannet, mens Marianne Knutz er blevet i Danmark, selv om hun også udstiller i Paris. De to har flere gange udstillet sammen, og nu gør de det igen, denne gang i Galleri Varming i Valby.</p><p id="p7"><br /><em style="bold">Traumer og samarbejde</em></p><p id="p8">Den bosniske kunstner Ismar Cirkinagic har fotograferet i sit tidligere hjemland, som han måtte flygte fra under Balkankrigen, samt i Cuba. Men motiverne har i højere grad fundet ham end omvendt, selv om det underliggende tema for Cirkinagic hele tiden er erindring – også den traumatiske af slagsen. Ligeledes i Larm Galleri kan man se resultatet af meget bogstavelige samarbejder mellem Malene Hartmann og Gitte Bach. De fælles tegninger er en videreudvikling af et andet fællesprojekt, kunstbogen ’Hybrid’ fra 2004.</p><p id="p9"><br /><br /><em style="bold">Erotik og våben</em> Den ganske unge kunstner Bin Qiu er uddannet i hjemlandet Kina, men har boet her i landet de sidste par år. I hans malerier, der alle har et erotisk omdrejningspunkt, mødes europæiske og kinesiske traditioner i et hav af detaljer. Samtidig kan man hos Helene Nyborg se en række strikkede våben af den slags, som kvinder traditionelt set har lige ved hånden, en kagerulle for eksempel. Det er Hanne G., der har haft gang i pindene – der vel også er en form for våben! </p><p id="p1">DENGANG: I juni 1853 blev København ramt af kolera, og befolkningen i den tætpakkede by bag de gamle fæstningsvolde blev hårdt ramt af sygdommen.</p><p id="p2">Mange flyttede ud på de åbne arealer uden for byen i teltlejre for at komme ud til frisk luft og vand.</p><p id="p3">Epidemien med de næsten 5.000 dødsofre i løbet af sommeren gav stødet til, at militæret blev tvunget til at opgive de gamle fæstningsværker, der omgav byen, samt tillade opførelse af grundmurede bygninger på de store arealer, der omkransede stadet. Det havde tidligere ikke været tilladt at bygge andet end let nedrivelige bygninger her, da de bygninger, som lå foran voldene hurtigt skulle kunne fjernes, så de ikke gav læ til en eventuelt angribende fjende. Så i løbet af 1860erne og - 70erne faldt de gamle volde. Det medførte, at de mange møller, der havde stået rundt om på voldene blev fjernet - nedrevet eller udflyttet.</p><p id="p4">Det var således tilfældet med den kæmpestore ' Kongens Mølle', som stod på Vestervold ud for Vestergade, hvor nu Helmershus ligger. Navnet Kongens Mølle går tilbage til Christian IV, som anlagde den første Kongens Mølle i 1619, en hollandsk mølle som han fik importeret, allerede dengang en af de største på volden. Det var dog ikke den, der stod der i 1860. I de mellemliggende år var den brændt eller nedrevet flere gange.</p><p id="p5"><br /><em style="bold">Mølle midt i Valby</em></p><p id="p6">I 1873 stod Vestervold for tur til at blev fjernet, og den store mølle blev revet ned, men dens dage var dog ikke hermed talte, idet fabrikant og møller Demont i 1874 købte den af ejeren og flyttede den til sin grund i Valby. Samme Demont var ham, der en overgang havde lejet den gamle Valby Stations bygning. Demont havde købt et stykke jord fra den efter branden i 1865 udflyttede Vingård - gården lå inden brændte ved Valby Langgade/ Tingstedet, men flyttede ved genopbygningen ud på sin jord syd for den gamle jernbane. Dette var grunden til, at Valby Mølle, som den nu blev kaldt, kom til at ligge midt i det gamle Valby med tilhørende kornmark, som det fremgår af det gamle foto.</p><p id="p7">Demont ejede møllen lige til sin død i 1898, hvorefter den store grund blev sat til salg.</p><p id="p8">Den blev købt af et konsortium med proprietær Ostenfeld og sagfører Valdemar Nielsen i spidsen. Begge de to herrer havde tidligere foretaget store grundopkøb og udstykninger i Valby. Konsortiet videresolgte grunden i 1899 til byggeselskabet ' Valby Mølle' for 160.000 ( købspris i 1898 120.000) - en ganske net fortjeneste på 40.000 på et år, i 1899.</p><p id="p9">Oprindeligt var planen, at der skulle bygges et villakvarter på grunden, men selskabet Valby Mølle udstykkede til etagebyggeri, og i de følgende femseks år skabtes Mølle Allé, som vi nu kender den. Blandt de private bygherrer, der købte grunde kan nævnes murermester Buchard, malermester Carl Udsen, murermester S. Bang og bryggeriarbejder Møller.</p><p id="p10">Byggeselskabet A/ S Valby Mølle krakkede i 1908, og et areal, der ikke var afhændet, blev overtaget af Detailhandlerbanken som pant. Grundstykket strakte sig fra Gl. Jernbanevej over den senere Toftegårds Allé mod Lillegade.</p><p id="p11">Jordstykket gik herefter under navnet Mølleengen. Engen var kun delt af stien fra Toftegården op til Valby Langgade. Det var den sti, der ved Mølleengen og Toftegårdens udstykning i 1898 til 1900 blev til nu nuværende Toftegårds Allé.</p><p id="p12"><br /><em style="bold">Hjem for forsømte børn</em></p><p id="p13">Det sidste år, inden møllen fald for nedrivning, fik skolebestyrer og leder af ' Hjemløse Børn', N. Bang møllen stillet vederlagsfrit til rådighed som hjem for forsømte og hjemløse børn. Bang gjorde et stort arbejde for de børn, som stod over for at blive sendt tilbage til håbløse forhold eller overgivet til fattigvæsenet, fordi de offentlige stiftelser var overfyldte.</p><p id="p14">Bang beskriver selv tiden i møllen således: »Allerede nu er møllens tag og mure begyndt at falde for arbejdsmændenes hamre og økser - og måske ville de værelser i møllen, som den nuværende ejer, hr. tømrermester Petersen, velvilligt har overlade mig til mine hjemløse børn, og som er mit samt de hjemløse børns hjem, allerede være jævnet med jorden kort efter, at dette blad kommer læserne i hænde.« Bang fortsætter: » først når ødelæggelserne nåede de af børnene og plejemoder beboede værelser, flyttede de. I det fjerdingår vi var der, støttede nogle af Valbys beboere hjemmet med middagsmad, da hjemmet end ikke var i besiddelse af et køkken.« Bladet, der omtales, er ' Nat og Morgen', hvorigennem Bang prøvede at samle penge til sit arbejde med at skaffe et permanent børnehjem. Men da Møllen endelig faldt i 1899, var det ikke lykkedes, og Bang flyttede midlertidigt børnene til Valby Realskole på Valhøjvej, en bygning, der tilhørte ham selv. Det blev et kort ophold - men det er en anden historie.</p><p id="p1">Det er et imponerende stykke skrive-og researcharbejde, der ligger bag det digre værk om Valby Bakke, som Mette Lund Jørgensen står som forfatter til, og som just er udkommet.</p><p id="p2">Det er forlaget Rhodos, der står bag det imponerende værk, der i tekst og billeder beskriver historien om Valby Bakke, der indledes i forordet med konstateringen af, at " Valby Bakke er et af hovedstadens få " højdepunkter", hvilket fik Tycho Brahes elev Longomantanus ( fint navn) til at foreslå, at man placerede rundetårn øverst på Valby Bakke!" Den foreslåede placering er sådan nogenlunde, hvor Frederiksberg Slot og Zoologisk Have ligger i dag.</p><p id="p3">Dette forslag vandt ikke genklang, men til gengæld fik Zoologisk Have sit fine udsigstårn, som tusinder af mennesker hver dag året rundt kan nyde -enten fra jorden eller fra platformen, hvor der findes en af de bedste udsigter over Dronningens København.</p><p id="p4">Bogen Valby Bakke er en stor og tyk bog, et " værk" vil man kalde den, og det er jo dejligt med en masse nyttig viden om stedet og i tilgift en masse hyggelige og historiske fotografier.</p><p id="p5"><br /><em style="bold">Tunge bøger</em></p><p id="p6">Jeg ved ikke, men jeg har det med at lade bøger, der er for store og tykke, og som ikke er opslags-eller fagbøger, blive liggende.</p><p id="p7">Ikke fordi de er uinteressante, men fordi de ganske enkelt er svære at tumle rundt med. De er er svære at sidde med i liggestolen, helt umulige på sengekanten, det er nærmest bøger, der kun kan læses ved bord og bænk eller skrivebordet.</p><p id="p8">Og den positur er der mange, der ikke ønsker at indtage i deres fritid, hvorfor det meget ofte bliver til en bøjelig paberback i stedet.</p><p id="p9">Men hvad skal forfatter og forlag stille op med dette fyldestgørende materiale, der jo også er et fremragende opslagsværk? Bogens omfangsrige format bør ikke forhindre læserne i at gå i krig med den.</p><p id="p10"><br /><em style="bold">Lokalhistorie</em></p><p id="p11">Og interesserede læsere vil være alle, der er interesseret, først og fremmest i lokalhistorie, men selvsagt også i hele stadens historie, for heri spiller Valby Bakke en ganske betydelig rolle.</p><p id="p12">Og hvem ved, spørger bogen, måske var Longomontanus forslag om Rundetårn på Valby bakke slet ikke så tosset: Det havde givet datidens astrologer et fornemt, geografisk udgangspunkt og byen et enestående varemærke -et varemærke, som København er ganske foruden i dag, hvor Rom, Berlin, London, Paris og mange andre byer har deres.</p><p id="p13"><br /><em style="bold">Interesserer mange</em></p><p id="p14">Bogen vil interessere alle, der er interesseret i Friedrichsbergs historie samt alle, der vil vide mere om området vest fra København, hvor pavebreve fra 1100-tallet omtaler fire landsbyer: Serrislev, Solbjerg, Valby og Vigerslev.</p><p id="p15">Serrislev og Solbjerg forsvinder næsten ganske af sig selv, mens Valby og Vigerslev reducerers til forstæder ved indlemmelsen i Københavns kommune i 1901, fortæller bogen bl. a.</p><p id="p16">Så er der i øvrigt herlige afsnit om en lang række interessante lokaliteter som Frederiksberg Slot, slotshaverne, Frederiksberg Kirke og kirkegården, landsstederne som Bakkehuset, Valhøj, Cisternerne, Det Kgl. Danske Haveselskab, Carlsberg, Jesuskirken, de borgerlige villaer i Valby, Zoologisk Have, Vestre Kirkegård og meget, meget mere. Som sagt: En uundværlig bog for alle, der er interesseret i det store kvarter omkring selve bakken.</p><p id="p17">Jeg lagde i øvrigt mærke til, at bogen er spækket med detaljer, der kan tilfredsstille selv den mest nysgerrige sjæl om dette emne.</p><p id="p18">Bogen fortæller på interessanteste vis om Zoologisk Haves beskedne start i 1859, da ornitologen Niels Kjærbølling åbnede Danmarks første zoologiske have i Prinsesse Vilhelmines Have, der udgør det sydvestlige hjørne af Frederiksberg Have. De første dyr blev udstillet på primitiv vis i kasser og baljer, men vakte alligevel en kolossal opsigt.</p><p id="p19">Og om Zoologisk Haves tårn, der blev rejst i 1905 af arkitekten Theodor Andreas Hirth ( 1862-1925) og som dermed bidrog til Københavns ry som " byen med de mange tårne".</p><p id="p20">Forlaget Rhodos, der har udsendt bogen, kan i øvrigt fejre sit 50 års jubilæum i år, og man må sige, at forlaget forstår at fejre sig selv på en fornem måde med udgivelsen af bogen om Valby Bakke.</p><p id="p21">Valby Bakke.</p><p id="p22">Mette Lund Jørgensen.</p><p id="p23">Fotos af Ole Akhøj og med bidrag af Jens Peter Munk.</p><p id="p24">384 sider, 400 illustrationer. Forlaget Rhodos. Kr. 348,-.</p><p id="p1">Valby er en by i byen. Her kan man stadig finde små lave huse fra dengang, den københavnske bydel var en landsby. Det er i en sådan ejendom, at Valby Ostelager har til huse og har haft det i Valby Langgade siden 1927.</p><p id="p2">Troels Munk Christensen har ejet og drevet forretningen i 27 år. Han overtog den som 26-årig omkring 1986 og var efter sigende landets yngste ostehandler på det tidspunkt.</p><p id="p3"><br /><em style="bold">Fra maskinarbejder til ostehandler</em></p><p id="p4">Da Troels var færdig med at gå i skole, var det ellers ikke ostehandler, der stod øverst på hans liste over ønskejob.</p><p id="p5">Han er udlært maskinarbejder på Aalborg Portland, men blev efter soldatertiden i livgarden driftslederassistent hos en af datidens store osteimportører og -grossister, Olaf Sørensen (opkøbt af Delimo i 2003).</p><p id="p6">Her stod Troels for pakkeriet i tre-fi-re år og lærte meget om både udenlandske og danske oste.</p><p id="p7">-På et tidspunkt fik jeg lyst til at blive selvstændig og hørte, at Valby Ostelager var til salg, fordi den kvindelige indehaver ville gå på pension. Jeg havde aldrig prøvet at ekspedere eller disponere indkøb, men fik lidt hjælp i starten af en ældre dame, der havde været ansat i butikken i en del år, fortæller Troels Munk Christensen.</p><p id="p8">Omgangstonen tæller Efter 30 år i branchen har Troels for længst lært alt, hvad der er værd at vide om ost. Men selv om det er afgørende at kunne give kunderne kyndig vejledning om ost og tilbehør i butikken, lægger han mindst lige så meget vægt på omgangstonen og måden, han og hans personale omgås kunderne på.</p><p id="p9">-Min forgænger var en skrap dame, der godt kunne være uforskammet over for kunderne. Hun havde fantastiske oste, men var på grund af sin stil begyndt at miste kunder, som jeg heldigvis fik tilbage efter overtagelsen, fortæller Troels Munk Christensen og uddyber: -Vi har en frisk tone i butikken, og er meget fokuseret på at omgås kunderne på en sådan måde, at de kan lide stemningen og føler sig godt tilpas i butikken. Når jeg skal ansætte en ny medarbejder, ser jeg ikke så meget på, hvad vedkommende ved om ost, for det kan jeg hurtigt lære dem noget om. Jeg lægger derimod mere vægt på, om han eller hun er social og vil kunne skabe en hyggelig omgangstone i butikken, for det er ikke noget, de bare kan lære, men skal have i sig.</p><p id="p10"><br /><em style="bold">Bydel i forandring</em></p><p id="p11">Valby var for 25-30 år siden et nedslidt arbejderkvarter, men dele af området har fået et gevaldigt løft, og i dag er kvarteret omkring Valby Ostelager socialt og aldersmæssigt bredt sammensat. Det er en attraktiv bydel, som både tiltrækker yngre og mere købestærke beboere, men stadig rummer en stor del af det oprindelige klientel.</p><p id="p12">De fleste kunder er fra lokalområdet, og en stor del af dem er stamkunder.</p><p id="p13">-Du ved, hvad jeg skal have, siger en af dem, en ældre herre, da han kommer ind i butikken en tirsdag formiddag.</p><p id="p14">Det ved Troels, så han finder hurtigt kundens foretrukne skæreost frem og får vejet et stykke af, mens der sludres om løst og fast hen over disken.</p><p id="p15"><br /><em style="bold">Usnobbede kunder</em></p><p id="p16">-Vores kunder er ikke så fine på den og behøver ikke lange leksikale forklaringer om, at osten er håndæltet af Pierre et eller andet i Sydfrankrig forklarer, Troels Munk Christensen.</p><p id="p17">Han fortæller videre, at der er sket forandringer af folks ostevaner, siden han begyndte at sælge ost i Valby for små tre årtier siden.</p><p id="p18">-Dengang solgte vi flest skæreoste.</p><p id="p19">I dag har vi et stort udvalg af andre typer oste fra hele Europa, og rigtig mange unge kunder kan fx godt lide gedeoste.</p><p id="p20">Valby Ostelager henter dog stadig en stor del af omsætningen på gode danske skæreoste, måske en større andel end de fleste andre ostehandlere, skønner Troels Munk Christensen.</p><p id="p21"><br /><em style="bold">Tradition og fornyelse</em></p><p id="p22">Ved at holde fast i både den klassiske danske skæreost og nye ostetyper, som har vundet indpas i de senere år, har Valby Ostelager kunnet opbygge en stor og loyal kundekreds, der afspejler bydelens brede befolkningssammensætning.</p><p id="p23"><br /><em style="bold">Travlhed hver dag</em></p><p id="p24">Det tyder travlheden i butikken i hvert fald på. Selv en tirsdag formiddag kommer kunderne i lind strøm i butikken.</p><p id="p25">-Vi har ingen stille dage i løbet af ugen; fredag begynder det for alvor at gå løs, og lørdag er kundekøen så stor, at det er nødvendigt at have et par ekstra afløsere på i butikken, fortæller Troels Munk Christensen.</p><p id="p1">Utilfredsheden fortsatte onsdag morgen og fra redaktionen sendte vi en forespørgsel til Teknik- og Miljøforvaltningen, om man kendte til reklameskiltet, og hvis man gjorde, hvilke betingelser, der så var for godkendelsen.</p><p id="p2">Onsdag eftermiddag var skiltet slukket, hvilket fortsat var tilfældet torsdag morgen. Her var der også svar fra kommunen:</p><p id="p3">'Kommunen har ikke givet tilladelse til opsætning af skærmen. Derfor vil Teknik- og Miljøforvaltningen nu sende et varsel om påbud om nedtagning af skærmen til såvel ejeren af bygningen som lejeren af forretningen.'</p><p id="p4"><br /><em style="bold">ARTIKLEN FORTSÆTTER UNDER BILLEDET</em></p><p id="p5"><br /><em style="bold">Med høringsfrist</em></p><p id="p6">Om kommunens varsel om påbud og det slukkede skilt hænger sammen vides ikke. Men til gengæld kan det godt tage sin tid før der er en afklaring af skiltets fremtid. Valby Lokaludvalg henvendte sig også til kommunen og fik samme svar som avisen, og skriver desuden på sin facebookside at:</p><p id="p7">'De får en høringsfrist, og mulighed for at klage, så det kan godt tage noget tid før skærmen reelt er væk.</p><p id="p8">Kommunen kan ikke selv foranledige skærmen fjernet.'</p><p id="p9"><br /><em style="bold">Skiltetrend</em></p><p id="p10">Det lysende reklameskilt er det andet, der på kort tid er dukket op i gadebilledet i Valby.</p><p id="p11">I september sidste år lyste et reklameskilt på taget af en etageejendom ved Lyshøjgårdsvej ved stationen op for første gang og fik sindene i kog hos blandt andre naboer og genboer.</p><p id="p12">Her fulgte kommunen op for at finde en mindelig løsning, hvor der blev taget hensyn til både beboere og virksomheden.</p><p id="p2">Hvad: Sticks'n'Sushi i Valby</p><p id="p3">Hvor: Valby Tingsted 4, 2500 Valby, tlf. 36 17 18 36</p><p id="p4">Hvor meget: Vin fra 198 kr., nigiri fra 23 kr., sticks fra 24 kr., billigste menu (otte ruller) 79 kr.</p><p id="p5"><br /><em style="bold"></em></p><p id="p6">At 2500 Valby med trendy tøjbutikker og avantgardistiske gallerier - og nu også snart to nye kvarterer på Carlsberggrunden og det gamle grønttorv - er blevet Københavns hotteste bydel, er efterhånden en gammel nyhed. Men det virkelige bevis på Valbys nye status er sushibarerne. For to år siden var det ikke muligt at opdrive en rå fisk i 2500. I dag er her hele fire sushisteder.</p><p id="p7">Det største og mest flashy af de nyåbnede templer for rå fisk er Sticks'n'Sushi på Valby Tingsted - i en glasbygning med udsigt. I det smukke, højloftede lokale sørger flade kæmpelamper i form af guldlakerede blade for både blødt lys og en fremragende akustik, der oven i købet klarer kokke og tjeneres højlydte japanske velkomsthilsener. Stemningen er uhøjtidelig ved de mange langborde, hvor man sidder ganske tæt. Således kunne vi følge med i samtalen lidt længere henne ad bordet, hvor en muskelsvulmende herre dinerede med en lige så barmsvulmende dame i nedringet leopardkjole, for hvem det tilsyneladende var magtpåliggende at hendes korrekte stillingsbetegnelse altså var »eksotisk danser«.</p><p id="p8">Sticks'n'Sushis varemærke er stadig blandingen af yakitori-grillspyd og rå sushi. På tjenerens anbefaling lagde vi ud med specialiteten tun-tataki; en lyngrillet tunfilet, let riseddike-marineret, skåret i tynde skiver og serveret med revet ingefær i Sticks'n'Sushis hjemmelavede (og fremragende) sesamdressing. En meget velsmagende appetizer, der fulgtes op af en mindst lige så delikat »carpaccio« af svagt rosa yellowtail med bl.a. wasabicreme og ponzusauce. Eneste mislyd i den indledende afdeling var en tung tun-tatar, der ganske vist var udstyret med en farvestrålende topping af wasabigrønne flyvefiskerogn, men smagsmæssigt virkede fed og kluntet på grund af en garniture af både gedeost, pinjekerner og creme fraiche - et eksempel på når Sticks'n'Sushis produktudvikling kammer over i innovation uden sammenhæng i hverken smag eller med den japanske tradition, deres ellers meget velfungerende køkken tager udgangspunkt i.</p><p id="p9">Drikkevareudvalget er en udsøgt fornøjelse. Jeg lagde ud med den let sødlige og kornduftende biiru, som Stenbogaard Bryghus har udviklet specielt til Stick'n'Sushis mad (58 kr. for 50 cl), der fungerede optimalt til de lette nigiri, og skiftede derefter over til Herslevs ufiltrerede og alkoholrige hvedeøl (66 kr. for 50 cl) til de kraftigere ruller og sticks, suppleret med et glas sanka-saké af den bedste junmai-daiginjo-kvalitet, hvor risbrændevinen udfolder et væld af nuancerede (ofte nøddeagtige) aromaer (52 kr.). Hele vejen igennem sikkert vejledt af vore skiftende tjenere, der virkelig véd, hvad de snakker om - og ikke går i stå, når den udenadlærte lektie slipper op ved opfølgende spørgsmål. De uddannes alle på Stickskædens egen tjenerskole, hvor de smager på alle varenumre, og derfor med stor troværdighed kan svare, når man spørger til deres egne favoritter - et eksempel til efterfølgelse for hele branchen. Også Juniorine fik en super behandling, med tuscher og tegnepapir, voldsom overbærenhed og en specialdesignet børne-sushiboks i tilgift, der med agurke- og gulerodsstave i misodip, laksenigiri og små agurkeruller vakte stor lykke.</p><p id="p10">De senere år har Stickskæden nedtonet udvalget af den enkle nigiri (eller fingersushi) til fordel for rulleriet, hvilket er beklageligt. Til gengæld fejlede hverken ris eller fisk noget i de fem slags, vi prøvede - selv om kammuslingen (der smagte optøet) og den flammegrillede laks med sancho-peber var lidt fade i det til min smag. Også rullerne skabte glæde, selv om vi til dels fortrød, at vi både havde valgt en sparkling tuna og en cut the crab. Begge var nemlig spicet ganske pænt op, tunen endda med et ekstra skud togarashi-chili, og det blev hurtigt lidt for ensformigt stærkt. Jeg bestilte derfor en kande mild og rund grøn genmaicha-te (42 kr.), mens fruen rensede smagsløgene med en tallerken rå tun-sashimi af udsøgt kvalitet og smag (93 kr.). Mætheden satte ind, men vi måtte lige en tur omkring grillsticksene også. Jeg prøvede klassikeren kyllingekødboller i teriyaki-sauce - som altid en vinder - samt to nyere tilkomne, en bastant oksemørbrad med hummersmør samt panko(brødkrumme)paneret andebryst med wasabi-caesardip, der var en værdig afslutning på den salte del af måltidet.</p><p id="p11">Dessert var nu nærmest et fyord, men jeg fik da smagt på de tre slags creme bruleé (bl.a. lakrids og hindbær), mens Juniorine entusiastisk rørte sin vanilleis til softice, og fruen kastede sig over udvalget af hjemmelavede petit fours, bl.a. et rustikt hindbærbrud med kerner og en hvid chokoladekokoskugle, der ved nærmere efterbid viste sig at gemme på en kerne af gul appelsincreme, som grangiveligt fik den halverede kugle til at ligne et hårdkogt æg. Overskud, velsmag og superb betjening kendetegnede dette besøg i Sticks'n'Sushikædens ottende afdeling (sammen med Lyngby den nyeste), der på overbevisende facon slog fast, at man i hvert fald i Valby så absolut stadig tilhører byens sushi-elite.</p><p id="p12">red@aok.dk</p><p id="p1">DANS: Blot 75 dages dansetræning sammen var det skæbnesvangre udgangspunkt for det lokale dansetalent Cecilie Sejerbo, 12 år, og hendes nye partner Benjamin Calkar, 14 år, inden de i fredags sammen tog hul på tre dages dansekonkurrencer på allerhøjeste, internationale niveau i junior 2-konkurrencen ved Copenhagen Open i Valby-Hallen.</p><p id="p2">Med skrappe modstandere fra bl.a. stormagten Rusland, Sverige og Slovenien ventende i kulissen var kravet til Cecilie og Benjamin absolut topdans, hvis de for alvor skulle gøre sig gældende ved stævnet.</p><p id="p3">Og det gjorde de! Med to finalepladser som eneste danskere i hhv. standard og den kombinerede konkurrence, som blev forvandlet til to fine fjerdepladser, samt en semifinaleplads i latinkonkurrencen gav et par tydelige fingerpeg om at der er noget stort i vente for det nydannede dansepar.</p><p id="p4">Efter denne hektiske weekend står den, for parret, igen på intensiv træning hos "Vild med dans-dommer" Anne Laxholm og tidligere verdensmester Lene James og hendes "lærling" Charlotte Egestrøm frem mod forårets kommende store stævner.</p><p id="p1">BYGGERI: Kommunen har 15.marts meddelt byggetilladelse til planer om nybyggeri på Valby Langgade 65-67. Efter høring og et par dispensationer fra den gældende lokalplan er Valby Tingstedhjørnet snart på vej mod tidligere tiders udseende.</p><p id="p2">Grunden blev ryddet ved juletid og ejeren har ansøgt kommunen om lov til at bopføre en to-etages bygning med butikker i stueetagen og tre lejligheder i tagetagen. Og som arkitekten gør opmærksom på i ansøgningens tilhørende tegningsmateriale, så er den fremtidige bebyggelse inspireret af den oprindelige sadeltagsbebyggelse med kviste.</p><p id="p3"><br /><em style="bold">Et historisk islæt</em></p><p id="p4">Det falder i god jord hos Valby Lokaludvalg, der anbefaler at kommunen giver de nævnte dispensationer, med disse begrundelser i deres høringssvar: ' Lokaludvalget lægger vægt på, at projektet på en overbevisende og gennemarbejdet måde har gjort en stor indsats for at udforme byggeriet i stil med de gamle, toetages bygninger på Valby Langgade ved Valby Tingsted, blandt andet ved at arbejde i samme skala og med en tagudformning i rødt tegl. På den måde er byggeriet med til at bevare det historiske bymiljø omkring Valby Tingsted, der er hjertet i det centrale Valby.' Ejerens planer været i høring på kommunens høringsportal, og har både fået postive svar i stil med lokaludvalgets, men også et par stykker, der hellere så en højere etageejendom på stedet.</p><p id="p5">Den seneste nu nedrevne bygning på stedet var i en etage og indeholdt forskellige butikker.</p><p id="p6">I det fremtidige byggeri er der store butiksvinduer i stueetagen, som det også var tilfældet i de oprindelige bygninger.</p><p id="p1">FODBOLD: Frem og Fremad Valby.</p><p id="p2">Vigerslev og Valby. FC Sydhavnen og FC Udfordringen.</p><p id="p3">Hellas og Pioneren. AIK Frederiksholm og Culpa. PI Fodbold og Vestia.</p><p id="p4">Alt hvad der kan krybe og gå af lokale fodboldklubber med mere end 90 medlemmer og med et herreseniorhold rangeret i minimum Serie 3 er med, når Valby Bladet Cup 2015 sparkes i gang på onsdag den 29. juli.</p><p id="p5"><br /><em style="bold">Ny turneringsstruktur</em></p><p id="p6">Det er første gang, at Valby og Sydhavnens 12 førende fodboldklubber samles i en og samme turnering.</p><p id="p7">I de 13 foregående udgaver af Valby Bladet Cup har turneringen ' kun' talt otte deltagerhold.</p><p id="p8">Det har som regel efterladt et par klubber, som skuffede har måttet konstatere, at der ikke har været plads til dem i den traditionsrige sommerturnering.</p><p id="p9">Men i år er der plads til alle.</p><p id="p10">Udvidelsen fra otte til 12 hold betyder samtidig en ny turneringsstruktur.</p><p id="p11">I stedet for to indledende puljer a fire hold er der nu fire puljer af tre hold.</p><p id="p12">De tre hold i de respektive puljer spiller alle-mod-alle, hvorefter de fire puljevindere mødes i semifinalerne. Vinderne af de to semifinaler spiller naturligvis finale.</p><p id="p13"><br /><em style="bold">Tre seedningslag</em></p><p id="p14">For første gang i Valby Bladet Cups historie er holdene inddelt i tre seedningslag. Det vil sige, at de fire højst rangerede klubber -BK Frem, Fremad Valby, FC Udfordringen og Vigerslev Boldklub -forud for februar måneds lodtrækning var placeret i hver sin pulje.</p><p id="p15">Det er således også de fire klubber, der må påtage sig rollen som favoritter til at vinde deres puljer og dermed kvalificere sig til semifinalerne.</p><p id="p16">Men ingen Valby Bladet Cup uden overraskelser, så mon ikke mindst en af de otte øvrige deltagerklubber vil stikke hovedet frem og drille de fire favoritter, hvoraf Frem II i kraft af en stærk sæson, kulminerende med oprykning til Københavnsserien, er den største favorit til at gå hele vejen.</p><p id="p17"><br /><em style="bold">To debutanter</em></p><p id="p18">Udvidelsen af turneringen betyder, at der i år er to debutanter i Valby Bladet Cup-sammenhæng.</p><p id="p19">Den ene er PI Fodbold (tidligere Politiets IF), der netop er rykket op i Serie 2.</p><p id="p20">Den anden er Boldklubben Vestia, der af mange betragtes som en Vesterbro-klub, men som rent faktisk har hjemmebane på Bavnehøj Idrætsanlæg i Sydhavnen.</p><p id="p21">Derudover er Boldklubben Pioneren og FC Culpa tilbage i varmen efter henholdsvis ét og syv års fravær.</p><p id="p22">Udvidelsen af Valby Bladet Cup er langt fra årets eneste nye tiltag. To andre er, at dommerne i år vil være udstyret med dommerspray, og at præmiesummen øges med hele 87,5 procent. Mere om disse to nyheder på næste side.</p><p id="p23"><br /><em style="bold">Ny værtsklub</em></p><p id="p24">Nyt er det også, Boldklubben Hellas i år udfylder rollen som den ene værtsklub. Det betyder, at seks af de 12 indledende puljekampe samt den ene semifinale og finalen bliver afviklet på Hellas' hjemmebane på Engdraget i den nordlige ende af Vigerslevparken.</p><p id="p25">Den anden arrangørklub er for 13. gang Valby Boldklub, der står for afviklingen af seks indledende puljekampe og en semifinale på klubbens velkendte hjemmebane på Værkstedvej.</p><p id="p26">Der er naturligvis gratis adgang til samtlige 15 derby, når den lokale ære er på spil i kampen om pokal, penge og prestige.</p><p id="p27">Vel mødt.</p><p id="p1">Det kan derfor ikke overraske, men alligevel begrædes, at Valby Sundhedshus selvfølgelig ikke blive placeret i Valby, men på Vesterbro få meter fra Frederiksberg kommune.</p><p id="p2">Ikke nok med at placeringen på Vesterbrogade 121 ikke engang er tæt på Valby. Placeringen gør det også til noget af en udfordring for Valbyborgerne, at nå frem til det såkaldte Valby Sundhedshus med offentlig transport. Det ligger op til en ommer for Borgmester Mogens Lønborg og resten af sundheds- og omsorgsudvalget. Valby Sundhedshus skal selvfølgelig ligge i Valby.</p><p id="p3">Rasmus Ole HansenCand. merc. aud. BR-kandidat for Venstre</p><p id="p1">Valby Grundejerforening var dog ikke den første grundejerforening i Valby. Allerede i 1879 da Valby stadig var en lille landsby med ca. 115 huse, 15 gårde og ca. 2700 beboere, blev den første forening grundlagt, nemlig Valby Grundejer- og Kommunalforening.</p><p id="p2">Årsagen til denne forening var de nyindflyttede handlende, håndværkere og bryggeriarbejdere. De var utilfredse med sognerådets sammensætning og politik.</p><p id="p3">Det var domineret af gårdejerne og deres interesser.</p><p id="p4">Så kom indlemmelsen i 1901 og dermed presset fra København og den voksende industri og bebyggelse, der bredte sig på de gamle Valbygårdes jorder. Priserne på jord var steget så kraftigt, at det bedre kunne betale sig at sælge til andre formål end at dyrke markerne. Det medførte, at Valby ny Grundejerforening så dagens lys i 1902 med Alex. Foss fra F. L.</p><p id="p5">Smidth som formand. Det var industriens indtog i Valby, der gav stødet til en konkurrerende forening - Alex. Foss var den nye tids mand, industrileder med plads i Københavns Borgerrepræsentation.</p><p id="p6">Men i det lange løb var det dog ikke hensigtsmæssigt med to foreninger.</p><p id="p7"><br /><em style="bold">Forenede kræfter</em></p><p id="p8">Så 9. december 1908 sluttede de sig sammen, så kræfterne var forenet over for den enorme ekspansion, der fandt sted i Valby i de følgende år især inden for industrien, der så mulighederne i den forholdsvis billige jord i Valby. Og det at jernbanen igen ville blive ført gennem bydelen åbnede store muligheder for gods- og persontrafikken, der startede i 1911.</p><p id="p9">Stifterne af den nye forening var overretssagfører Lauritz Holm, som også var formand i de næste sytten år, og bogholder Bruhn fra Valby og Omegns Byggeforening, som var kasserer for foreningen fra starten til sin død i Den nye forening fik lige fra starten nok at gøre med stillingtagen til de krav, som fulgte med at Valby blev en del af København. Der var jo en stor forskel i den administration, man var vant til fra sognerådets side og til de krav, der blev stillet fra København.</p><p id="p10">Det gjaldt både med bygningsreglementer og skattegrundlag.</p><p id="p11"><br /><em style="bold">Flere villaer</em></p><p id="p12">I de første mange år var hovedparten af medlemmerne ejere af udlejningsejendomme, men i takt med, at Valby udviklede sig til et villakvarter - de tidligere kolonihave- og sommerhusområder blev bebygget med helårshuse - kom der flere og flere villaejere ind i foreningen. Befolkningen var vokset fra 13.680 i 1911 til 27.000 i 1923. I 1930 indledtes et samarbejde med de lokale grundejerforeninger i Valby og Vigerslev, således at et vist antal repræsentanter fra foreningerne meldte sig ind i V. G. som aktive medlemmer, og den lokale grundejer betragtedes dermed som tilsluttet foreningen. Denne ordning var gældende indtil 1946, hvor en lovændring gav lokalforeningerne ret til at besætte tre pladser i bestyrelsen. Det var en utilfredshed i lokalforeningerne over ikke at være repræsenteret i bestyrelsen, der dannede grundlaget for denne væsentlige ændring i V. G. s vedtægter. Det kan i den forbindelse nævnes, at i 1948 var ca. 40% af foreningens direkte medlemmer ejere af udlejningsejendomme og 60% enkeltmedlemmer ( villaejere) - plus at der var elleve lokale grundejerforeninger med 1054 medlemmer.</p><p id="p13">Dette har ændret sig gennem årene, således at i dag er det alene grundejerforeningerne og deres medlemmer, der tegner foreningen, dvs. nitten grundejerforeninger med ca. 2300 medlemmer.</p><p id="p14">Læs videre næste side I foreningens første 30 år havde den et meget tæt samarbejde med den dengang meget aktive Valby Handelsstandsforening, og sammen fik de lagt pres på kommunen og gennemførte mange sager til gavn for Valby.</p><p id="p15">Nævnes kan den meget påkrævede udvidelse af Valby Langgade i 1929 fra Tingstedet til Lillegade. Denne strækning var så smal, at Linie 6 kun kunne passere i et spor.</p><p id="p16">Men også Søndre Fasanvejs anlæggelse over mosen omkring 1918 skete efter pres fra foreningen.</p><p id="p17">Af andre tiltag fra den periode er udvidelsen af Vigerslevvej og broen over jernbanen på Toftegårds Allé ( dengang Gl. Køge Landevej). Også Valby Langgades forlængelse fra Skellet til Damhussøen i 1918/ 19 skete efter lokalt pres. Et stærkt ønske om at forlænge Linie 10 ud forbi Valby Gasværk lykkedes dog ikke, og den dag i dag er de offentlige befordringsmidler ikke optimale i flere af Valbys yderområder.</p><p id="p18">Rotteudryddelse Valby havde gennem mange år samarbejde med Vesterbro, Frederiksberg og Vanløse grundejerforeninger, men da Fællesforeningen for grundejere i København blev dannet i 1923, blev det mere denne, man samarbejdede med.</p><p id="p19">Dog blev båndene til Vesterbro ved med at bestå, især via den fælles rotteudryddelsesforening oprettet i 1922.</p><p id="p20">Vesterbro var med i denne meget effektive forening til 1975, hvor Vesterbroforeningen blev nedlagt. Valby Grundejerforening videreførte foreningen, indtil Københavns kommune i 1980erne overtog rottebekæmpelsen.</p><p id="p21">I V. G. s første mere end 50 år havde den kun tre formænd til trods for det store arbejde, der var med at få en lille landsby til at blive en integreret del af storbyen og et bystyre, der tit glemte den fjerne, nye bydel.</p><p id="p22">Private veje Efter at V. G. i de første mange år havde arbejdet meget med i Valbys udvikling, det være sig trafikalt, kloak- og gademæssigt, overgik dens virkeområde til mest at varetage de mange grundejerforeninger og deres medlemmers interesser.</p><p id="p23">Det i 1966 oprettede Valby Lokalråd og i 1996 Valby Bydel var også medvirkende til denne udvikling. Så nu er det mest de tilknyttede foreningers problemer med vedligeholdelse af de mange private veje, der er et stadigt tilbagevendende punkt, men også mange juridiske problemer har været oppe at vende på medlemsmøderne, lige som mange aktuelle sager har givet anledning til møder med udefrakommende sagkyndige. Der har naturligvis været perioder, hvor der har været lidt stille omkring V. G., men der har heldigvis altid meldt sig nye formænd, der har fået sat skub i tingene igen, for en samlende forening har altid været nødvendig, hvis Valbys grundejeres ønsker skulle høres.</p><p id="p24">De senere år er V. G. gået meget aktivt ind i arbejdet i " Fællesforeningen", der er en overordnet paraplyorganisation for flere foreninger i København.</p><p id="p25">Formålet er at styrke den enkelte forening, så der kan tales med én stemme over for de kommunale myndigheder.</p><p id="p26">For tiden har Valby formandskabet i Fællesforeningen.</p><p id="p27">femetagers byggeri Her i jubilæumsåret er V. G.</p><p id="p28">gået ind i en meget principiel sag, nemlig om der kan gives dispensation til et femetagers byggeri, som tilmed har en alt for lille grund, midt i en villabebyggelse.</p><p id="p29">Bliver denne byggesag ikke ændret, åbner der sig uhyggelige muligheder i andre villaområdet for hensynsløse bygherrer med det til følge, at hele havebytanken går tabt.</p><p id="p30">Så trods 100 år på bagen er det ikke slut med Valby Grundejerforenings arbejde for bydelen.</p><p id="p31">Byggeforeningen " Selveje" ved den nuværende Langgade Station. Foto ca. 1906..</p><p id="p32">Valby Lokalhistoriske Selskab &amp; Arkiv Adresse og åbningstid: Mosedalsvej 1 tlf. 36 16 96 55 Lørdag kl. 11.00 - 14.00 ( lukket juli og august) eller efter aftale på telefon 36 46 47 60 eller 36 17 77 40.</p><p id="p33">Mail: valby. lokalhistorie@mail. tele. dk Formand: Hans- Otto Lindgreen Formål med selskabet: At vække interessen for og kendskabet til Valby i fortid og nutid, såvel i historisk, topografisk og økonomisk som i kulturel henseende gennem organisering af møder, udstillinger, udgivelse af skrifter mm.</p><p id="p34">at støtte bestræbelser for at bevare, hvad der har historisk eller æstetisk værdi for Valby.</p><p id="p35">At drive Valby Lokalhistoriske Selskab &amp; Arkiv ved indsamling, bevaring og forvaltning af arkivalier og minder vedrørende bydelen.</p><p id="p1">MEGA MEGET SKRALD: En gruppe drenge hænger ud på Porcelænstorvet efter skole og humøret er højt. De sidder på en affaldsskulptur, der skal forestille en forstørret to-go kaffekop, der er krøllet sammen og smidt ubetænksomt på pladsen.</p><p id="p2">Drengene ser ikke ud til at have overvejet, hvad de sidder på, men så bliver de afbrudt af et spørgsmål: Synes I der er meget skrald i Valby? Der er mega meget skrald i Valby,« siger en af drengene, der hedder Niclas. »Ved Lukretiavej og Valby station er der rigtig meget skrald,« fortsætter sidekammeraten Lendi, som igen afbrydes af Niclas: »og der skal kraftedeme fjernes hundelorte!« En tredje dreng tilføjer: »Det er klamt med alle de der klatter tyggegummi, der ligger rundt omkring!« Drengene bliver helt ivrige efter at diskutere, hvor der er mest beskidt, og hvad der er mest klamt at se på. Til sidst lukker Kenny diskussionen af med den helt enkle løsning: »Der skal gøres rent i Valby.« Det kunne ikke siges meget tydeligere. Derfor har Områdefornyelsen Gl. Valby, Valby Lokaludvalg og Miljøpunkt Valby arrangeret Store Forårsrengøring i Valby den 3. april, hvor de opfordrer til, at beboerne i Valby går på gaderne i tre timer og hjælper med til at gøre Valby ren.</p><p id="p3"><br /><em style="bold">Affald er et STORT problem</em></p><p id="p4">Med det forstørrede affald som skulpturer på Porcelænstorvet og en ekstra på Toftegårds Plads ønsker de tre arrangører af Store Forårsrengøring at gøre det helt tydeligt, hvor meget affaldet fylder i Valby.</p><p id="p5">»Vi vil gerne sætte fokus på, at affald er et stort problem i Valby, og hvor nemt det er at gøre noget ved det. Først og fremmest kan man samle op efter sig selv i hverdagen. Men med alt det affald, der ligger nu, er det helt oplagt at deltage i Store Forårsrengøring den 3. april og være med til, at der bliver gjort rent i alle kroge i Valby. Vi håber derfor, der kommer rigtig mange på søndag,« siger Katrine von Freiesleben fra Områdefornyelsen Gl. Valby, som også er indsamlingsansvarlig for området omkring Gl. Jernbanevej.</p><p id="p6"><br /><em style="bold">Fælleshygge og god samvittighed</em></p><p id="p7">Efter de tre timers indsamling af affald henter Københavns Kommune det indsamlede affald og kører det hele hen til en stor container på Porcelænstorvet.</p><p id="p8">Porcelænstorvet er herefter rammen for afrundingen af dagens arrangement, hvor den fyldte container bliver vejet, så de mange indsamlere kan se, om der er blevet samlet mere ind end sidste år.</p><p id="p9">Samtidig får alle der deltager i indsamlingen af affald uddelt en madbillet til gratis frokost på Porcelænstorvet efter indsamlingen.</p><p id="p10">Der bliver serveret lækre pølser fra Gadekokkens Pølseunivers ( også halal).</p><p id="p11">Under maden vil der være klovnerier på pladsen, så alle indsamlere kan læne sig mætte tilbage, nyde underholdningen og deres velfortjente gode samvittighed.</p><p id="p12">Hvis du vil være med til at gøre Valby ren, så kan du møde op ved de lokale indsamlingssteder, som kan ses på www.</p><p id="p13">miljopunkt-valby. dk kl. 10.00 eller på Porcelænstorvet, hvor du vil blive anvist et indsamlingssted.</p><p id="p1">MÅNEDENS: Valby Bladets læsere har i den seneste måneds tid kunne stemme på deres favorit blandt tre markante film med Oscar-vinder Leonardo DiCaprio.</p><p id="p2">Stemmerne er talt op og en overbevisende sejr sender nu ' What's eating Gilberg Grape' tilbage på det store lærred i Valby Kino på torsdag kl. 19.</p><p id="p3">Avisen og biografen opfordrer naturligvis alle til at dukke op lidt før filmen begynder, så der er mulighed for at hilse, snakke lidt og måske aflevere sine input til de kommende temaer i månedens film.</p><p id="p4"><br /><em style="bold">Biograffilm med rabat</em></p><p id="p5">I anledning af samarbejdet om det nye, tilbagevendende arrangement ' månedens film', har Valby Bladet og Valby Kino aftalt en fast billetpris til bare 60 kroner.</p><p id="p6">Sådan bliver det også fremadrettet, når der vises klassiker eller nye film inden for et tema, som Valby Kinos filmudvalg i samarbejde med avisen skruer sammen.</p><p id="p7"><br /><em style="bold">Find det på kino</em></p><p id="p8">På Valby Kinos hjemmeside kan du allerede nu sikre dig billet til forestillingen, der altså kun bliver én visning af, før den igen er af plakaten. Der er netop åbnet for billetsalget det er først til mølle.</p><p id="p9"><br /><em style="bold">Nomineret birolle</em></p><p id="p10">En ung Leonardo DiCaprio spillede tilbage i 1993 sammen med Johnny Depp i ' What's Eating Gilbert Grape?'. Med rollen som den mentalt handicappede lillebror Arnie spillede Leonardo DiCaprio så hjerteskærende og overbevisende, at den sikrede ham en nominering til en Oscar for ' bedste birolle'.</p><p id="p11"><br /><em style="bold">Tilbagevendende film</em></p><p id="p12">I Månedens film er det hver måned Valby Bladets læsere, der kårer en vinder, der skal på det store lærred. Næste måneds tema er allerede på trapperne, men i første omgang glæder vi os alle til at se jer i Valby Kino på torsdag.</p><p id="p13"><br /><em style="bold">Vinderen er fundet</em></p><p id="p14">Den første ' Månedens Film', som Valby Kino og Valby Bladet præsenterer bliver ' What's eating Gilbert Grape?'.</p><p id="p15">Filmen vandt sikkert over de to andre kandidater: ' The Aviator' og'The Departed'.</p><p id="p16">Køb allerede nu billetter til spotpris (60 kr.) på valbykino.</p><p id="p17">dk og mød op til en hyggelig og social filmaften i din lokale biograf. Valbykino. dk.</p><p id="p1">SKIFTEDAG: Valby Kino, som har eksisteret siden juli 2013, har haft skiftedag på alle fronter.</p><p id="p2">Ole Østergaard, som i hele opstartsfasen har bidraget med viden og egne erfaringer, blandt andet fra arbejdet med sin biograf i Skøvring, har af helbredsmæssige årsager ønsket at træde tilbage.</p><p id="p3">Nyt bestyrelsesmedlem er Jim Dane, som er tidligere direktør for Sandrew Metronome biograferne i Danmark, som bestod af Dagmar Teatret, Scala Biograferne samt Kinopalæet i Kongens Lyngby.</p><p id="p4">Han skal med sin erfaring inden for den københavnske biografverden og ikke mindst med sit solide kendskab til sammensætningen af repertoiret og biografdrift være med til at styrke biografens profil og gøre Valby Kino til et kendt og populært sted for borgerne i Valby og omegn.</p><p id="p5">»Jeg ser frem til at træde ind i Valby Kinos bestyrelse, hvor jeg får mulighed for at bidrage med egne erfaringer, men også få den nyeste viden og udvikling om biografbranchen.</p><p id="p6">Valby Kino er en unik biograf, der er bygget og drevet af frivillige, så det glæder jeg mig til at stifte nærmere bekendtskab med,« fortæller Jim Dane.</p><p id="p7">Katrine Clausager Rich, som var ildsjælen bag Valby Kino, valgte ikke at komme tilbage til biografen efter barsel og er efterfølgende blevet ansat som projektmedarbejder i Valby Lokaludvalg.</p><p id="p8">Martin Boserup, som var med i gruppen af idémagere bag Valby Kino, og projektleder for hele opbygningen af Valby Kino, er blevet sygemeldt.</p><p id="p9">Derfor har bestyrelsesmedlem i Fonden og frivillig medarbejder Lisbeth B. Ritter overtaget den daglige drift af biografen.</p><p id="p10">På posten som formand for Støtteforeningen Valby Kino har Nils Thybo, som har været en kapacitet i hele opbygningsfasen, valgt at trække sig. Som ny formand i bestyrelsen indtræder pensionerede it-ekspert og leder Ole Victor Nielsen.</p><p id="p1">RADIKALT KERNELAND: Karen Lumholt, der var opstillet til Folketinget i Valby-kredsen i 2007, satser nu på Vesterbro som opstillingskreds ved det kommende valg. Tirsdag den 8.</p><p id="p2">marts regner hun med at blive partiets kandidat i den noget større Vesterbro-kreds.</p><p id="p3">»Vesterbro er radikalt kerneland med mange studerende, nyuddannede og familier med børn, og de er lige min målgruppe.</p><p id="p4">Man vil fortsat kunne stemme på mig i hele Københavns Storkreds, jeg står bare ikke øverst på listen i Valby, men alfabetisk. Jeg vil stadig være Valby-kandidat i den forstand, at jeg sidder i Valby Lokaludvalg, mine tre børn har gået i institutioner og skoler i Valby og jeg har boet og arbejdet i Valby i 15 år og gør det stadig. Jeg opfatter mig selv som kandidat for hele København, men især for Valby, Vesterbro og ikke mindst Sydhavnen, som jeg er blevet helt vild med«, siger Karen Lumholt.</p><p id="p5">Hun planlægger i øvrigt, inspireret af »Radio Karen« en kampagne, som skal hedde »TV KAREN«. Og vil man kende Karen Lumholts politik, kan man finde hende på www.</p><p id="p6">karenlumholt. dk.</p><p id="p1">KOM MED ET BUD: Vil du være med til at skrive en julehistorie for børn og voksne om eller fra Valby? Journalisten og forfatteren Maria Rørbæk har taget en rask julebeslutning. Hun skriver et Valby-juleeventyr, som læserne skal være med til at bestemme handlingen i via de forslag med særlige Valby-vinkler, de mailer eller sender til hende.</p><p id="p2">»Hvis læserne sender forslag til mig om historier, de gerne vil have, sætter jeg en Valby-julehistorie sammen af de historier, de vil høre«, siger Maria Rørbæk.</p><p id="p3">Så nu gælder det bare om at fatte pen eller tastatur, så hun kan komme i gang med at skrive sin Valby-julehistorie på baggrund af et eller flere læserforslag.</p><p id="p4">Læs historien her Julehistorien har af gode grund ingen titel endnu. Men den endelige historie bringes i Valby Bladet den sidste onsdag i november, inden vi går ind i den travle julemåned. Så hvad vil du have? Valbynisser med vathoveder eller særlige engle i Valby Langgade? Spioner i juletræet på Tingsstedet, spøgelser i Spinderiet eller 10.000 rensdyr på Valby Station? Julemænd i Valbyparken, bedstemødre i kaner, forsvundne julegodter eller julestjernen på himlen over Monrads Plads? Eller den lille pige med svovlstikkerne som hiphopper i Akacieparken og Josef fra Betlehem, der længes hjem? Kun fantasien sætter grænser.</p><p id="p5">Send dit forslag til julehistorien -gerne som stikord -så det senest er fremme onsdag den 16. november, så den gode digter kan komme i gang med at mikse og fikse alle tiders juleeventyr med Valby-stempel på.</p><p id="p6">Send et brev til Maria Rørbæk, Bjørnsonsvej 84 2500 Valby. Eller mail til mail@mariar. dk Julekalender på vej Maria Rørbæk har skrevet bogen »På kanten -danskere udsendt til krig og katastrofe«, der blandt andet beskrev den virkelige historie, som gav inspiration til Bier-filmen »Hævnen«. Og til foråret udsender Gyldendals Forlag hendes børne-billedbog, »Farvel, sut, sagde krokodillebarnet«. Desuden skriver hun en blog på nettet med børnehistorier hver uge. http:// www.</p><p id="p7">godnathistoriertilditbarn.</p><p id="p8">blogspot. com/ »Jeg har vitterligt skrevet en historie hver eneste uge, så der nu er mere end 40 historier.</p><p id="p9">Mange har været inde og læse dem. Der har været mere end 4000 sidehenvisninger, selv om jeg kun har spredt budskabet om bloggen på min egen Facebook-profil«, siger hun. På bloggen har børn og voksne mulighed for at komme med ideer og ønsker til historier. Og så er hun lige nu ved at lægge sidste hånd på julekalenderen »Nisserne i troldeskoven«, som Valby Bladets læsere får mulighed for at følge med i, når vi når frem til julemåneden. Både i Valby Bladet hver onsdag og dagligt på vores sociale site www.dinby.dk.</p><p id="p1">DET ER GANSEK VIST: En badestrand i Valbyparken kan blive en realitet inden for en overskuelig fremtid -men hvilket strandmiljø drømmer valbyfamilierne om? Det vil Valby Lokaludvalg gerne vide meget mere om, og har derfor lånt sig ind i et lille sandhjørne på Toftegårds Plads lørdag den 2. juni fra kl. 10-17, hvor DBU's store Beach Soccer turnering finder sted.</p><p id="p2">»I vores hyggelige sandhjørne vil vi, med hjælp af strandstole, strandlegetøj og parasoller, skabe en smagsprøve på Valby badestrand. Og her håber vi at rigtigt mange kigger forbi og kommer med deres ønsker til indretningen af den rigtige Valby Badestrand, ligesom de kan møde medlemmer af Valby Lokaludvalg til en dialog om muligheder og forudsætninger for strandens virkeliggørelse,« fortæller projektleder i Valby Lokaludvalg Louise Lind.</p><p id="p3">Harrestrup Å skal renses Og sammen med Lokaludvalget glæder hun sig til ønskesedlen fra borgerne. »Naturstrand med shelter, beachvolley, badebro, udspringstårn, vandrutsjebane eller noget helt andet? Hvis Valby skal have sin egen badestrand i Valbyparken, hvordan skal den så se ud og hvilke aktivitetsmuligheder skal den indeholde? For en strand er ikke bare en strand, men kan have mange forskellige udtryk, siger Louise LInd.</p><p id="p4">Forudsætningen for at det bliver muligt at etablere en badestrand i Valbyparken er, at vandet fra Harrestrup Å bliver renset. Københavns Kommune har allerede afsat midler til en del af dette projekt, og der arbejdes i disse måneder på at færdiggøre et analysearbejde, der skal klarlægge hvordan man kommer helt i mål.</p><p id="p5">En Badestrand i Valbyparken er et ud af i alt 15 projekter, som Valby Lokaludvalg arbejder med at beskrive og konkretisere i regi af bydelsplan for Valby: En plan, der skal indgå i kommunens forhandlinger i forbindelse med de kommende års budgetforhandlinger.</p><p id="p1">RADONPROJEKT: I vinter igangsatte Valby Lokaludvalg et stort radonprojekt i samarbejde med Det Økologiske Råd for at afdække omfanget af radonforurening i Valby. Målingerne er nu sendt til analyse, og resultaterne bliver præsenteret på et stort borgermøde i Valby Kulturhus torsdag 25. juni.</p><p id="p2">»Det gik over al forventning.</p><p id="p3">Der var hurtigt over 100 tilmeldinger, men desværre havde vi kun mulighed for at måle i 22 huse. Men på borgermødet kan alle få råd og vejledning, uanset om de selv har fået målt eller ej,« siger miljømedarbejder Dorte Grastrup-Hansen fra Valby Lokaludvalg i en pressemeddelelse.</p><p id="p4"><br /><em style="bold">Få målt dit radonindhold</em></p><p id="p5">Radon er en radioaktiv luftart, der trænger ind boligerne gennem utætheder i fundamentet.</p><p id="p6">Radon er kræftfremkaldende og udgør en særlig risiko, hvis husets nederste plan (for eksempel i kælderen) anvendes til beboelse.</p><p id="p7">»Det er vigtigt at undersøge problemets omfang i Valby og forklare, hvordan folk selv kan få målt radonindholdet i deres bolig, og hvordan radonindholdet kan nedbringes, hvis der er et problem,« fortæller Kåre Press-Kristensen, seniorrådgiver i Det Økologiske Råd.</p><p id="p8">Radonmålingerne bliver præsenteret i anonymiseret form på borgermødet, hvor seniorforsker ved Statens Byggeforskningsinstitut Torben Valdbjørn Rasmussen også vil fortælle om radons sundhedsskadelige virkninger, og hvad man kan gøre for at reducere radonforureningen.</p><p id="p9">Som led i projektet laves der en folder om radon i boliger og simple løsninger til at nedbringe radonindholdet.</p><p id="p10">Det er vigtigt at undersøge problemets omfang i Valby og forklare, hvordan folk selv kan få målt radonindholdet i deres bolig, og hvordan radonindholdet kan nedbringes, hvis der er et problem.</p><p id="p11">KÅRE PRESS-KRISTENSEN, seniorrådgiver i Det Økologiske Råd.</p><p id="p12"><br /><em style="bold">Fakta OM RADON</em></p><p id="p13">Radon er en radioaktiv luftart, der trænger ind i vores boliger gennem utætheder i fundamentet</p><p id="p14">Radon er ansvarlig for halvdelen af den samlede bestråling af den danske befolkning</p><p id="p15">Radon er den hyppigste årsag til lungekræft efter rygning ifølge Sundhedsstyrelsen</p><p id="p16">Hos børn øger radon risikoen for akut leukæmi</p><p id="p17">I København er der de seneste ti år fundet radon over den vejledende grænseværdi i lidt over hver tredje bolig. Risikoen er størst i rum med høje niveauer, hvor beboere opholder sig længe, for eksempel soveværelser og stuer/ opholdsrum i husets nederste etage Kilde: Valby Lokaludvalg.</p><p id="p1">FODBOLD: Danskerne -og i særdeleshed københavnerne -strømmer ind i fodboldklubberne.</p><p id="p2">Den organiserede fodbold har endnu en gang slået rekord. Og det er ikke mindst pigernes fortjeneste.</p><p id="p3">Alene fra 2010 til 2011 voksede antallet af pige-og kvindemedlemmer under DBU København fra 4.478 til 5.376. På landsplan dyrker tæt på 78.000 piger og kvinder organiseret fodbold.</p><p id="p4">Og nu breder kvinderne sig også til Valby Bladet Cup. Samtidig med at årets udgave af den traditionsrige herrefodboldturnering fløjtes i gang onsdag den 1. august på Rikken Park, går der en kvindefodboldkamp i gang på den tilstødende 7-mandsbane. BK Hellas og Vigerslev Boldklub har æren af at åbne Valby Bladet Kvinde Cup 2012.</p><p id="p5">Hele kvindeturneringen afvikles parallelt med herreturneringen.</p><p id="p6">Det vil sige, at når eksempelvis herreholdene fra Rikken FC og BK Pioneren tørner sammen på 11-mandsbanen, så mødes kvindeholdene fra de samme to klubber på den tilstødende 7-mandsbane. Det samme gør sig gældende hos Valby Boldklub på Værkstedvej, hvor pulje B afvikles.</p><p id="p7">Eneste forskelle på herre-og kvindeturneringen er, at kvindekampene er 7-mandskampe af 2x30 minutters varighed mod herrernes traditionelle 11-mandskampe af 2x45 minutters varighed.</p><p id="p8">Og så er to af deltagerklubberne også byttet ud. I kvindeturneringen erstattes FC Udfordringen med BK Hellas, og BK Frem er byttet ud med FC Culpa. Det sker af den simple grund, at hverken Udfordringen eller Frem råder over en kvinde-/ pigeafdeling.</p><p id="p9"><br /><em style="bold">Manpower</em></p><p id="p10">I herrernes udgave af Valby Bladet Cup -i øvrigt den 11. af slagsen -er alt ved det gamle.</p><p id="p11">De otte deltagerklubber fra sidste års turnering har alle fået genvalg. Det borger for kvalitet.</p><p id="p12">For Valby Bladet Cup 2011 bød på en perlerække af tætte og velspillede kampe.</p><p id="p13">Og holdene er bestemt ikke blevet svagere siden sidste år.</p><p id="p14">Tværtimod. Stort set alle klubber er sluttet højere i deres respektive DBU København-række, end de gjorde for et år siden.</p><p id="p15">Og én ting er sikkert: der vil blive gået til den. For der er både pokal, penge og ikke mindst prestige på spil.</p><p id="p16">Pokal i form af den 51 centimeter høje vandrepokal.</p><p id="p17">Penge i form af 4.000 kroner til vinderholdet, 2.000 kroner til nummer to og 1.000 kroner til hver af de tabende semifinalister.</p><p id="p18">Prestige i form af titlen som uofficiel Valby-mester. Hvadenten det er Buenos Aires, Rom, Istanbul eller Valby bliver der altid gået lidt ekstra til den, når den lokale ære og håneret er på spil. Således også i Valby Bladet Cup, der byder på hele 15 intense lokalopgør i løbet af 11 dage.</p><p id="p19"><br /><em style="bold">Storstilet finaledag</em></p><p id="p20">Efter et enkelt år hvor begge puljer blev afviklet i Valby Idrætspark hos Fremad Valby og BK Frem, er Valby Bladet Cup i år tilbage i vante omgivelser hos Rikken FC og Valby Boldklub.</p><p id="p21">Alle kampe i pulje A samt den første semifinale bliver afviklet på Kulbanevej. Puljen har -foruden værterne fra Rikken -deltagelse af BK Pioneren, FC Udfordringen og Vigerslev Boldklub.</p><p id="p22">Kampene i pulje B spilles på 100-års jubilaren Valby Boldklubs hjemmebane på Værkstedvej.</p><p id="p23">Det samme gør den anden semifinale samt den store finale lørdag den 11. august -i øvrigt som kulminationen på et større jubilæumsarrangement.</p><p id="p24">Foruden værtsklubben tæller pulje B Fremad Valby, FC Sydhavnen og BK Frem.</p><p id="p25">Nummer ét og to i hver af de to puljer kvalificerer sig til semifinalerne, hvor nummer ét fra den ene pulje møder nummer to fra den anden og omvendt. Vinderne af de to semifinaler mødes naturligvis i finalen.</p><p id="p26">Vinder-og topscorerpokaler samt pengepræmier bliver overrakt af Københavns kultur-og fritidsborgmester, Pia Allerslev ( V).</p><p id="p27">Se spilleplanen for både Valby Bladet Cup og Valby Bladet Kvinde Cup på bagsiden af dette tillæg og følg med på www.</p><p id="p28">dinby. dk/ valby. Der er naturligvis gratis adgang til samtlige 30 kampe.</p><p id="p29">Vel mødt.</p><p id="p1">Det var her, det hele begyndte. Her, at Brygger Jacobsen en novemberdag i 1847 kunne nyde Carlsbergs første bryg. Og herfra, at Carlsberg lidt efter lidt udvidede produktionen og begyndte den eksport, som siden har ført den danske bryggerikoncern ind i bryggeriernes globale superliga.</p><p id="p2">Men i onsdags, den 3. december 2008 kl. 18.47, blev der sat punktum for 161 års ølbrygning i større skala i Valby, da Carlsberg tappede den sidste pilsner på grunden ved Valby Bakke, der dog fortsat skal huse Carlsbergs hovedsæde samt et museum og husbryggeriet Jacobsens mindre produktion af specialøl. Carlsberg Danmarks masseproduktion er i stedet blevet samlet på det udvidede, topmoderne industribryggeri i Fredericia. Jagten på en bedre bundlinje har med andre ord vundet over følelserne for Brygger Jacobsens historiske bryggeri.</p><p id="p3">Arkivar i Carlsberg, Ulla Nymand, der har et indgående kendskab til Carlsbergs 161-årige historie, kaldte dagen for en historisk og lidt vemodig dag. Hun glæder sig dog over, at en årelang byudvikling kan gå i gang på Carlsberg-grunden næste år, og at en række historiske bygninger bevares.</p><p id="p4">"Nu får vi jo Vores By i stedet for, og det er naturligt med en fornyelse af området. Historien fortsætter, og vi er stadig til stede i Valby, hvor vi bl.a. har vores hovedkvarter," siger Ulla Nymand.</p><p id="p5">Carlsbergs gamle bryghus er blandt de bygninger, der bliver bevaret og kommer til at ligge næsten side om side med den nye tætliggende bydel, som Carlsberg er ved at forberede. </p><p id="p6"><br /><em style="bold">Følsom beslutning</em></p><p id="p7">Selv om lukningen af bryggeriet i Valby er en følsom beslutning, mener Ulla Nymand, at lukningen er helt i Brygger Jacobsens ånd.</p><p id="p8">"Brygger Jacobsen valgte i sin tid at flytte uden for byen til det fjerne Valby for at få plads til bryggeriet. Det er det samme, vi gør nu, hvor produktionen flyttes til Fredericia," siger hun.</p><p id="p9">En rigtig stor del af danskernes øl gennem de seneste 150 år er blevet brygget i Valby. Har du noget bud på, hvor mange øl, der er blevet brygget på Valby Bakke gennem tiderne?</p><p id="p10">"Det tror jeg ikke, at der er nogen, der har overblik over. Men der er blevet brygget rigtig, rigtig mange milliarder øl på bryggeriet i Valby gennem tiderne. Alene ved den sidste tapning blev der tappet 180.000 flasker. Men hvis man går tilbage til 1850erne, var tallene noget anderledes. I 1857 blev der eksempelvis kun brygget samme mængder øl, som vores lille husbryggeri Jacobsen brygger i dag" siger Ulla Nymand.</p><p id="p11">Flytningen af bryggeriet i Valby er en del af en omfattende strategi, hvor man samler produktionen på færre, større bryggerier. . </p><p id="p1">VALBY LANGGADE: Trafikafviklingen på Valby Langgade er problematisk og Valby Langgade/ Toftegårds Allé er et trafikalt knudepunkt. Der opstår dagligt situationer med lange køer af biler, der skal til venstre af Toftegårds Allé -med kamp mellem cyklister og øvrige bilister i den resterende vognbane til følge. Det skaber usikkerhed og utryghed cyklister og bilister imellem -og for den sags skyld også fodgængere, da mange cyklister vælger at smutte ind over fortovet for at undgå at vente eller køre zigzag mellem bilerne.</p><p id="p2">Det må vi kunne gøre bedre.</p><p id="p3">Venstre vil gerne sikre en bedre trafikafvikling. Vi ønsker at afvikle trafikken hurtigt og effektivt og skabe bedre sikkerhed for de bløde trafikanter med en cykelsti på det manglende stykke på Valby Langgade mellem Gammel Jernbanevej og Annexstræde, uden at dette sker på bekostning af parkeringspladser, som er til gavn for såvel beboere som de lokale butikker.</p><p id="p4">Vores forslag til en helhedsløsning er, at der i udadgående retning tilføjes en cykelbane på Valby Langgade, mens der i indadgående retning tilføjes en cykelsti via Annexstræde og Gammel Jernbanevej. Cykelstien i indadgående retning forbindes på denne måde til Carlsberg-ruten via Banevolden og til supercykelstien på Vigerslev Allé via Hønsebroen.</p><p id="p5">Det vil skabe bedre trafikafvikling og i særdeleshed bedre forhold for cyklisterne - samtidig med at det kun koster få parkeringspladser.</p><p id="p6">Som en mere invasiv løsning kan det overvejes at foretage en omlægning fra gennemgående til ensrettede veje i området for at optimere trafikafviklingen og muligheden for at etablere (tiltrængte) P-pladser ved at etablere skråparkering.</p><p id="p7">Under alle omstændigheder skal omlægninger forankres lokalt og lokale forhold skal indtænkes, herunder muligheden for at etablere underjordiske p-pladser ved nybyggerier i området.</p><p id="p8">UVores forslag til en helhedsløsning er, at der i udadgående retning tilføjes en cykelbane på Valby Langgade, mens der i indadgående retning tilføjes en cykelsti via Annexstræde og Gl. Jernbanevej.</p><p id="p9">CECILIA LONNING-SKOVGAARD (V), beskæftigelses og integrationsborgmester RENÉ BREDAL (V), Venstre i Valby GITTE BRØNDUM (V), Valby Lokaludvalg.</p><p id="p1">- Det var helt vemodigt at være til mit sidste møde i Valby Lokaludvalg, fortæller billedkunstneren Therese Licht Nielsen, der har været en af de aktive, frivillige ildsjæle i Valby, der har forsøgt at gøre en forskel. </p><p id="p2">Hun flytter fra Valby, da huset på J. P. E Hartmanns Allé er blevet solgt og i stedet skiftet ud med mere landlige omgivelser i Grevinge. Den fremtidige bopæl bliver den gamle stationsbygning i Grevinge, hvor trinbrættet til den lokale station befinder sig lige uden for stuevinduet. Men hun har også fået en lejlighed på Østerbro, så hendes datter kan fortsætte i gymnasiet i København.</p><p id="p3">- Jeg har købt en nedlagt stationsbygning i Odsherred, der bliver mine nye rammer. Der er en skøn parklignende have til huset på 2.600 m2, som jeg glæder mig meget til at nusse i. Men jeg skal også have mit værksted på adressen. Jeg forsøgte at finde en bolig i Valby, men det var desværre ikke muligt fortæller hun. </p><p id="p4">Therese har været den kreative sjæl i lokaludvalget og har også siddet i kulturrådet. Så det var nærmest oplagt, at hun skulle besætte den kulturelle stol i lokaludvalget, da muligheden bød sig. </p><p id="p5">- Jeg har boet tyve år i Valby og det har været skønt. Mit virke som frivillig startede oprindeligt i grundejerforeningen på vejen, og så gik det ellers derudaf, fortæller hun. </p><p id="p6"><br /><em style="bold">Sat sine aftryk</em></p><p id="p7">- Det har været dejligt at have haft indflydelse på sin egen hverdag. Og der har været mange projekter undervejs gennem lokaludvalget, hvor jeg føler, at jeg har sat mine anonyme fingeraftryk. Jeg føler, at jeg har været engageret i mit nærmiljø ved at have siddet i lokaludvalget, fortæller Therese Licht Nielsen. </p><p id="p8">Med afgangen fra lokaludvalget vil hun gerne opfordre andre til at sætte sig på den tomme stol med den kulturelle baggrund. Hun mener, at det er vigtigt at folk med et godt netværk i Valby bliver involveret i arbejdet og kæmper for tingene. </p><p id="p9">- Valby Lokaludvalg er jo stedet, hvor man kan blive hørt og har mulighed for at tage et initiativ i forhold til Københavns Kommune. Jeg kunne godt tænke mig, at personen der overtog efter mig, var en person fra undergrundsmiljøet, siger hun.</p><p id="p10">Hun har sagt til lokaludvalget, at hvis de kan bruge hende som konsulent, så stiller hun gerne sin viden om det kulturelle liv i Valby til rådighed. </p><p id="p11">- Jeg har godt set, at man søger folk til Østerbro Lokaludvalg. Men jeg har besluttet med mig selv, at hvis jeg skulle sidde i et lokaludvalg, så skal det være i Valby. Det er jo i Valby, hvor jeg kender folk, smiler hun. </p><p id="p12"><br /><em style="bold">Det der betyder noget</em></p><p id="p13">Det er ikke den nemmeste opgave i verden at få folk til at bruge tid på det frivillige arbejde. Men hvis der ikke var noget Valby Lokaludvalg lige pludselig og kulturdagene ikke blev til noget, så ville det bestemt være noget, som man ville lægge mærke til, mener Therese Licht Nielsen.</p><p id="p14">- Jeg tror, at lokaludvalget betyder noget, hvis der f.eks. ikke blev arrangeret kulturdage næste år. Det ville være noget, man ville lægge mærke til. Lokaludvalget har også midler til at sætte ting i gang og det er vigtigt, at folk gennem deres netværk får spredt budskabet om lokaludvalget, understreger hun.</p><p id="p15">Kun en gang er hun kommet for sent til et møde og en anden gang blevet væk.</p><p id="p16">- Jeg er nok, den er har haft den højeste mødedisciplin. En gang kom jeg for sent til et møde på grund af et bryllup, og en anden gang måtte jeg køre en ven på sygehuset, og måtte blive væk fra et møde, forklarer hun.</p><p id="p17">Til de kommende kræfter i Valby Lokaludvalg, hvor der i skrivende stund er to ledige stole, har hun et godt råd at give videre.</p><p id="p18">- Man bestemmer jo selv hvilket niveau, man vil lægge i arbejdet. Det er jo bedre med lidt end ingenting, smiler hun.</p><p id="p19">Den kommende tid skal bruges på at smide livet i Valby i flyttekasser og fordele dem mellem huset i Grevinge og lejligheden på Østerbro. Men hun lover at komme til Valby lige så tit det kan lade sig gøre. </p><p id="p20"><br /><em style="bold"> hee</em></p><p id="p21"><br /><em style="bold">b-l.dk</em></p><p id="p1">POESI MED KRAFT: Det begyndte i det små, men med tiden er poetry slam med fokus på underholdning og digte blevet en tilbagevendende succes i Valby.</p><p id="p2">Kunstarten, der i udlandet kan trække tusinder af tilskuere, fylder med Peter Dyreborg i spidsen jævnligt skuespilhuset på det Kongelige Teater. Og måned efter måned er det for udsolgte sale, at der bliver kastet med ord fra scenen i Valby Kulturhus.</p><p id="p3">På fredag bliver finalen i Københavnermesterskaberne i Poetry Slam holdt i -naturligvis -Valby.</p><p id="p4">»Der har været danmarksmesterskab i Poetry Slam i ti år. Men det lokale københavnermesterskab har været fraværende en årrække. Nu laver vi det for første gang i Valby.</p><p id="p5">Og det skal være der hvert år, hvor det skal samle den københavnske poetry-scene,« siger Peter Dyreborg.</p><p id="p6"><br /><em style="bold">Grundlaget i orden</em></p><p id="p7">Der er efterhånden et godt publikumsgrundlag og nogle dygtige poetry-slammere i hovedstaden.</p><p id="p8">»Derfor giver det mening at have et lokalt mesterskab i København. Og det har været naturligt for mig at lægge det i Valby, fordi der efterhånden er et rigtig godt stampublikum i Valby. Jeg kan jo se, at de poetry-arrangementer, der er i Valby, er noget, folk kommer til, og noget folk taler om.« Med en stille insisteren har han fået lavet en naturlig kobling mellem ' poetry slam i København' og bydelen Valby.</p><p id="p9">»Det er lykkedes at skabe en scene, hvor man tænker Valby, når man tænker poetry slam.</p><p id="p10">Den største scene er jo skuespilhuset på det Kongelige Teater, hvor der kommer 500 mennesker.</p><p id="p11">I Valby kommer der 200. Men det er til gengæld kun en gang i mellem, der er poetry på det Kongelige Teater. Valby er derimod ved at blive ' stedet', man går hen,« siger han.</p><p id="p12"><br /><em style="bold">Indledende runder</em></p><p id="p13">I september, oktober og november var der kvalifikationsrunder til Københavnermesterskabet i poetry slam. Her dystede deltagerne for fulde huse, og det samme bliver -naturligvis -tilfældet ved finalen på fredag.</p><p id="p14">»Vi fik udsolgt billetterne til finalen på mindre end to dage.</p><p id="p15">Så der har længe været udsolgt.</p><p id="p16">Det er flot. At der er solgt 200 billetter til digtoplæsning i Valby på mindre en to dage,« siger Peter Dyreborg.</p><p id="p17">Derfor mener han også, at der er potentiale og publikum nok i kunstarten til en snarlig udvidelse.</p><p id="p18">»Fremover får vi nok brug for et lidt større sted. Jeg vil tro, vi i år godt kunne have solgt det dobbelte. Derfor er det kun naturligt at se efter et lidt større sted til næste finale,« siger han og løfter sløret for, at det kunne blive rigtig stort. Hvis det står til ham.</p><p id="p19">»I løbet af 2016 skal scenen i Valby Kulturhus for alvor fasttømres, og vi skal have fuldt hus hvert gang. Det kan være, at det vokser nok til, at vi næste gang kan holde finanel i Valby Hallen.«.</p><p id="p20"><br /><em style="bold">Før fanden får sko på</em></p><p id="p21">Det er som nævnt allerede for sent at sikre sig billetter til finalen på fredag. Men der kommer heldigvis andre muligheder.</p><p id="p22">»Jeg siger det jo hver eneste gang. Man skal huske at købe billet i god tid. Folk har tit troet, jeg siger det, for at markedsføre arrangementerne. Men de er ved at erfare, at man faktisk skal være ude i god tid for at få en billet,« siger han og fortsætter: »Men fordi københavnermesterskabet blev så hurtigt udsolgt, laver vi fredagen efter, altså 22. januar, et show med de tre bedste fra Københavnermesterskabet i Skuespilhuset.</p><p id="p23">Læs meget mere om poetry slam og kommende begivenheder på: peterdyreborg. dk og kulturvalby. kk. dk.</p><p id="p24">UDet er lykkedes at skabe en scene, hvor man tænker Valby, når man tænker poetry slam PETER DYREBORG, poetry slammer.</p><p id="p1">Lørdagens lokal-og topopgør blev spillet på Valby BK's hjemmebane på Værkstedvej, som var præget af det voldsomme efterårsvejr med kraftig regn og blæst.</p><p id="p2">Hjemmeholdet startede bedst og kom foran efter ti minutters spil. Målscorer for en sjælden gangs skyld: Senai Solommon. Vigerslev BK svarede dog hurtigt igen, da Jonas Vigger sendte en ripost fra et langskud i nettet.</p><p id="p3">Udligningen satte en stopper for Valbys dominans. Vigerslev kom langt bedre med, og spillet bølgede frem og tilbage i den efterfølgende periode.</p><p id="p4">Vigeslev var tæt på et føringsmål i det 34. minut, men Valby-keeper Rabie Bachnak reddede og satte et kontraangreb i gang. Her tog Valbys Yaw Omeheng sagen i egen hånd, afdriblede et par Vigerslev-spillere og bankede bolden ind med et flot langskud. 2-1 til Valby ved pausen.</p><p id="p5">I 2. halvleg var hjemmeholdet klart bedst. Det blev hurtigt 3-1, da Kristian Abrahamsen, headede et hjørnesparksindlæg i nettet. Scoringen punkterede gæsterne fra Vigerslev. Pludselig producerede Valby den ene målchance efter den anden.</p><p id="p6">Det udnyttede holdets topscorer, Jimmi Krøyer, to gange og øgede således til både 4-1 og 5-1.</p><p id="p7">Kampen endte 5-1 til Valby Boldklub, der - ifølge holdets cheftræner Max Mestour - spillede sæsonens hidtil bedste kamp. Sejren og de tre point sender Valby op på 2. pladsen i serie 2, mens Vigerslev dumper ned på 5. pladsen.</p><p id="p8">Sidst Valby Boldklub og Vigerslev Boldklub mødtes, var i semifinalen ved sommerens Valby Bladet Cup. En kamp som havde meget til fælles med lørdagens topopgør i serie 2: Valby vandt ganske vist » kun « semifinalen med 4-1, men ligesom i lørdags, så faldt Vigerslevs enlige scoring ved stillingen 1-0 til Valby. Som tilfældet var det i lørdags, så gjorde Yaw Omeheng det til 2-1, mens Jimmi Krøyer scorede kampens to sidste mål. Præcis som i lørdags.</p><p id="p1">STYREGRUPPE PÅ SKRUMP: Når programmet for årets kulturdage skal strikkes sammen, bliver det med en kok i kulturgryderne.</p><p id="p2">Ny projektleder bliver Dorthe Sørensen Eren, der i flere år som netværksarbejder i Lokaludvalgets sekretariat har haft ansvaret for de mange andre udadvendte aktivivteter, som Lokaludvalget løbende søsætter.</p><p id="p3">Hun afløser den hidtidige projektleder for kulturdagene, Jannik Knudsen, der har meddelt, at han ikke længere står til rådighed til den opgave.</p><p id="p4">»Der venter en stor og spændende kommunikationsopgave i Kultur Valby, der samler Valby Kulturhus, Valby Bibliotek, Prøvehallen og Vigerslev Bibliotek.</p><p id="p5">Den opgave betyder, at jeg fremover ikke får samme mulighed for projektledelse af kulturdagene,« fortæller Jannik Knudsen.</p><p id="p6">Og ikke alene kommer der ny rorgønger på kulturskuden.</p><p id="p7">Samtidig kommer ansvaret for planlægningen og gennemførelsen af Valby Kulturdage fremover til at ligge hos Valby Lokaludvalg. Det ligger fast efter at Valby Lokaludvalget på sit møde tirsdag aften besluttede en ny organisering med en slank og mere dynamisk styregruppestruktur.</p><p id="p8">»Det har været spændende at stå i spidsen for planlægningen igennem de seneste seks år. Kulturdagene i 2010 blev måske de bedste nogensinde, hvor alt stort set klappede, som det skulle. På den baggrund er det måske en meget god idé at se med friske øjne på, hvordan man kan gøre det anderledes fremover, så det høje niveau fastholdes,« slutter Jannik Knudsen.</p><p id="p1">KOM OG VÆR MED: De seneste par år er Store Forårsrengøring blevet en fast bestanddel af forårsprogrammet i Valby.</p><p id="p2">Dagen er arrangeret af Valby Lokaludvalg i samarbejde med Områdefornyelsen Gl. Valby, og sidste år samlede borgerne i Valby ti ton skrald sammen. I år er håbet, at endnu flere tilmelder sig, så Valby igen kan vise resten af København, hvordan man samler skrald.</p><p id="p3">Ali Khashyar, der sidste år samlede ind med sin søn, ser dagen som en måde at give noget tilbage til byen på: »Valby er min by, og jeg er meget glad for at bo her. Derfor vil jeg også gerne være med til at passe på den og sørge for, at den er pæn og ren,« siger Ali Khashyar.</p><p id="p4">For Ali er det sociale en meget vigtig del af Store Forårsrengøring: »Som indvandrer er det meget nemt at isolere sig i sin lejlighed. Når man ikke er så god til dansk, har man ikke lyst til at melde sig til arrangementer.</p><p id="p5">Men det er vigtigt at lave noget sammen med andre -det giver energi. Og Store Forårsrengøring handler jo ikke bare om at samle skrald - det er et hyggeligt arrangement, hvor vi også spiser sammen, og det er med til at give et fællesskab,« forklarer Ali Khashyar.</p><p id="p6">Ali er en af Akacieparkens miljøambassadører, hvilket indebærer, at han i det daglige hjælper andre beboere med at blive klogere på bl. a. indeklima, økologisk mad, miljøvenlig rengøring og affaldshåndtering.</p><p id="p7">Og netop miljøambassadørerne går ofte forrest til Store Forårsrengøring, fortæller indsamlingsansvarlige for Akacieparken Mette Jo Leisner fra Bo-tikken:.</p><p id="p8"><br /><em style="bold">Ingenting er gratis</em></p><p id="p9">»Miljøambassadørerne tager deres børn med ud og samle skrald, er det er en meget god og konkret anledning for forældrene til at tage en snak med deres børn om, hvad det betyder at passe på vores fælles ting. Vi har også mange børn og unge med til Store Forårsrengøring uden forældre, og der ligger en vigtig opgave i at lære dem ikke bare at smide skrald på jorden. Generelt har børn jo den opfattelse, at der altid kommer nogle og rydder op efter dem, men hvis vi forklarer dem, at det koster penge at rydde op, og jo mere de sviner, jo mere skal de og deres familier betale i husleje, så bliver det meget konkret, og det forstår de,« fortæller Mette Jo Leisner.</p><p id="p10">Meld dig i dit nærområde Både Mette Jo Leisner og Ali Khashyar kan mærke en stor forskel i mængden af skrald i området. Men ligeså vigtigt kan de se et skift i indstillingen hos flere beboere fra at være ligeglade med deres nærområde, til gerne at ville gøre en ekstra indsats. Hvis du også gerne vil gøre en indsats for at holde Valby ren, kan du melde dig til at samle skrald i dit nærområde.</p><p id="p11">Du kan du tilmelde dig ved at skrive til valbylokaludvalg@okf. kk. dk. Frist for tilmelding er den 16. april.</p><p id="p1">FODBOLD: Alt kan ske i fodbold.</p><p id="p2">Der er bestemt også sket meget i seneste to ugers tid under den 17. udgave af Valby Bladet Cup.</p><p id="p3">Målene er som vanligt raslet ind, og intensiteten og iveren efter at vinde den lokale håneret er ikke blevet mindre med årene. Mere uventet var det for mange, at det var to serie 2-hold, der spillede sig hele vejen frem til finalen.</p><p id="p4">Fremad Valbys (forstærkede) 2. hold skabte en overraskelse af de helt store ved at besejre de seneste fire års vinder, Boldklubben Frems hidtil suveræne (og ligeledes forstærkede) 2. hold.</p><p id="p5">Fremad Valby tog i den grad frem'erne på sengen ved at score hele tre gange inden for de første 14 minutter af torsdagens finale. Det blev også 4-0, inden Frem vågnede. Efterslæbet viste sig dog for stort, og Frem tabte 2-4.</p><p id="p6">Nederlaget var frem'ernes første i Valby Bladet Cup-sammenhæng i 19 kampe. Ikke siden semifinalenederlaget til FC Sydhavnen i 2013 er Frem gået fra banen som taber.</p><p id="p7"><br /><em style="bold">Bitre finalenederlag</em></p><p id="p8">Med choksejren over Frem var Fremad Valby nu blot én sejr fra den første triumf i Valby Bladet Cup siden 2012. Modstanderen i lørdagens finale var BF Sydhavnen (Boldklubben Frederiksholm Sydhavnen), der i sin semifinale slog sidste års finalister fra FC Udfordringen med 1-0 i en tæt og intens fight.</p><p id="p9">Selvom fusionsklubben BF Sydhavnen blot har et halvt år på bagen og derfor i sagens natur deltog i Valby Bladet Cup for første gang, så har de to moderklubber masser af Valby Bladet Cup-erfaring. Og både AIK Frederiksholm og FC Sydhavnen har bitre finalenederlag (2-3 mod henholdsvis Fremad Valby i 2004 og 2-3 Rikken FC i 2013) at se tilbage på.</p><p id="p10"><br /><em style="bold">Topmotiverede</em></p><p id="p11">Motivationen fejlede med andre ord ikke noget som helst, da dommer Talha Kücükavci fløjtede opgøret i gang. Det gjorde til gengæld paratheden hos BF Sydhavnen.</p><p id="p12">Der var spillet mindre end to minutter, da frederiksholmerne måtte se Jonas Bjørn Nielsen bringe Fremad Valby foran.</p><p id="p13">BFS'erne virkede rystede og skulle lige bruge lidt tid på at børste chokket af sig. I den henseende var Kasper Bergstein effektiv. Først med en udligning i det 23. minut og så med en 2-1 scoring syv minutter senere. Især målet til 1-1 var en lille genialitet, da Bergstein sparkede bolden i nettet bag sin egen støttefod. 2-1 ved pausen.</p><p id="p14"><br /><em style="bold">Stillingskrig</em></p><p id="p15">Første halvdel af 2. halvleg udviklede sig til lidt af en stillingskrig.</p><p id="p16">Det var småt med målchancer. Derfor lignede det også en afgørelse, da BFS kom på 3-1 ved Ronni Rasmussen i kampens 73. minut.</p><p id="p17">Ni minutter før tid øgede Vojislav Cubranovic til 4-1, og så var den sidste rest af tvivl om kampens udfald elimineret.</p><p id="p18">Det sluttede 5-1 til BF Sydhavnen, da Ronni Rasmussen fik lov at score sit andet mål med seks minutter igen. En lidt for stor sejr til BFS'erne spil og chancer taget i betragtning, men triumfen kunne der ikke pilles ved, og den umiddelbare glæde blandt ' de kongeblå' var ikke til at tage fejl af.</p><p id="p1">HÅBET ER LYSEGRØNT: Valby har stadig ikke fået sin nye biograf med fod under egne filmstrimler.</p><p id="p2">»Men forhåbentlig kommer den i det nye år,« siger den ukuelige bioman Katrine Clausager Rich, der har drømt om at blive biografdirektør, siden hun var en lille pige -og heldigvis for Valby, ikke har givet slip i drømmen.</p><p id="p3">Så mens vi venter på »Gaven fra Godot« fortsætter hun sin utrættelige kino-kamp, for at holde biografgryden i kog -og få flere medlemmer til foreningen.</p><p id="p4">Første spillested i det nye år er Valby Kulturhus, hvor Valby Kino fredag den 21. januar viser filmen »Little Children« fra 2006 i Kulturhuset.</p><p id="p5">»Vi viser filmen kl. 19 og billetter kan købes ½ time inden forestillingen til 40 kr. stykket, fortæller Katrine Clausager Rich, og minder om, at medlemmer af Valby Kino har gratis adgang, og at medlemsskab kan købes på aftenen.</p><p id="p6">Medlemsskab koster 300 kr. for 2011, og giver adgang til alle foreningens arrangementer.</p><p id="p7">Men du kan også bestille billetter ved at skrive en mail til billetter@valbykino. dk.</p><p id="p8">Fredagsfilmen i Kulturhusets teatersal får disse ord med på vejen af biografdirektøren selv: »Filmen kaster et kritisk blik på det amerikanske forstadsliv.</p><p id="p9">Vi følger den hjemmegående husmor Sarah, spillet af Oscarvindende Kate Winslett, som har svært ved at falde til i sin rolle som mor. Hun tiltrækkes af den ligeledes hjemmegående Patrick, som passer sin søn imens hans kone gør karriere som filmmager. Samtidig løslades en sexforbryder tilbage i det lille samfund efter at have afsonet sin straf. Filmen afslører dobbeltmoralen i det amerikanske samfund.</p><p id="p10">Den kradser i overfladen af det perfekte familieliv, og skeletterne vælter ud.</p><p id="p11">»... en film fyldt med smerte, ensomhed og dystre hemmeligheder, men også med ironisk humor og en trodsig kødets lyst, som placerer filmen milevidt væk fra det moraliserende.</p><p id="p12">« Berlingske Tidende, 5 stjerner.</p><p id="p13">»Filmens største præstation leveres dog, ikke overraskende, af Oscar-nominerede Kate Winslet. Med sin kødelige skikkelse og nervøse sex-energi er hun den menneskelige sprække i den overfladiske og sterile forstad: hamrende utro og en halvdårlig mor, men alligevel kan vi ikke andet end at holde af hende...« Information »På mange måder en raffineret film. Men også en film med bismag og knugende ubehag.« Jyllandsposten, 4 stjerner.</p><p id="p1">Der var håndboldspillere fra hele verden på besøg i valby-Hallen i sidste uge, da håndboldturneringen under Outgames 2009 blev afviklet under de bedst tænkelige forhold.</p><p id="p2">Stemningen var helt i top hele dagen, og der blev spillet virkelig god håndbold i Valby-Hallen. Det fik bl. a. det berømte danske håndboldlandshold "Bolsjedrengene" at mærke, da de under ledelse af Per Skaarup &amp; Co. tabte i en opvisningskamp til et blandet hold af Outgamesdeltagere fra Norge.</p><p id="p3">Vinderne af håndboldturneringen blev imidlertid et dansk hold, Danish D-lite fra Århus, der vandt foran norske Raballder og danske Pan I. I mændenes B-række blev vinderne " Dream Team" fra København, mens damernes række blev vundet af Panic fra København med SAS fra København på andenpladsen.</p><p id="p4">Men da spillet var slut kunne alle hygge sig sammen og glæde sig over et velafviklet håndbold-arrangement og Outgames 2009 i det hele taget.</p><p id="p5">København har fået mange roser for frisind og god behandling af minoriteter.</p><p id="p1">På initiativ af den daværende redaktør W. Winkelmann indkaldte Valby Bladet den 20. januar 1933 til offentligt møde tre dage senere i Ungdomshjemmet i Skolegade.</p><p id="p2">30 personer mødte op. 25 af dem blev enige om at stifte en lokal badmintonklub, som til at starte med fik navnet Valby Badminton Klub ( VBK), men fire måneder senere skiftede navn til Valby Badminton Club ( VBC).</p><p id="p3">Lærer Kr. Madsen blev klubbens første formand.</p><p id="p4">I de første tre år spillede man, hvor der var plads: I KFUM's festsal på Gammel Jernbanevej, på brandstationen på Howitsvej og i Teknologisk Instituts store sal samt i diverse skolers gymnastiksale.</p><p id="p5">Fast inventar i datidens badmintontasker var et stykke kridt til at tegne banen op med. Mange steder manglede banen en smule i længden, men så kridtede man banen op på væggen i stedet.</p><p id="p6">Den 11. november 1936 indviede VBC sin egen badmintonhal med to baner på Skellet 30. Hallen blev bygget af et konsortium bestående af blandt andre landsretsagfører Rich. Magtengaard og malermester Aage Thomsen. Desuden solgte man folkeaktier til 50 kroner stykket. I 1979 købte VBC hallen, som klubben ejer den dag i dag. I efteråret 1980 blev VBC-hallen bygget om og udvidet fra to til tre baner med klublokale og omklædningsrum.</p><p id="p7">Som den eneste badmintonklub i København er Valby Badminton Club en del af bookingsystemet www.</p><p id="p8">badmintonbanen. dk, hvor man kan booke en bane i den hyggelige hal i Valby.</p><p id="p9"><br /><em style="bold">Køppen startede i VBC</em></p><p id="p10">Valby Badminton Clubs medlemsliste har talt mange dygtige badmintonspillere gennem årene. Blandt andre kan nævnes Palle Granlund og ikke mindst Kirsten Thorndahl, som efter en lang karriere i verdenstoppen meldte sig ind i VBC i 1960. På daværende tidspunkt havde Thorndahl allerede vundet hele ni All England-mesterskaber siden det første i 1947. Som VBC-medlem blev det såmænd til yderligere to titler ( i mixeddouble med Finn Kobberø), således at Kirsten Thorndahl nåede op på i alt 11 All England-mesterskaber.</p><p id="p11">Det ubestridt største talent Valby Badminton Club har fostret, er Lene Køppen. Hun begyndte karrieren i VBC i en forholdsvis sen alder.</p><p id="p12">Lene Køppen var således 13 år, da hun første gang troppede op på Skellet. Otte år og et dansk mesterskab senere skiftede hun -i 1974 -til Danmarks dengang førende badmintonklub, Gentofte BK.</p><p id="p13">Gennembruddet på verdensplan kom i 1977. Det år blev Lene Køppen verdensmester i både damesingle og mixeddouble ( med Steen Skovgaard) og var desuden i singlefinalen ved All England.</p><p id="p14">Det var hun også i 1981, mens Lene Køppen i 1979 og 1980 strøg helt til tops og vandt den prestigefyldte engelske turnering.</p><p id="p15">Valby Badminton Club har også fostret en af de helt store badmintonledere.</p><p id="p16">Frem til sin død i 1965 bestred N. P. Kristensen både danske og internationale topposter.</p><p id="p17">1950-64 var han formand for Danmarks Badminton-Forbund og 1964-65 formand for det internationale forbund, IBF.</p><p id="p18"><br /><em style="bold">Fjernsyn fra Skellet</em></p><p id="p19">VBC har aldrig tilhørt sværvægterne i dansk badminton.</p><p id="p20">Til gengæld var klubbens åbne singlemesterskaber ' VBC Open' lidt af et tilløbsstykke igennem en lang årrække.</p><p id="p21">Turneringen var en af landets mest prestigefyldte og tiltrak hvert år udenlandske profiler samt hele den hjemlige elite. Finalerne blev sågar vist på tv. De første åbne VBC-elitemesterskaber blev afholdt i 1939. Turneringen fortsatte helt frem til 1987.</p><p id="p22">Selvom Valby Badminton Clubs 75-års jubilæum blev markeret med to års forsinkelse, så var der bestemt masser at fejre. Klubben var den blot femte badmintonklub i Danmark, der rundede de 75 år. Skovshoved IF var den første, efterfulgt af Københavns BK, Gentofte BK, Frederiksberg BK og altså lille Valby BC fra Skellet.</p><p id="p1">På lørdag tager Zone2 proppen af et nyt koncept, som de har døbt "børn og bedste". - Et navn som leder Iben Ravn har valgt ud fra den "skumle" bagtanke, at det netop signalerer hvad arrangørerne gerne vil: Nemlig at børnene til at tage sin bedstemor, onkel, moster eller bedstefar med  for at have en hyggestund sammen. "Og hvad er mere oplagt end at starte her i december, hvor der skal hygges og jules sammen med dem vi holder af".</p><p id="p2">Arrangementet finder sted fra kl. 13 - 16 i Mødestuen ved Caféen i Valby Kulturhus. - Og både børn og voksne kan godt allerede glæde sig til at lave julepynt af genbrug, fordi det er sjovt, smukt og meget besparende, fortæller Lene Haubroe fra Grøn Valby. </p><p id="p3">I lørdagens juleværksted kan man også møde Hilde, Anja og Lene, der med gamildt julesind deler ud af deres sprudlende idéer. </p><p id="p4">I juleworkshoppen bliver der mulighed for at lave sit helt eget design af julehjerter, julekasser og engle. Alt produceres selvfølgelig af genbrugsmaterialer som tyl, knapper, plastikflasker, korkpropper, dameblade, folien fra fyrfadslys, bobleplast, perler og palietter, og ikke mindst masser af godt humør.</p><p id="p1">Jens Kramer Mikkelsen bliver også socialdemokraternes bud på overborgmesterposten til næste valg.
Ja, det har vi da heller ikke været i tvivl om, men spørgsmålet er bare, hvor mange stemmer Socialdemokratiet får ved næste valg, og om det overhovedet kan lade sig gøre at få posten som overborgmester?
Hver gang, der er valg, bliver Valby kaldt Socialdemokratiets Højborg.
Dvs., at det er der, de fleste stemmer plejer at falde for partiet.</p><p id="p2">Ved sidste valg var der 231.959 gyldige stemmer i Københavns Kommune, hvor Socialdemokraterne fik 68.091 stemmer, hvilket svarer til 17 kandidater ud af 55 BR-medlemmer.
Af disse 68.091 stemmer kom de 5599 fra Valby.  Kig godt på disse tal Kramer!  De går nedad næste gang!  Da jeg gik rundt og samlede underskrifter ind, lød det hele tiden:  Jeg vil kraftdæleme ikke stemme på Socialdemokratiet næste gang.  Det samme har
de lokale socialdemokrater erfaret.  Selv de lokale socialdemokrater i bydelsrådet har nu erfaret, at man ikke lytter til dem.
<br /><em style="bold">Skindemokrati</em><br /> En af årsagerne til, at jeg gik ind i bydelsrådet, var, at jeg var træt af, at man ikke lyttede til os i diverse brugerbestyrelser.  Man sendte ganske vist en masse sager til høring, men det var mest af pligt.  Jo, man lyttede skam, men
når det bare gik ind ad det ene øre og ud ad det andet uden at efterlade spor, ja, så må man kalde det skindemokrati.
Nu skal vi have nærdemokrati, siger socialdemokraterne og snakker både høringer af brugerbestyrelser og om servicecentre.  Det var før en narresut, så hvorfor skulle det ændre sig?  Og hvad med den del af befolkningen, som ikke sidder i en
brugerbestyrelse?  Hvordan skal de høres?
Tilliden til Socialdemokratiet er væk.
De kan ikke dansk.  Spørgsmålet til folkeafstemningen lød:  Skal der med virkning fra 1. januar 2002 indføres bydelsstyre i alle bydele i Københavns Kommune?
De kan ikke huske:  Den kommende afstemning handler udelukkende om, hvorvidt den kommende forsøgsperiode skal omfatte hele byen eller kun skal fortsætte i de fire nuværende forsøgsbydele.  Citat af Kramer Mikkelsen fra medlemsbladet SIHovedstaden, nummer
3, august 2000, side 2.
De overholder ikke løfter:  Man flyttede beboerne fra Ålholm-hjemmet, fordi man skulle ombygge plejehjemmet, og i den forbindelse lovede man 12 beboere, at de kunne vende tilbage efter 1 år, så var ombygningen færdig.  Det er snart tre år siden, og man
har brugt millioner på projektering.  Man mangler bare at bevilge pengene til ombygningen.  Skal de allesammen dø, før ombygningen startes?  Hvorfor kunne de ikke blive boende indtil pengene var bevilget?
De kan ikke overskue konsekvenserne ved ændringer på budgetterne i omsorgsafdelingen, fordi der er for mange plejehjem m.m. Det er nu også betydelig lettere at administrere en mindre del af ældreområdet, og gribe ind med det samme.  Men man vil jo ikke
af med magten.
Uanset et demokratisk flertal i Valby, så lytter man ikke.  Det mest komiske man så gør, er at sætte dagsordenspunktet om nedlæggelse af bydelsrådene til høring i bydelsrådene.  Vi kan så bruge tid på at svare, selv om det er ganske givet,
Socialdemokraterne lytter jo ikke.</p><p id="p1">FODBOLD: De første otte udgaver af Valby Bladet Cup har kun haft tre forskellige vindere.</p><p id="p2">BK Frem vandt de to første år, hvorefter Fremad Valby og Valby Boldklub har fordelt de seneste seks titler med tre til hver.</p><p id="p3">Men måske 2010 bliver året, hvor en ny klub kommer til vinderfadet. Som nyoprykket serie 1-hold må Vigerslev Boldklub påtage sig en af favoritrollerne, mens en anden oprykker, FC Sydhavnen, der efter et forrygende forår sikrede sig avancement til serie 2, er en stærk outsider.</p><p id="p4">Afskrive skal man selvfølgelig heller ikke hverken sidste års finalist, BK Pioneren, eller værtsklubben, Rikken FC.</p><p id="p5">Som serie 4-hold er AIK Frederiksholm Valby Bladet Cups lavest rangerede klub og kan derfor kun overraske, hvilket den 82 år gamle traditionsklub før har gjort.</p><p id="p6">Valby Bladet Cup 2010 tegner med andre ord til at blive en mere åben affære end længe set. At der venter spillere, trænere og publikum 15 intense lokalopgør, hersker der i hvert fald ingen tvivl om. Der bliver knald på, når de otte naboklubber kæmper om retten til titlen som uofficiel Valby-mester.</p><p id="p7"><br /><em style="bold">Arbejdere og dynamit</em></p><p id="p8">Efter et enkelt år hvor Rikken -på grund af baneomlægning -udlånte værtsskabet til BK Pioneren, er klubben fra Kulbanevej tilbage i rollen som arrangør sammen med Valby Boldklub.</p><p id="p9">Alle kampe i pulje A afvikles på Kulbanevej. Det samme gør den ene semifinale samt den store finale lørdag den 7.</p><p id="p10">august. Puljen har -foruden Rikken -deltagelse af FC Sydhavnen, AIK Frederiksholm og BK Frem. Altså fire arbejderklubber i pulje A ( A som i Arbejde).</p><p id="p11">Kampene i pulje B bliver som altid spillet på Valby Boldklubs hjemmebane på Værkstedvej.</p><p id="p12">Foruden værtsklubben tæller pulje B Vigerslev Boldklub, Fremad Valby og BK Pioneren. Lidt af en dynamitpulje.</p><p id="p13">Nummer ét og to i hver af de to puljer kvalificerer sig til semifinalerne, hvor nummer ét fra den ene pulje møder nummer to fra den anden og omvendt. Vinderne af de to semifinaler mødes naturligvis i finalen.</p><p id="p14">Den afvikles lørdag den 7. august kl. 15.00, og dømmes af et af Danmarks største dommertalenter, 30-årige Kim Werge Lundberg, som til dagligt dømmer i 2. division og spås en nær fremtid i superligaen.</p><p id="p15">Vinder-og topscorerpokaler samt pengepræmier bliver overrakt af Københavns kultur-og fritidsborgmester, Pia Allerslev ( V).</p><p id="p16"><br /><em style="bold">De tre P'er</em></p><p id="p17">Udover pokal, hæder og ære spilles der om en samlet præmiesum på 8.000 rare danske kroner. De otte foregående år har Valby Bladet Cup budt på masser af intense opgør, hvor det har været tydeligt at se, at der ikke bare var tale om ordinære træningskampe, men at der også var både pokal, penge og prestige på spil.</p><p id="p18">Pokal i form af den 51 centimeter høje vandrepokal. En klub kan i øvrigt vinde pokalen til ejendom, såfremt den vinder Valby Bladet Cup fem år i træk eller seks gange i alt.</p><p id="p19">Penge i form af 4.000 kroner til vinderholdet, 2.000 kroner til nummer to og 1.000 kroner til hver af de tabende semifinalister.</p><p id="p20">Prestige i form af æren af i et år at kunne kalde sig for uofficiel Valby-mester.</p><p id="p21">Som turneringens hovedsponsor er det Valby Bladets hensigt, at Valby Bladet Cup fortsat skal være en fast tilbagevendende begivenhed, der hver sommer samler Valbys fodboldklubber i en venskabelig ånd til en række prestigefyldte kampe om det uofficielle Valby-mesterskab. Kort sagt: En rigtig Valby-begivenhed med en klar sportslig berettigelse.</p><p id="p22">Se kampprogrammet på bagsiden af dette tillæg. Der er som altid gratis adgang til samtlige 15 kampe.</p><p id="p23">Vel mødt.</p><p id="p1">SPROG: Kom dit barn hjem fra skole i fredags og havde lært nogle nye ord? Hvis hun/ han går i 8. klasse på Valby Skole kan den simple forklaring være, at de i fredags blev udsat for voksendigtning uden filter.</p><p id="p2">Poetry slam med emner om alt fra social arv og voldelige parforhold til strikningens glæder, havsvampe som kæledyr, selvdiagnostisering og drømmeforbud strømmede fra kulturhusets scene og ud over de 140 meget modtagelige elever.</p><p id="p3">Anledningen var aftenens kvalifikationsrunde til KBHmesterskabet, som havde indbudt eleverne til generalprøve med Peter Dyreborg som vært.</p><p id="p4">Elever fik lov til at bedømme deltagernes indsats og kunne efter to runder kåre Emil Nygård som vinder.</p><p id="p5">Selve KBH-mesterskabet løber af stablen 13. januar, og der er åbent for billetsalget på Kultur Valbys hjemmeside kulturvalby.</p><p id="p6">kk.dk Og hvilke ord var det så? Det må du spørge dit barn om, herfra skal der kun lyde et stort Biiiib.</p><p id="p1">DENGANG: Tingstedet. Navnet optræder i 1929, ca. 150 år efter at bystævnet havde mistet sin betydning for landsbyens bønder. I årene inden 1929 blev det omtalt om Valby Torv. Én ting er dog sikkert: Tingsted har det aldrig været.</p><p id="p2">Hvornår bystævnet er anlagt fortaber sig i historiens tåger, men allerede i middelalderen omtales bystævnerne og den store betydning, de fik i landbofællesskabets tid som det sted, hvor landsbyens bønder samledes for at tage stilling til de beslutninger, der havde betydning for dem alle. Det skal siges, at det kun var landsbyens gårdmænd, der kunne møde op og deltage.</p><p id="p3">Husmænd, tjenestefolk og håndværkere havde ikke adgang til møderne.</p><p id="p4"><br /><em style="bold">Tolv sten -tolv gårde</em></p><p id="p5">De tolv sten, der ligger omkring lindetræet, svarer til de tolv gårde, som fandtes i Valby i 1682, efter at svenskerne i 1658-59 havde lagt den lille landsby øde. Bystævnet lå centralt på den lille plads foran kro en, der i hvert fald har ligger der siden 1600 og måske tidligere: Stedet hvor Roskilde og Køgelandevej passerede Valby ( Skolegade er den gamle Køgelandevej).</p><p id="p6">Lige over for kroen lå Toftegården indtil Valbys brand i 1865 ( se tegningen, der er udarbejdet på grundlag af de gamle matrikelkort).</p><p id="p7">Det ' tingsted', vi har i dag opstod først i 1929, da man i forbindelse med Langgades udvidelse nedrev den husrække, der havde ligget der siden ca. 1868/ 70.</p><p id="p8">Bystævnet var som tidligere nævnt samlingspunktet for gårdejerne, når de under ledelse af landsbyens oldermand drøftede de fælles anliggender.</p><p id="p9">Stillingen som oldermand gik gerne på omgang blandt gårdmændene for et år ad gangen. Sagerne, der skulle tages stilling til, var mangfoldige.</p><p id="p10">Oldermanden indkaldte til møderne ved at blæse i et konkyliehorn, og alle havde pligt til at møde op og deltage i afgørelserne, som kunne være følgende: Tidspunktet for pløjning, såning, møgkørsel og høst. Der kunne også blive forelagt mindre tvistigheder på møderne, så som kvæg der havde forvildet sig ind i det private kålhaver og andre klager og uenigheder landsbyens beboere imellem.</p><p id="p11">Bøderne, som blev idømt på stævnet, bestod som oftest af øl til deltagerne i stævnet eller penge til de skadelidte.</p><p id="p12">Alle havde pligt til at rette sig efter flertallets afgørelse -eller oldermandens.</p><p id="p13"><br /><em style="bold">Bytyren og byornen</em></p><p id="p14">Oldermanden havde normalt bytyren på stald, og undertiden også byornen, eller holdt opsyn med, at den udvalgte passede dyrene ordentligt og stod for deres omgang til de forskellige gårde.</p><p id="p15">Også fattighjælpen, små tyverisager, opsyn med veje, vandløb, gadekær, samt hjælp ved ildebrand hørte under oldermandens område, foruden meget andet.</p><p id="p16">Når sagerne på bystævnet var overstået, var det skik at man trak indenfor på Valby Kro, hvor den mindre seriøse del af forhandlingerne fortsatte over et glas brændevin eller et krus øl.</p><p id="p17">Bystævnet var også samlingspunkt for andre fælles aktiviteter: Fastelavn blev afholdt på pladsen og strakte sig over seks-syv dage med mange besøg på kroen. Tømmer fra landsbyens lovlige hugst i kongens skove blev også fordelt til gårdene via bystævnet.</p><p id="p18">Poul Pedersen, hvis slægt stammer fra Skovbogård, har fortalt, at bystævnetræet i gammel tid også har fungeret som majtræ, dvs. at man samledes her og fejrede sommerens ankomst med dans og sang.</p><p id="p1">I januar 1962 udsendte Statsministeriet en pjece til samtlige husstande i Danmark. Tegningen på forsiden forestillede en by. Fra et hustag så man beboelsesejendomme, træer og en kirke i det fjerne. Der var mørkt, og øverst på tegningen stod: " Hvis krigen kommer".</p><p id="p2">Det var en anspændt tid.</p><p id="p3">Den kolde krig var brandvarm, og med amerikanernes invasion af Svinebugten i 1961 og Berlinmurens opførelse samme år var det ikke blevet bedre. Verden over, også i Danmark, frygtede folk, at en atombombe ville falde.</p><p id="p4">Derfor indeholdt pjecen alt fra information om atom-og brintbombers varmestråling, trykbølge og radioaktivitet til en liste med forslag til proviantering i beskyttelsesrummet.</p><p id="p5">Pjecen var også landet i en murermestervilla på Nøddehaven 23 i Valby ved København.</p><p id="p6">Her boede familien Broe. Far, mor, dreng og pige.</p><p id="p7">I 1964 var der stadig ikke faldet en bombe, men frygten sad alligevel som en knude i maven hos mange danskere.</p><p id="p8">Familien Broe læste ikke i pjecen hver dag, men den lå i toppen af den øverste kommodeskuffe, så den nemt kunne findes frem. Hvis nu krigen kom.</p><p id="p9">Lørdag den 26. september 1964 om formiddagen sad familiens otteårige søn Ivan på hug i forhaven. Med sin skovl byggede han en borg til små plasticsoldater, mens efterårssolen varmede hans arme.</p><p id="p10">Hans far var i værkstedet i kælderen.</p><p id="p11">Mens Ivan gravede med skovlen, lysnede det i horisonten.</p><p id="p12">Drengen så himmelen tapetseret af ild og nåede lige at tænke: " Den ild brænder dig op. Du kan ikke løbe fra den. Du dør." Trykbølgen fra eksplosionen kastede ham flere meter tilbage. I det fjerne hørte han ruder, der knustes, tagsten, der faldt, æbler og pærer, der dumpede ned på græsset.</p><p id="p13">Et øjeblik efter hørte han sin mor: " Poul! Poul! Få Ivan ned i kæderen. Der er en eller anden idiot, der har trykket på knappen." E t par minutter forinden gik 14-årige Pia Sandholt med naboens datter Susan op ad Lykkebovej i Valby.</p><p id="p14">Naboen havde spurgt, om hun ville handle og passe den lille imens, og Pia Sandholt havde sagt ja. Flere af hendes kammerater boede nær gasværket, så hun og Susan gik ad den rute mod købmanden på Vigerslevvej.</p><p id="p15">Pia Sandholt så op mod gasværket, hvor et mærkeligt syn mødte hende. De to gasbeholdere på Valby Gasværk vred sig, og det så ud, som om de først sænkede sig, så blev løftet. Toppen af den ene beholder sprang op, og hun så en ildsøjle, der varmede luften helt hen til, hvor hun gik med Susan. Ilden fik fat i træerne omkring hende, men hun stod som forstenet, indtil et par drenge med stor fart på cyklerne råbte: " Løb, løb!".</p><p id="p16">Pia Sandholt tog Susan på armen og løb, alt hvad hun kunne i sine træsko. Da ilden havde lagt sig, stoppede hun og så den anden gasbeholder eksplodere.</p><p id="p17">D er gik nogle sekunder, hvor Ivan ikke kunne få luft. Ilten var skubbet til side af trykket fra eksplosionen på gasværket. Da luften kom tilbage, væltede han endnu engang. Det føltes som en efterårsstorm, hvor der virkelig var gang i den.</p><p id="p18">Indenfor rendte lillesøsteren rundt og sagde " bum, bum, bum." Hun var fire år. De logerende på første sal kom væltende ned ad trappen og ramlede ind i Ivans mor.</p><p id="p19">Da trykket og varmen havde lagt sig, så han op. " Hold da op, det er gasværket, der er sprunget i luften," sagde han til sig selv.</p><p id="p20">Da resten af familien var blevet klar over, at eksplosionen kom fra gasværket og ikke en atombombe, sprintede Ivan over til en kammerat. De skulle op at se, hvad der var sket. Op på cyklen og mod Vigerslev Allé, hvorfra man kunne se til gasværket. På hjørnet af Vigerslev Allé og Retortvej blev de stoppet af politiet. Vejbanen var dækket af tagsten og glas fra etageejendommene.</p><p id="p21">Ambulancer og brandbiler fra nær og fjern forsøgte på bedste vis at komme frem til Frederiksberg Hospital, Diakonissestiftelsen eller Kommunehospitalet, der tilsammen tog imod langt de fleste af de døde og sårede.</p><p id="p22">I en af ambulancerne sad 18-årige Jørgen Sick og hans mor.</p><p id="p23">Jørgen Sicks far, Børge Sick, var driftsbestyrer på Valby Gasværk, og familien Sick boede i en embedsbolig på selve gasværksgrunden.</p><p id="p24">Jørgen Sick var på vej til engelskundervisning inde i København, men havde kun tilbagelagt 200 meter på cykel, da de to gasbeholdere sprang i luften. Han cyklede tilbage og fandt sin mor i chok i stuen.</p><p id="p25">Døren ud til haven var sprængt itu, og vinduesglas lå splintret overalt, tagsten var drysset ned udenfor. Moderen troede, at det var støvsugeren, der havde forårsaget eksplosionen.</p><p id="p26">Mens Jørgen Sick forsøgte at få samling på sin rystede mor, kom hans far løbende.</p><p id="p27">Han så, at sønnen var hos sin mor, og løb tilbage mod det nu pulveriserede gasværk.</p><p id="p28">Jørgen Sick fik tilkaldt en ambulance til moderen, og så kørte de mod Diakonissestiftelsen på Frederiksberg. Ambulancen hoppede og dansede af sted, og nedfaldne tagsten og vinduespartier forvandlede køreturen til et slalomløb.</p><p id="p29">Ambulancen punkterede først på det ene hjul og kort efter på det andet, så moderens glas med nervepiller blev kastet ud i ambulancen.</p><p id="p30">Ambulanceføreren måtte med kun to farbare hjul kapitulere, og Jørgen Sick og hans mor blev sat i en ny ambulance, der kunne køre det sidste stykke.</p><p id="p31">Først da de nåede til Diakonissestiftelsen, opdagede Jørgen Sick, hvor alvorlig situationen var. Folk stod i kø med snitsår og bandager uden for hospitalet.</p><p id="p32">P å Vigerslev Allé blev en ung kvinde suget ud af sin lejlighed på grund af trykbølgen. Hun kom svært til skade. 10 kvinder blev blæst ud af en frisørsalon, mens hårlak og andre skønhedsprodukter blev kastet rundt i lokalet og knust.</p><p id="p33">Maskinarbejder Kenneth Møller sad i sin stue på Vigerslev Allé, da trykbølgen ramte huset. Han blev slynget ud af stolen, han sad i, mens det regnede med glasskår over ham. Rent instinktivt kastede han sig ned på gulvet, krøb på alle fire ud i entréen og ud i trappeopgangen. Folk i hele ejendommen skreg. De kom styrtende ud med blod i ansigtet og på hænderne. Kalkstøvet stod tæt, så det varede noget tid, før Kenneth Møller kunne se frem for sig. Udenfor faldt tagsten ned. Nogle ramte de beboere, som var flygtet ud på gaden. Panikken var total.</p><p id="p34">En taxachauffør, der holdt parkeret på Husum Torv i udkanten af København, så paddehatteskyen og meddelte til centralen, at der sandsynligvis var kastet en atombombe.</p><p id="p35">Myndighederne modtog lignende alarmeringer, og en overgang brød hele telefonnettet sammen. Overalt i København standsede folk og betragtede røgsøjlen over Valby. Flere steder brød tra-fikken sammen.</p><p id="p36">En højgravid kvinde, der havde pådraget sig et chok på grund af dunderet fra Valby Gasværk, blev indlagt på sygehuset og gik i fødsel. Den lille pige, der kom til verden, var velskabt og bor i dag få kilometer fra den tidligere gasværksgrund.</p><p id="p37">Noget tid efter eksplosionen stod det klart, at i alt 230 mennesker var kommet til skade ved eksplosionen. 14 blev indlagt, kvæstet af trykbølgen eller såret af glasskår eller nedfaldne bygningsdele.</p><p id="p38">Fem mennesker døde.</p><p id="p39">T illidsmand på gasværket Ernst Dam telefonerede, da braget fra den første beholder lød. Skillevæggen blev blæst ind i rummet, hvor han stod, og alle ruder knust. Han nåede lige at sige, at der var sket en ulykke, da det buldrede fra beholder nummer to.</p><p id="p40">Det stod klart for ham, at eksplosionen kom fra gasbeholderne.</p><p id="p41">Han ræsede derover, hvor han blev mødt af det, der lignede en krigszone.</p><p id="p42">Der lå et krater af murbrokker, tonstunge ledninger var blæst ned og vredet fra hinanden.</p><p id="p43">Det brændte overalt.</p><p id="p44">Driftsbestyrer Børge Sick kom løbende fra hovedkontoret, og sammen med ham fik Ernst Dam og de øvrige arbejdere samlet holdet. Der skulle være 13, men de var kun 10.</p><p id="p45">Brandfolk og Civilforsvaret kom til, og de begyndte at grave i murbrokkerne. De fandt hurtigt de to smede Villy Hansen og Thorvald Andersen døde. August Secher Vestergaard, der havde siddet på sit kontor i en lille tilbygning tæt ved eksplosionens epicenter, fandt de også død.</p><p id="p46">Ifølge de efterfølgende tekniske undersøgeler var en ventil til den ene af gasbeholderne ikke blevet lukket fuldstændig efter de to smedes eftersyn. Gassen sivede derfor ud i rummet, skabte forbindelse med ilten og dannede knaldgas, der kunne antændes med en enkelt lille gnist. Hvordan det skete, kunne ikke fastslås med sikkerhed, men i Arbejdstilsynets rapport blev det foreslået, at en gnist fra et stykke tabt værktøj kunne have udløst eksplosionen.</p><p id="p47">Udover de tre arbejdere fra gasværket omkom bogbinder Thorvald Christensen, der befandt sig i en bagerforretning i nærheden af ulykkesområdet.</p><p id="p48">Han døde af chok.</p><p id="p49">Også skolelæreren Dahlman Olsen døde, da han kom cyklende ad Vigerslev Allé. De præcise omstændigheder omkring hans død er dog uklare. Nogle rapporter tyder på, at han blev ramt af nedfaldne bygningsdele, mens dødsårsagen ifølge andre skyldes trykbølgen fra eksplosionen, der skulle have kastet ham rundt i luften.</p><p id="p50">Dahlman Olsen var matematiklærer på den nærliggende Lykkebo Skole. Han var også lærer for Pia Sandholt, som var elev på skolen, hvor Ivan Broe også gik.</p><p id="p51">Lige nøjagtig den lørdag havde eleverne dog fri. Det viste sig at være et rent lykketræf.</p><p id="p52">I årtierne forinden var man begyndt at forkorte arbejdsugens 55 timer, og i 1964 betød det indførelsen af en månedlig fridag om lørdagen for skoleeleverne. Frilørdagen i september faldt den 26.</p><p id="p53">Havde Ivan siddet ved sin normale pult, var han blevet mast af en loftsbjælke. Det erfarede han dagen efter eksplosionen, da han og en flok klassekammerater svingede forbi skolen.</p><p id="p54">Flere af barakkerne, hvor de små klasser holdt til, var brast sammen. Blandt andet den, hvor anden klasse og Ivan holdt til. En stor del af vinduesrammerne i selve skolekomplekset manglede ruder. De var blæst ind i klasselokalerne.</p><p id="p55">I dagene efter eksplosionen holdt Lykkebo Skole lukket.</p><p id="p56">Gymnastiksalene blev brugt som lazaret, og det krævede et stort oprydningsarbejde at fjerne de mange glasskår. I årene efter måtte skolens store græsplæne ikke benyttes, fordi tusinder af glasskår stadig lå gemt i den.</p><p id="p57">Ugen efter eksplosionen skulle Pia Sandholt konfirmeres.</p><p id="p58">Det foregik i Vigerslev Kirke, der lå tæt på gasværket.</p><p id="p59">Kirkens tag manglede, vinduerne var blæst ud, og der lå stadig små stykker glas over alt i kirken. Alle havde frakker over festtøjet. Det var en usædvanlig festdag. Man turde ikke at ringe ind med kirkeklokkerne, da man var bange for, at taget skulle falde sammen. Den dag glemmer Pia Sandholt ikke.</p><p id="p60">D en 26. september 1964 har taget bo i Ivan Broe og Pia Sandholt.</p><p id="p61">Den i dag 64-årige kvinde er stadig bange for åben ild, og når hun tænker på ulykken, er det, som om hun kan mærke varmen igen. Hun troede, at ilden ville fange hende den dag i Valby. Det er ikke længere hver dag, hun tænker på det, men frygten for, at noget lignende skulle ske igen, sad i hende i lang tid efter.</p><p id="p62">Ivan Broe, der i dag er 58 år, krymper stadig sammen, hvis han kører i S-tog forbi Østre Gasværk i København, og han drømmer ofte om ulykken. I drømmen kører han forbi gasværket og går i panik. " Vi skal væk, vi skal væk," kommanderer han til togføreren.</p><p id="p63">Folk var i chok den dag, husker Ivan Broe, der selv betegner oplevelsen som den mest voldsomme, han har haft. Det bliver ikke vildere, siger han. Med mindre en eller anden idiot trykker på knappen.</p><p id="p64">livogsjael@k.dk </p><p id="p65"><br /><em style="bold">Fakta: ULYKKEN PÅ VALBY GASVÆRK</em></p><p id="p66">Valby Gasværk, der var et af landets største, blev taget i brug i 1907 og producerede gas indtil 1964.</p><p id="p67">Den 26. september 1964 var en ikke helt lukket ventil årsag til, at ilt og gas blandedes, og der udviklede sig en voldsom eksplosion. Der gik hul på de to store gasbeholdere, og gassen herfra førte til en voldsom brand. 3Tre medarbejdere på gasværket døde, og det samme gjorde to mænd i Valby, der blev ramt af trykbølgen.</p><p id="p68">Omkring 230 mennesker blev såret, blandt andet af splintret glas.</p><p id="p69">Et større antal lejligheder, villaer og butikker blev beskadiget på grund af ulykken, og vinduer så langt som fem kilometer fra gasværket blev knust af trykbølgen.</p><p id="p70">Med 1045 skader på indbo, 119 skader på butikker og 73 skadede biler løb de materielle skader op i mere end 11 millioner kroner. Det svarer til omkring 110 millioner kroner i dag.</p><p id="p71">Driftsbestyrer Børge Sick blev efterfølgende anklaget for at have overtrådt arbejderbeskyttelsesloven. Han erklærede sig selv ikke skyldig, men blev dømt og fik en bøde på 500 kroner.</p><p id="p72">KILDER: KØBENHAVNS STADSARKIV, KØBENHAVNS BELYSNINGSVÆSEN OG ARBEJDSTILSYNET.</p><p id="p1">Beskæftigelses- og integrationsborgmester Jakob Hougaard, hans pressechef og fire medlemmer af kommunens jobpatrulje er de eneste hvide danskere i kælderlokalet i boligkomplekset Akacieparken i Valby. </p><p id="p2">Det er onsdag middag, og startskuddet til kommunens nye politik for at få indvandrerne i arbejde har netop lydt. Mænd med store overskæg og kvinder i kjoler, tørklæder og med børn på skødet lytter til borgmesterens tale. </p><p id="p3">43-årige Asim Segir fra Tyrkiet og hans kone fanger essensen i borgmesterens tale; hvis ikke han og konen kommer i arbejde, i praktikordning eller på skolebænken inden 1. april, falder regeringens hammer. Den hammer, som hedder 300-timersreglen, og som hugger i kontanthjælpen.</p><p id="p4"><br /><em style="bold">Til Tyrkiet hvert år</em></p><p id="p5">Asim synes, at ordningen er fin. Han har arbejdet på fabrik og som pedelmedhjælper, gårdmand og grønthandler, siden han kom til landet for 18 år siden. Det kniber mere med hans kones tilknytning til arbejdsmarkedet. Ayfer har været i landet i 10 år og har ikke tilegnet sig nævneværdige arbejds- eller danskfærdigheder.</p><p id="p6">»Men det er kun godt, hvis kommunen vil hjælpe hende til at lære dansk og måske få et arbejde som rengøringshjælp. Det vil være godt for os. Nu får hun 3-4.000 kroner i kontanthjælp, i arbejde ville hun måske få 10-12.000 kroner. Så ville vi kunne rejse til Tyrkiet hvert år på ferie i stedet for hvert andet år,« siger Asim Segir, der venter på en rygoperation og derfor er arbejdsløs.</p><p id="p7">Det var ikke alle i forsamlingen, der tog lige så pænt imod den unge socialdemokratiske borgmesters initiativ. Men dem har Asim Segir ikke så meget tilovers for.</p><p id="p8"><br /><em style="bold">På deres numse</em></p><p id="p9">»Mange har lært at sidde på deres numse uden at arbejde. Og alligevel få mange penge. De siger, at hvis de skal arbejde, så skæres der i deres boligsikring og den slags, så de i virkeligheden ikke får så meget ud af det,« siger Asim Segir, mens hans kone nikker ved hans side ved næsten hvert et ord.</p><p id="p10">Hvis det står til troende, kan de fire jobkonsulenter, der hver tirsdag og torsdag vil lave opsøgende arbejde blandt Akacieparkens 208 ledige kontanthjælpsmodtagere, søge trøst i det gamle ordsprog 'ledige hænder udfører Djævelens arbejde'. De fire bliver ikke arbejdsløse. </p><p id="p1">Betonkonstruktioner, jordbunker, afspærringer, wirer, mænd i orange veste og sikkerhedshjelme er hverdag for projektleder Klaus Jørgensen fra Banedanmark. Vinden rusker godt i kinderne på Ny Ellebjerg Station i Valby, hvor de lydløse tog glider forbi. Her på den sidste del af arbejdet med Ringbanen - at opføre stationen - mærker Klaus Jørgensen tydeligt, hvorfor han blev ingeniør:</p><p id="p2">Glæden ved at skabe noget og se det vokse ud af ingenting og blive til færdigt et værk. Det selv at have indflydelse på udformningen. Det er det, der driver og giver den nødvendige tilfredsstillelse. At han den dag, han når pensionsalderen, har synlige beviser på, at han har udrettet noget.</p><p id="p3">Hvad er den største glæde ved at arbejde med det her projekt?</p><p id="p4">Det vigtigste er at have nogle gode kollegaer. Vi kører projektet som et team, og jeg kender de her folk fra et tidligere projekt på Ballerup-Frederikssundbanen. Når vi fire ingeniører sidder inde i Banehuset supplerer vi hinanden fagligt og socialt."</p><p id="p5">Hvad er den største udfordring?</p><p id="p6">At det er komplekst at håndtere alle de forskellige interessenter og få forventningsgabet reduceret. Kunsten er at få afstemt forventningerne hos interessenterne - banens naboer, Københavns og Frederiksberg Kommune, DSB S-tog og Transport- og Energiministeriet - omkring rammerne for tid, økonomi og kvalitet. Det er jo ikke altid en Rolls-Royce man får, når man betaler for en Skoda. Derfor skal vi lytte meget til, hvad interessenterne forventer og få forklaret dem, hvad der er muligt, og hvad der ikke er. Det kan også være en udfordring at arbejde i det politiske system, fordi der hele tiden kan blive skruet på parametrene."</p><p id="p7">Men det sværeste er helt sikkert at holde økonomien i en fast hånd. For der sker typisk uforudsete ting. F.eks. da vi skulle have sat kørestrømsfundamenter ned, var jorden så hård, at vi ikke kunne få dem banket ned i den. Derfor blev vi nødt til at få fat i bjergboreudstyr. Sådan nogle situationer har man mange af." </p> <hl2>Stor personlig udvikling</hl2><p id="p8">Hvad er det sjoveste ved projektet? </p><p id="p9">Det er jo, når tingene lykkes. Jeg har været her i godt og vel et halvt år, og den sjoveste oplevelse var, da vi her på Ny Ellebjerg Station skulle have nogle broer op, som var forproduceret i Grenå. De skulle transporteres derfra lige den weekend, hvor Storebæltsbroen lukkede i 24 timer. Var broerne ikke kommet over, så havde vi slet ikke nået det. For når togtrafikken skal spærres, er det bestilt et år i forvejen. Derfor skal alt bare klappe, og det giver noget spænding."	</p><p id="p10">Hvad vil du huske om 20 år fra den her periode?</p><p id="p11">Jeg vil huske, at jeg helt personligt har udviklet mig meget. Som professionel ingeniør er jeg hele tiden vokset med opgaverne. Jeg har haft ledere, der har set et potentiale i mig, og som har smidt mig ud i ting, som jeg har løftet. Men jeg vil selvfølgelig også tænke på hele anlægget her omkring Ringbanen. Jeg føler, at min tidligere opgave på Ballerup-Frederikssundbanen er mit svendestykke. Her tænker jeg også "det er min bane". Man får et personligt forhold det."</p><p id="p12">Er du stolt af at stå for det her projekt ? </p><p id="p13">Ja jeg er. Det ligger jo i hele mit grundlag for at blive ingeniør. Her ser jeg tydeligt fra dag til dag noget, der vokser op. Men det er jo ikke mit alene. Jeg er heldig, at jeg har overtaget en velkørende og velsmurt projektorganisation og folk på byggepladsen, der kan deres kram."</p> <hl2>Farvel til teknikken	</hl2><p id="p14">Kan du fortælle, hvorfor du tænder på det her projekt?</p><p id="p15">Det er lidt skægt, for jeg sidder jo som projektleder kun med meget lidt teknik i det daglige. Det spændende er at få folk til at samarbejde. For sandheden er jo, at jo større projektet er, jo mere ledelse er der i det. Selvom det ikke er så sjovt at give slip på teknikken, for det er jo det, jeg inderst inde brænder for."</p><p id="p16">Hvorfor sagde du ja til at være projektleder på Ringbanen?</p><p id="p17">Jeg overvejede det meget, fordi det er så stor en opgave. Men den vigtigste årsag til, at jeg sagde ja var, at jeg kendte mange af folkene i projektorganisationen. Misforstå mig ret. Der var ikke så store risici. Og så har jeg rent fagligt en stor og bred baneteknisk viden, og det har hele tiden været min ambition at køre et stort projekt. Måske er det kommet lidt tidligere end forventet, men det var en udfordring, jeg selv troede på, at jeg kunne løfte. Jeg lader mig ikke skræmme af de store budgetter, nærmere af tværfagligheden. Den fås jo ikke meget større."</p><p id="p18">Klaus Jørgensen skifter mudderstøvlerne ud for at gå ind i skurvognen på byggepladsen i Valby. Skal han sætte nogle afsluttende ord på, hvorfor Ringbanen er en præstation, så handler det om, at den bliver færdig til tiden, økonomien holder, og banen ser ud, som det var forventet. Lige nu er der ikke rigtig noget, der kan overgå det projekt. Men på den anden side bliver der tid til mere teknik, hvis det næste projekt er i mindre målestok. Han tror ikke, at han kommer til at kede sig. Bare han skal se noget vokse op.u</p><p id="p1">1096 tilskuere mødte op til lokalderbyet i Valby Idrætspark mellem Fremad Valby og Frem i lørdags. Dermed tiltrak de to Valby-klubber flere tilhængere end en del klubber, der er højere rangeret end de to tophold i Københavnsserien.</p><p id="p2">Men det var også kun anden gang i de 106 år, som begge klubber har slidt banerne i Valby og omegn, at de to med fælles hjemmebane har mødtes i en officiel kamp.</p><p id="p3">Første træfning var en pokalkamp tilbage i september 1957, som Frem fra den daværende 1.</p><p id="p4">division vandt med 3-1. Denne gang ville Fremad Valby, der fører Københavnsserien på bedre målscore end Frem, ikke tabe.</p><p id="p5">Det gjorde Fremad Valby heller ikke.</p><p id="p6">Men topmødet i Valby blev ikke nogen skønhedsåbenbaring. Og resultatet 0-0 skriger heller ikke til omverdenen, at duellen mellem Fremad og Boldklubben præsenterede flot fodbold og masser af målchancer. Faktisk var kampen i lange perioder jævnt kedelig med en masse spil midt på banen, der ikke førte til ret meget.</p><p id="p7">Men hvad matchen savnede i flot fodbold og spektakulære detaljer havde den i fight og spænding om udfaldet. Lige til det sidste, hvor Fremad V. endelig satte lidt offensivt ind og vovede noget, var der tvivl om udfaldet.</p><p id="p8">Frem dominerede den første time, hvor Fremad satsede på et talstærkt kompakt forsvar og de kontra-chancer, der måtte opstå.</p><p id="p9">Boldklubben havde på sin side svært ved at trænge igennem det massive Fremad V-forsvar, hvor kæderne stod tæt.</p><p id="p10">Selvom Frem præsenterede en spændende nyhed i skikkelse af angriberen Dennis Bo Mortensen, der har spillet for Skjold, Køge, islandske Valur Reykjavik, Lyngby og senest FC Vestsjælland, hvor han dog ikke fik kontrakt, så manglede man den dribler, der kunne splitte det tætte Fremad V-forsvar.</p><p id="p11"><br /><em style="bold">Ikke skarp nok</em></p><p id="p12">Den 29-årige angriber med det iøjnefaldende røde skæg havde flere muligheder for at score, men manglede den skarphed i afslutningerne, der tidligere har kendetegnet ham. Det hører dog med til historien om den overraskende debut, at Dennis Bo Mortensen var kommet så sent til Frem, at han end ikke havde nået at træne sammen med de nye holdkammerater. Derfor var det lidt af en satsning af træner John Tune Kristiansen at tage Dennis Bo med i startopstillingen, men " hvo intet vover, intet vinder". Med sin erfaring og kunnen skal Dennis Bo Mortensen dog nok blive en forstærkning på Frems Københavnsserie-hold.</p><p id="p13">Frem havde i kampens første time chancer til Tim Ilsøe, Rasmus Håkansson, Martin Overgaard og Dennis Bo Mortensen, men det blev ved " lige ved og næsten" - og det slog ikke Fremad Valby af hesten.</p><p id="p14">Lidt paradoksalt havde Fremad V. i denne periode kampens største chance, da de rødtrøjede efter en lille times spil landede et brækkende langskud på trekantsammenføjningen i Frem-målet. Riposten sprang ud til Mads Thomsen, men hans afslutning reddede Frems keeper Jakob Køhler Hansen flot.</p><p id="p15"><br /><em style="bold">Stærk keeper</em></p><p id="p16">I det hele taget var målmand Køhler Frem en god mand - og paradoksalt nok i forhold til spil og chancer fordeling reddede han faktisk det ene point til Frem, da de fleste af spillerne ifølge klubbens hjemmelsmand gik totalt i stå -og bare stod og slog rødder i græsset i kampens sidste 10-12 minutter.</p><p id="p17">Heldigvis var der udover keeper Køhler et par forsvarere, der godt vidste, at en fodboldkamp varer + 90 minutter, og de reddede Frem, da Fremad V. satte sin sene offensiv ind. Som sådan var uafgjort et ganske rimeligt resultat, men 2-2 havde ifølge Fremlederen Jim Voss givet et mere retvisende billede af spillets og chancernes fordeling.</p><p id="p18">I 2. halvleg kom den 33-årige spillende assistent-træner Martin Jeppesen på banen til sin 300.</p><p id="p19">turnerings-og pokalkamp for Frem. Han var med et par chanceskabende afleveringer lige ved at gøre en forskel, men heller ikke på hans forarbejde fik Dennis Bo Mortensen scoret sit første mål i sin første kamp for Frem.</p><p id="p20"><br /><em style="bold">KB på besøg</em></p><p id="p21">Resultatet betyder, at Fremad Valby fastholder 1. pladsen i Københavnsserien på bedre målscore end tvangsnedrykkede Frem. Begge klubber har 14 point, fire mere end Tårnby FF og bornholmske Rønne fB.</p><p id="p22">I næste runde møder førende Fremad V bundholdet HB på Fælledparkens kunstgræs, mens Frem får besøg af KB's bedste hold, der er identisk med FC Københavns tredjehold.</p><p id="p23">Dermed bliver de nye tider i københavnsk fodbold markeret.</p><p id="p24">KB/ FCK trænes i øvrigt af Iørn Ulbjerg, der i starten af 1990' erne var med på det B 1903-hold, der slog Bayern München ud af UEFA Cupen i 1991 og fik sølv i Superligaen efter Lyngby i 1992. Den tidligere 1903-back har på vejen været træner i Tårnby, hvor han sled sine første fodboldstøvler op.</p><p id="p25">Med KB's placering som nr. 10 af 14 hold i KS - og halvt så mange point som Frem - burde Valby-holdet kunne sætte yderligere tre point ind på kontoen.</p><p id="p26">Frem presser for at få scoret.</p><p id="p27"><br /><em style="bold">Frems opstilling:</em></p><p id="p28">Jakob Køhler Hansen Simon Leth Nielsen, Martin E. Jensen ( anf.), Morten Overgaard, Sebastian Seeger-Hansen Casper Junker, Rasmus Håkansson, Mikkel Andersson, Simon Sinkjær ( 61, Martin Jeppesen) Tim Ilsø, Dennis Bo Mortensen Ubenyttede reserver: Tue Clausen, Adam Bandali Advarsler: Patrick Rasmussen, Fremad Valby ( 37) Rune Andersen, Fremad Valby ( 69) Dommer: Enrique Cordova.</p><p id="p1">En gåtur gennem Valby er lige nu en lidt spøgelsesagtig affære: Mange steder står butikker gabende tomme, efter at de tidligere ejere eller lejere har drejet nøglen om og ryddet forretningen.</p><p id="p2">Finanskrisen har i sagens natur ikke gjort det nemmere at drive forretning i bydelen -det er meldingen fra mange af de handlende.</p><p id="p3">Mens mange af de forretningsdrivende kæmper en daglig kamp for at holde skindet på næsen, er en række butikker altså bukket under.</p><p id="p4"><br /><em style="bold">Gulvbelægning og undertøj</em></p><p id="p5">På Vigerslev Allé står lokaler lige nu tomme, efter at Larsen og Lyngse Gulvbelægning lukkede.</p><p id="p6">Et skilt med beskeden " butikken er lukket" på døren taler sit eget tydelige sprog.</p><p id="p7">Blot et stenkast herfra -rundt om hjørnet på østsiden af Toftegårds Plads -står endnu en forretning tom. Ifølge ejendomsmæglerfirmaet La Cour &amp; Lykke, som står for udlejning af erhvervsejendomme i København, er butikslokalet netop lejet ud.</p><p id="p8">-Her kommer snart en ny tøjbutik, røber Sabine Eriksen fra La Cour &amp; Lykke.</p><p id="p9">Skrår man over Toftegårds Plads i vestlig retning og krydser den befærdede Toftegårds Allé, kan man ikke undgå at opdage det sørgelige syn af den nu hedengangne undertøjsbutik, A. J.</p><p id="p10">Underwear. Efter en længere periode med ophørsudsalg og ' alt skal væk'-skilte i vinduerne er butikken nu lukket. Ruderne er dækkede til med avispapir, og graffiti er sprøjtet på muren.</p><p id="p11">Ingen ved, hvornår en ny butik åbner på adressen.</p><p id="p12"><br /><em style="bold">Brødudsalg på Valby Tingsted</em></p><p id="p13">Også i området omkring Spinderiet og Tingstedet står butikslokaler ledige. Helsekostforretningen på Valby Tingsted lukkede for ganske nylig, men Louise Panstrup fra ejendomsmæglerfirmaet Panstrup Erhver har to forskellige lejere på bedding til butikken.</p><p id="p14">-Jeg har to potentielle emner, der har kig på lokalerne her, fortæller hun og røber, at den ene interesserede lejer har planer om at åbne et brødudsalg.</p><p id="p15">Hun er dog forsigtig med at afsløre mere om butikslokalets fremtid på nuværende tidspunkt, for som hun siger: -I min branche er intet sikkert, før en underskrift står skrevet på lejekontrakten.</p><p id="p16"><br /><em style="bold">" Lys" lukket og slukket</em></p><p id="p17">Designerlamper går åbenbart ikke som varm brød i krisetider: Lampeforretningen med mundrette navn " Lys" og de store panoramavinduer i Skolegade satte for flere måneder siden en seddel på glasdøren med ordene " Forretningen er midlertidigt lukket". I dag pryder et skilt med ordene " ledigt lejemål" den flotte facade.</p><p id="p18"><br /><em style="bold">Fra catering til zoneterapi</em></p><p id="p19">Begiver man sig i vestlig retning ad Valby Langgade og væk fra Valbys centrum, støder man på endnu flere tomme forretninger: På Valby Langade 142 lå indtil for nylig et lille cateringfirma.</p><p id="p20">Indehaveren af Ejendomsmæglerkæden Lokalbolig, Lars Elbæk, købte cateringlokalet af firmaet Koncept Bolig, efter at ejeren af cateringfirmaet gik konkurs og solgte stedet på tvangsaktion til Koncept Bolig.</p><p id="p21">Både en zoneterapeut og en frisør har allerede budt på butikken, lyder meldingen fra Lars Elbæk.</p><p id="p22">-Lokalet har kun stået tomt lidt over en uge. Vi har ikke engang nået at lægge det på nettet endnu.</p><p id="p23">Det er stort set allerede solgt, fortæller han glad.</p><p id="p24"><br /><em style="bold">Et halvt år med babybutik</em></p><p id="p25">Sidste stop på ' dødsruten' er den nu lukkede babyudstyrs-forretning, " Sara Baby", på Valby Langgade 192. De to idealistiske søstre bag butikken -Sara og Maria -åbnede i efteråret 2009, men fik begge ret hurtigt andet at lave end at sælge babyudstyr.</p><p id="p26">De lukkede butikken igen allerede i maj i år. Ingen skilte på facaden fortæller, hvad der nu skal ske med de lyse lokaler. Det må tiden vise.</p><block><p>Efter en udmærket, men dog på ingen måde prangende opvarmning, leveret af tyske Beyond The Black kunne Sharon Den Adel og resten af Within Temptation bestige den - traditionen tro for Within Temptation - flot udsmykkede scene. </p></block><p id="p2"><br /><em style="bold">Cronhammar kommer</em> I næste måned fylder Ingvar Cronhammar 60 år, og det er man allerede nu gået i gang med at fejre. Fornuftigt nok, for der er nok at fejre, og mange, der gerne vil deltage i festlighederne. Ikke færre end ti museer vil markere Cronhammar ved at vise de værker, der allerede findes i deres samlinger, men som måske har været en tur i magasinet. Samtidig kommer der stadig nye værker til, blandt dem bordlampen ’Nebensonne’, bestikket ’Stealth’ og bænken ’Park Bench III’, der alle kan ses på Kunstindustrimuseets udstilling ’Nu da tiden er inde’, mens man må en tur forbi Nils Stærk på Islands Brygge, for at opleve næste bænk i serien, nemlig ’Park Bench IV’.</p><p id="p3"><br /><br /><em style="bold">Masseturisme</em> Man skulle tro, at Århus Kunstbygning havde taget gamle ordsprog som omdrejningspunkt for deres aktuelle udstillinger, men sådan hænger det næppe sammen. Man kunne ellers godt have skrevet ’At rejse er at leve’ tværs over den ene udstilling, der stiller kritisk skarpt på masseturismen med bidrag fra blandt andre den canadiske kunstnerduo Janet Cardiff og George Bures Miller, der tidligere er blevet præsenteret på Louisiana. Og endnu bedre passer udsagnet ’Vis mig dit hjem, og jeg skal sige dig, hvem du er’ på Annette Merrilds projekt, for hun har fotograferet stuer i Hamburg, New York, Barcelona, Warszawa, Manchester, Tallinn, Istanbul, Lyon og København, så vi ved selvsyn kan undersøge, om det gamle ord har noget på sig.</p><p id="p4"><br /><em style="bold">Internationale Valby</em></p><p id="p5"> Gallerierne i Valby fortsætter den internationale orientering, så man på de aktuelle udstillinger kan stå ansigt til ansigt med værker udført i Japan (Mogadishni), USA (Helene Nyborg), Mellemøsten (Larm) – og Danmark (Kim Bendixen, Peter Lav og Larm). Mest blandet bliver udstillingen i Larm Galleri, hvor syv kvindelige kunstnere, blandt dem Kathrine Ærtebjerg, Lise Blomberg og Mie Mørkeberg, inviterer hver en kunstner med til dialog – på kryds og tværs af landegrænser, udtryk, generationer og køn.</p><p id="p6"><br /><br /><em style="bold">Street art i Århus</em> Invitationer kunstnerne imellem er også baggrunden for Charlotte Foghs aktuelle udstilling Couplings. Tre af galleriets faste kunstnere, HuskMitNavn, Søren Behncke (alias ’Papfar’) og Jan Danebod, der alle har rødder i street art, har hver inviteret en kunstner – amerikanske Kyle Mock, danske Jacob Tækker og tyske Armsrock – til Århus. </p><p id="p1">Ebba Jensen er grundlæggende tilfreds.  Tilfreds med sin tilværelse, tilfreds med sin økonomi og nogenlunde tilfreds med regeringen.
»Jeg tror faktisk ikke, Nyrup kan gøre det bedre, end han gør.  Han har jo også kun siddet der et år.  Jeg har ikke noget at udsætte på ham, det har jeg ikke.  Men man må jo ikke sige, man er tilfreds, så er der mange, der falder over det,« mener fru
Jensen, der har boet i Valby Langgade siden 1933.  I mange år havde hun egen systue, men det blev for hårdt, aldrig var der en fridag, så de sidste 12 erhvervsaktive år syede hun brudekjoler på en systue i Gentofte.
»Jeg har altid været økonomisk og lagt lidt til side og kan sagtens få det til at løbe rundt.  Jeg passer selv lejligheden, pudser vinduerne, syr mit tøj, frisørudgifter har jeg ikke - jeg er naturkrøllet - og så har jeg slet ingen laster.  Jo altså... 
jeg spiser mange æbler.  Men det er også det hele.</p><p id="p2">Så, ja jeg er tilfreds.  Nej altså, jeg er utilfreds med alle de mange fremmede mennesker, man lukker ind, jeg er nervøs for mit lille fædreland, dét er jeg.  Forleden var der én af de fremmede, der slog mig over hænderne, da jeg var på vej hjem i
linie 6. Altså, de bliver frækkere og frækkere.  De tror snart, de har overtaget, og sådan bliver det nok også engang.  De formerer sig jo, og det koster milliarder.  Og hvorfor sender man ikke de kriminelle hjem?«
Ikke at der bor nogle fremmede i fru Jensens egen opgang.
»Næh, for det er jo et andelshus, og her kommer kun børn og børnebørn og så'n ind.  Men der er stor utilfredshed med alle de fremmede, det hører jeg alle vegne.  Og hende Birte Weiss!  Hende kan jeg altså ikke snuppe...
Altså nu ved jeg ikke, om jeg kan stå og sige alt det her.  Man skal jo passe på.  Nu hende der slog mig over hænderne forleden, hun steg af ved samme stoppested som mig, så jeg ventede med at gå hen til min opgang.  Man ved jo aldrig.  Når man bliver
gammel, må man jo passe på.«
Dunja Jensen synes ikke umiddelbart, der er sket de store forandringer for hendes eget vedkommende i året, der gik.  Heller ikke økonomisk?
»Jo, jeg har nok fået en lille fordel ud af skattereformen.  Men det betragter jeg ikke som væsentligt, for jeg er helt sikker på, at det bliver ædt op i den anden ende.  Nej, der har jeg ingen illusioner!  Det skal nok blive et negativt regnestykke i
sidste ende.«
Den samme skepsis møder hun på lærerværelset.  Også selv om mange af kollegerne - i modsætning til familien Jensen hvis hus er gældfrit - har fået luft i økonomien efter at have omlagt huslånene.
»Men alligevel er mange forsigtige, fordi de er sikre på, at der er regninger, der venter, på grund af miljøafgifter o.s.v.
Også i min mands galleri mærker vi usikkerheden.  Folk er meget forsigtige med at kaste sig ud i at købe billeder.  Og mange gamle mennesker er utilfredse.  De kan slet ikke finde ud af alle de nye regler omkring pensionen.  Altså, jeg kan ikke for min
død begribe, at man giver folk mere i tilskud for så at tage på grundbeløbet.  Min mor på 81 fatter ikke noget af det, og det ser vi jo som pårørende, for det er os, der må bruge tid på at prøve at finde ud af det.
Og så er der for meget kammerateri i den regering.  Det virker stødende på mig.  Man skal ikke ansætte sine venner.  Nej, de skal heller ikke diskrimineres, men de skal være i lige konkurrence med andre.  Altså jeg håber, de snart går af!  Og vi skal nok
vise dem ved valget!« siger en »skuffet« Dunja Jensen.  Men havde hun overhovedet positive forventninger til regeringen fra starten?
»Ja, det havde jeg faktisk.  Jeg troede, at det da godt kunne være, at der var noget ved ham Poul Nyrup, men altså nej, især alt det kammerateri og belønninger til de forskellige trosfæller.  Det har irriteret mig til vanvid.
Den kan han godt få - fra fru Jensen i Valby Langgade.«
Dorte Jensen har »kun« fulgt med i politik de sidste fem-seks år, betoner hun.
»Men uden at være helt konkret synes jeg, at det både med hensyn til arbejdsløsheden og økonomien er blevet værre på det seneste.  Jeg fornemmer, at utrygheden er blevet større.  Jo, f.eks. kommer man på arbejde nu, selv om man er syg.  Sådan var det
ikke, da jeg begyndte på kontoret for tre år siden.
Dengang »brokkede« man sig også mere.  Nu dukker man sig.«
Og Dorte Jensen mærker også selv, at hun føjer sig.  Måske også på grund af hendes lange sygdomsperioder med hospitalsindlæggelser i 1989, 1991 og 1993.
»Og i den periode er der sket væsentlige forringelser i sygehusvæsenet.
Man har i mange år sagt, at man ikke må være syg, hvis man skal klare hospitalet, men nu er det grelt.  Personalet er mere stresset.  Er man f.eks.
utryg, får man bare et hurtigt svar frem for en dybdegående forklaring på ens problem.«
Tidligere stemte Dorte Jensen SF og var fan af Holger K. Nielsen.
»Men faktisk har jeg nu stemt på Socialdemokratiet, så da den nye regering kom til, var jeg meget positiv.  Men altså for mig betyder det meget, at jeg kan forstå, hvad en person siger, og sagt meget kort:  Jeg forstår ikke et klap af, hvad Poul Nyrup
siger.  Og jeg prøver virkelig.  Jeg forstår jo godt ordene, men hvad han vil med dem, og hvad de betyder i sammenhængen, det ligesom svæver.
Han skulle udtrykke sig mere klart - og være mere ærlig.  Nu har jeg f.eks.
prøvet at følge med i Øresundsbroen, og der skulle han sige:  Ja, der har vi lavet en ordentlig brøler, men det vil vi rette op på sådan og sådan...
Og hvis han ville tage imod et godt råd fra mig, så skulle han sørge for, at alle fuldtidsarbejdende, der klarer sig godt økonomisk, gik på halv tid og gav plads til nogle andre på halv tid.  Økonomien er kun et problem for mange, fordi de har sat sig
for hårdt materielt.  De, der har fuldtidsjob i dag, knokler røven ud af bukserne, mens de andre ikke har noget at lave.«
Nora Grønlund Jensen foretrækker så langt Nyrup for Schlüter.
»Ham blæser jeg langt væk.  Han var jo også konservativ - og min mand var aktiv socialdemokrat.  Det har jo smittet af på mig.  Socialdemokratiet har gjort meget for os almindelige mennesker på jorden.  Og Poul Nyrup taler mere for os, end til de der
toppersoner.«
Ikke fordi året har budt på de store forandringer for fru Jensen.  Næh, og heller ikke for børn og børnebørn.  Alle tre børnebørn er i gang med arbejde eller uddannelse.  Den ene bor for tiden hos mormor, der lige er kommet hjem fra hospitalet.
»Fordi jeg får en blodprop i benet, kan jeg jo ikke indse, at jeg skal ligge dé r,« siger den 86-årige dame.  »Men jeg kom altså ind på den der dumme afdeling på Københavns Kommunehospital, hvor folk bliver mere senile af at være, end da de kom.  Den
hospitalsbehandling, man får i dag, giver jeg ikke meget for.  Videnskaben kan så meget, og så skal de have nogle prøveklude, og det finder de altid.  Nu tabte jeg altså ikke forstanden derinde, men folk bliver dårligere derinde, end de var, da de kom,
så er det sagt!  Jeg ville hellere hjem, for her får jeg meget mere motion ved at gå og ordne forskellige ting.
Det er så usselt, at de slet ikke kan være det bekendt.  Ja, hvorfor?  Det er jo de nye tider.  Sygeplejerskerne skal ikke høre for noget.  Det er ledelsen.  F.eks. kom der én og tømte skraldespanden henne ved vasken - mens en anden kom og tømte dén
henne ved sengen.  Jeg synes, der skulle kigges meget mere på det.  Før i tiden gik det ikke sådan.  Og så er det jo blevet dyrere.
Men det gælder sørme også med den personlige økonomi.  Varerne stiger og stiger.  Man skal sørme tænke sig godt om for at få det til at slå til.
Men altså, ham Nyrup er god nok.  For han er nødt til at blive på vores almindelige menneskers standard.  Ellers ryger han ud.«
Tina Lund Jensen kalder sig selv sofavælger.  De ku' lige så godt trække lod om, hvem der skal regere, synes hun.  »F.eks. vil de jo ikke engang være med til at få arbejdsløsheden ned.« Hun henviser til modviljen mod skraldemandsordningen:
»Efter at arbejdsgiverne sagde, det kunne blive et problem, når der ikke var flere ledige, så var regeringen også imod det.  Altså...  Det er jo hovedet uden ende.  De tager jo ikke de ting op, der er vigtige for os almindelige danskere.
Ja, som f.eks. at de dårligst stillede ikke bliver hjulpet nok, mens de der bare si'r, de er dårligt stillede, får i hoved og røv.  Se nu pensionisterne.  Jeg ved fra min egen far, at han går 2.000 kr. ned om måneden - netto!  Nej, han tjener ikke noget
selv, men min mor har et halvtidsjob.  Jeg synes, det er forkasteligt, man bliver straffet, bare fordi man er gift med én, der ikke er pensionist.  Og man bliver jo ikke skilt, når man har været gift i 40 år, vel.«
Men er den sociale indsats trods alt ikke blevet bedre under denne regering?
»Nej.  De har måske forsøgt at gøre det bedre, men de har gjort det værre.
De har ikke gennemtænkt tingene.  Det hele er så'n noget hovedkulds noget.«
Stod det til den 28-årige fru Jensen med fuldtidsjob i et finansielt hovedsæde, skulle det sociale opprioriteres.
»Jeg kender f.eks. forældre til små børn, der har måttet vente i mange timer på en vagtlæge.  Det er utrolig dårligt, at de bliver ved med at spare på det sociale område.  Så skulle de da hellere spare på den skide bro til Sverige.«
Men den skal jo brugerfinansieres?
»Jamen bliver den nu også det?  Og den sidste sag med ham borgmesteren, der investerede vores penge i Hafnia.  Det er jo i virkeligheden horribelt, at det kan lade sig gøre.  Regningerne havner jo ét sted:  Hos den enkelte borger.«
Men hvorfor være sofavælger, når man har så skarpe synspunkter?
»Jamen, jeg stemmer da også.  Jeg føler bare ikke, det er nogen nytte til.«</p><p id="p1"><br /><em style="bold">Brugeromtale</em></p><p id="p2">Oprettet af: Katrine Clausager Rich 7. aug 2018</p><p id="p3">Valby Kulturdage er Valbys årlige fejring af bydelen, hvor Valby Langgade bliver spærret for trafik og fyldes med foreningsliv, musik, mad, optrædender, gode tilbud og meget meget mere. Kom og se hvad Valby har at byde på!</p><p id="p4">Valby Kulturdage arrangeres af Valby Lokaludvalg i samarbejde med Valby Bibliotek, Valby Kulturhus, Spinderiet og Valby Cityforening.</p><p id="p1">HANDELSLIVET UNDER PRES: Betalingsringen, som S, SF og Enhedslisten vil lade gå igennem Valby vil true handelslivet i gamle Valby og Spinderiet.</p><p id="p2">Handelslivet i Valby forsøger bevidst at tiltrække kunder fra kommuner og andre bydele, som grænser op til Valby.</p><p id="p3">En meget betydelig del af forretningernes omsætning kommer fra kunder uden for det egentlige Valby.</p><p id="p4">Med en betalingsring vil turen til Valby blive dyrere og kunderne vil søge mod andre indkøbssteder, hvilket vil svække et i forvejen trængt handelsliv i Valby. Butikker står tomme og de handlende skal spare, hvor der spares kan. Med en faldende omsætning på grund af betalingsringen, vil butikkerne spare yderligere og det vil gå ud over tilslutning til Valby Kulturdage.</p><p id="p5">Valby Cityforening, Spinderiet og Valby Lokaludvalg har i fællesskab finansieret Valby Kulturdage.</p><p id="p6">Valby Cityforening har alene kontant bidraget med kr. 150.000, hvortil kommer annoncekampagner betalt af foreningen og medlemmerne selv på kr. 100.000.</p><p id="p7">Ikke en fair løsning Når forretningernes vilkår forringes med betalingsringen, vil der ikke være opbakning til at Valby Cityforening skal støtte Valby Kulturdage, som derved er truet på deres eksistens.</p><p id="p8">Valby Kulturdage er blevet en institution, men hvis handelslivet ikke har økonomisk mulighed for at bakke økonomisk op om projektet, vil der ikke være det nødvendige økonomiske fundament til at gennemføre Valby Kulturdage og betalingsringen kan dermed være med til at lukke en bragende succes.</p><p id="p9">Lad os stemme imod denne betalingsring og søge andre alternativer til løsning af Københavns trængselsproblemer. Det er ikke en fair løsning, at Valbys handelsliv og Valbys borgere skal betale for dette eksperiment.</p><p id="p1">PILGRIMSVANDRING: Selvom man har boet i Valby i mange år, er der en lille smutvej, en særlig bygning eller en lille plads, man aldrig har lagt mærke til. Nu er der igen en gratis pilgrimsvandring på 10 kilometer i Valby med guf til hjernens indre landkort. Der er stop i Timotheus-kirken, hvor man kan møde professor Erik A. Nielsen, som for nylig har udgivet en kritiker rost bog om Kingos salmer.</p><p id="p2">Han står for en kort meditation, hvorpå turen går videre rundt i Valby's krinkelkroge og grønne oaser og tilbage til Tingstedet. Vandringen starter ved Valby Tingsted søndag den 4. september kl. 13. Ingen tilmelding.</p><p id="p1">Fredag den 27. marts afgøres det, om det er Mohamed, Lucas, Sidsel, ABC eller Valbys egen Linda, som har mest X Factor, når det kommer til sang og performance.</p><p id="p2">19 uger og én dag senere, har vi svaret på, om det er Frem, Valby Boldklub, Fremad Valby eller en helt fjerde klub, som fodboldmæssigt har mest X Factor at byde på i Valby. Lørdag den 8. august er der nemlig finale i Valby Bladet Cup. Den ottende i rækken.</p><p id="p3">Forud for den store fodbold-finale går som altid 14 fortættede lokalopgør, når otte klubber fra Valby og Syd-havnen kæmper om penge, pokal og prestige i Valby Bladet Cup. De otte hold fordeles i to indledende puljer á fire hold.</p><p id="p4">Det var denne inddeling, som Valby Bladet fik hjalp af Lina Rafn til at foretage. Den populære X Factor-dommer, musiker og Valby-borger gav den mandag eftermiddag som lykkens gudinde på Café Phefix, hvor hun trak lod til puljespillet.</p><p id="p5">Som arrangørklubber var Rikken FC og Valby Boldklub på forhånd placeret i hver sin pulje. Herefter fis-kede Lina Rafn Vigerslev Boldklub op ad lodtræk-ningsbowlen som første klub. Det betød, at Vigerslev kom i pulje A med Rikken. Næste hold var Boldklubben Pioneren, som dermed kom i pulje B med Valby Boldklub.</p><p id="p6">Da lodtrækningen var overstået havde Rikken og Vigerslev fået selskab af Boldklubben Frem og AIK Frederiksholm, mens Fremad Valby og FC Sydhavnen var kommet i pulje med Valby BK og Pioneren.</p><p id="p7">For debutanterne fra FC Sydhavnen, som afløser FC Culpa, venter der således en ordentlig mundfuld i form af Valby BK og Fremad Valby, som de seneste fem år har fordelt titlen som uofficiel Valby-mester imellem sig.</p><p id="p8">Som altid afvikles de seks indledende pulje A-kampe på Rikkens hjemmebane på Kulbanevej, mens de seks kampe i pulje B spilles på Værkstedvej hos Valby Boldklub. Der er åbningskamp onsdag den 29. juli </p><p id="p9">Vinderen af pulje A spiller semifinale på Kulbanevej mod nummer to fra pulje B, mens vinderen af pulje B spiller semifinale på Værkstedvej mod nummer to fra pulje A. Finalen afvikles på Værkstedvej lørdag den 8. august.</p><p id="p1">NØDRÅB: Vi er nu ude i en meget bekymrende situation omkring Valby Langgade 65-67. Der er ikke kommet nogen svar på, hvad der sker efter den 1. juni med bygningerne med de fire forretninger.</p><p id="p2">Får den nye ejer dispensation for lokalplanen om byggehøjden, hvis man vælger at rive det hele ned? Vil kravet om eventuelt nybyggeri være, at det skal tilpasses det nuværende byrum, eller kan vi risikere, at der bliver bygget en skræmmende betonkasse, som vil skæmme det centrale Valby Centrum? Jeg, og en kreds af gl. valbyborgere, vil gerne råbe så mange som muligt op omkring, hvad der sker med vores Gl. Valby, som vi er mange, der holder af i sin nuværende form og charme.</p><p id="p3">Og hvor er Valby Lokaludvalg henne i den her forbindelse? På vegne af en gruppe borgere i Gl. Valby. Find Høgh.</p><p id="p1">- Vi skal tænke nyt, kreativt, stort og i helhed.</p><p id="p2">Idrættens repræsentant i Valby Lokaludvalg, Per Stærk Larsen, gjorde sit til, at fællesskabsfølelsen skulle kunne mærkes helt nede bagest i Prøvehallens dramasal, der tirsdag i sidste uge dannede ramme om Valby Idrætskonference 2008.</p><p id="p3">Nyskabelsen har til formål at slå et slag for idrætten og fritidslivet i Valby og at skabe samarbejde mellem de lokale idrætsforeninger og fritidstilbud og Københavns Kommune.</p><p id="p4">13 Valby-klubber med tilsammen godt 4.000 medlemmer præsenterede sig på konferencen. Fem af foreningerne var fra fodboldens verden: Valby BK, Fremad Valby, Rikken FC, BK Frem samt en DAI-klub. Kampsporten var repræsenteret af Karateklubben Bosatsu og Cultura sem Fronteiras (capoeira), mens de øvrige klubber var Ajax København (håndbold), Copenhagen Beachvolley, Valby FC (floorball), Valby IF (gymnastik), Sankt Jørgen Badminton samt KH (hockey).</p><p id="p5">Mødet blev indledt af Kultur- og Fritidsborgmester, Pia Allerslev, som i sin tale fremhævede, at idrætten har en værdi i sig selv. Hun roste desuden lokaludvalgets initiativ til at sætte fokus på idræt.</p><p id="p6">I løbet af aftenen kom der flere gode og perspektivrige input og forslag til den kommende bydelsplan. Per Stærk Larsen var da også en glad mand efter konferencen:</p><p id="p7">- Mødet viste, at der er grobund for et sammenhold mellem de aktive Valby-foreninger for at løfte fælles sager. Jeg fornemmede holdånd, og rigtig mange foreningsfolk fik snakket med hinanden på en ny måde. Der blev tænkt i helhed for Valbys idrætsliv og ikke i enkeltinteresser.</p><p id="p8"><br /><em style="bold">Prisværdige foreninger</em></p><p id="p9">Idrætskonferencens sidste punkt på dagsordenen var at udnævne vinderne af de tre nyindstiftede idrætspriser: Årets Valby-klub, Årets Eliteklub samt Initiativprisen.</p><p id="p10">Årets Valby-klub blev Bosatsu. Karateklubben på Trekronergade har gennemgået en proces med fokus på synlighed såsom opvisninger og opsøgende aktiviteter sammen med boligselskaber, skoler med videre.</p><p id="p11">Der har især været gjort en stor indsats for at tiltrække nye medlemmer blandt børn af anden etnisk oprindelse end dansk. Eksempelvis har klubben ansat to kvindelige tørklædeklædte receptionister til at modtage og skabe tryghed blandt nye medlemmer og deres forældre. Ydermere har Bosatsu endnu en gang hjemtaget et - klubbens størrelse taget i betragtning - stort antal medaljer ved stævner i både ind- og udland.</p><p id="p12">Ajax København blev Årets Eliteklub for Ajax He-roes' flotte tilbagevending til landets bedste herrehåndboldrække samt klubbens eksemplariske talentudviklingsarbejde med ungdomslandsholdsspillere .</p><p id="p13">Initiativprisen gik til idrætskoordinator Thomas Bergmann Krogh fra Kirsebærhavens Skole. Han har både skabt og udfyldt idrætskoordinator-rollen til ug samt taget initiativ til blandt andet klubhus, kunstgræsbane og kampsportsrum til glæde for alle medlemmer, som der nu er mere end 100 af.</p><p id="p1">»Valby kan, Valby vil, bydelsstyre skal der til.« Sådan stod der på banneret, som i nogle timer fik lov til at hænge og vaje på Toftegårds Plads i Valby. Og det indkapslede meget godt, hvad det hele handlede om, da bydelspolitikerne i Valby havde kaldt borgerne til protestmøde i går formiddags. For selvom det blev et samlet nej til bydelsråd i København ved folkeafstemningen den 28. september, sagde et flertal af Valbys borgere ja til at lade det lokale styre fortsætte. Bydelspolitikerne vil derfor ikke finde sig i, at Københavns Kommunes Borgerrepræsentation med overborgmester Jens Kramer Mikkelsen (S) i spidsen nu vil nedlægge de fire eksisterende forsøgsbydele, herunder Valby Bydel.</p><p id="p2">»Enten får vi lov til at fortsætte med bydelsråd i Valby - i én eller anden form - eller også løsriver vi os,« sagde Valbylistens Peder Duelund Mortensen, der er næstformand i bydelsrådet. Han gik rundt blandt de knap 2.000 mennesker, der havde fundet frem til protestmødet, og samlede penge og underskrifter ind. De mange underskrifter, som støtter bevarelsen af Valby bydelsråd bliver overgivet til Jens Kramer Mikkelsen inden for de næste par uger. Samtidig får Kramer en udtalelse, hvor man opfordrer til at respektere valbyborgernes ja til selvstyre. Politikere, borgere og medarbejdere i de lokale institutioner mener nemlig, at de har opnået en række resultater, som vil blive ødelagt, hvis ikke selvstyret får lov til at fortsætte. Det er ting som kulturdage, aktivitetscenter for ældre, nye kultur- og fritidsfaciliteter, og så noget så uhåndgribeligt som en tættere dialog mellem politikere, borgere og medarbejdere. »Der bliver ikke den samme fokus på Valby, som der har været de sidste fire år, hvis vi ikke får lov til at fortsætte,« forkarede bydelsformand Ejner Jensen (S). Og borgerne syntes at bakke op om politikerne ved protestmødet i går. Her stod unge og gamle skulder ved skulder med blå balloner og en slagsang på læben. »Vi har en følelse af, at det her er godt, så hvorfor skal man så lukke det. På daginstitutionsområdet hører vi for eksempel, at det har været meget positivt. Samtidig tror jeg, at det er gået så godt her i Valby, fordi vi har en større identitet end de andre bydele,« sagde Ulla Thøgersen, en af de mange Valbyborgere der hørte på talerne og musikken på Toftegårds Plads. Og netop Valbys identitet blev berørt af alle, Berlingske Søndag talte med. Som den lokale præst ved Jesuskirken, Frank Bjørn Christensen, sagde: »Valby blev først en del af København i 1901 og har bevaret sin identitet som en lille landsby. Jeg mener ikke, de kan sidde det her folkelige krav overhørigt inde på Københavns Rådhus, men må finde en løsning.« Jens Kramer Mikkelsen var inviteret til gårsdagens arrangement, men han dukkede ikke op. »Men nu kan vi se, at vi har en folkelig opbakning, så det skal han nok få at vide,« lovede Peder Duelund Mortensen. Bydelenes skæbne ser ud til endeligt at afgøres ved et møde på Københavns Rådhus den 24. oktober.</p><p id="p1">FLYTNING: I otte år har Iben Nielsen drevet Valbys største yogaskole ' Yoga i Valby', som indtil ny har haft adresse på Valby Langgade. Tiden har dog været inde til at finde nye lokaler, og de dukkede pludselig op i den tidligere Valby Kro på Skolegade 2A ved Valby Tingstedet.</p><p id="p2">Der er et hold for alle Her har Iben Nielsen nu skabt sit nye yogastudie, som hun glæder sig til at byde velkommen i med gratis prøvetimer fredag og lørdag under Valby Kulturdage.</p><p id="p3">»Vi glæder os usigeligt til at flytte ind til Tingstedet. Vores hold tilbyder yoga for alle aldre, morgen, middag og aften. Blandt de mange hold, findes der Hatha Yoga, Hatha Flow, Yoga for ryg, Gravid Yoga, Pranayama og Meditation, Børneyoga, Dynamic Yoga, YogaINmotion, Stiv mands Yoga, Yoga for Teenagers, Kundalini yoga samt Yin Yoga. Og så tilbyder vi 15 hold under GigtSkolen, for folk med dårlige rygge, led-og muskelproblemer,« fortæller Iben Nielsen i en pressemeddelelse.</p><p id="p4">Under Valby Kulturdage vil der også være mulighed for at se de nye lokaler og få en snak om yoga.</p><p id="p1"><br /><em style="bold">Onsdag</em></p><p id="p2">Mosekonens Bryg Under åben Himmel: Forestillingen " Mosekonens Bryg" er en forestilling med musikken som den centrale fortæller for de 3-6-årige.</p><p id="p3">Børnene kommer på en lille vandring for at hjælpe mosekonen med at finde den magiske klokke, så hun kan brygge sit mosekonebryg.</p><p id="p4">Ons. 27. aug. kl. 10-10.35.</p><p id="p5">Toftegårds Plads. (G) Open mike Comedy En vært, fire til otte komikere, en mikrofon og et publikum er elementerne for denne aften, hvor unge komikertalenter eksperimentere og udvikler deres materiale.</p><p id="p6">Alex Rusanov er vært.</p><p id="p7">Ons. 27. aug. kl. 20-22.30.</p><p id="p8">Kultur Valby, Valby Kulturhus, Valgårdsvej 4-8. (G).</p><p id="p9"><br /><em style="bold">Torsdag</em></p><p id="p10">It café Få hjælp til hverdags-it.</p><p id="p11">Hjælp fra frivillige it kyndige til pc, tablet eller smartphone.</p><p id="p12">Tor. 28. aug. kl.</p><p id="p13">10-11.30. Valby Bibliotek, Annexstræde 2. (G) It-café It hjælp til alle som gerne vil være bedre til hverdags-it på pc, tablet eller smartphone.</p><p id="p14">Alle spørgsmål er velkomne, hvad enten du aldrig har rørt en computer eller bare skal have lidt ekstra tips! Tor. 28.</p><p id="p15">aug. kl. 10.30-11.30. Kultur Valby, Valby Kulturhus, Valgårdsvej 4-8. (G) Top-perform Henrik Venøe, Executive Coach hos Acuity, fortæller om det styrkebaseret paradigme og den ledelsestilgang, der har hjulpet mere end 200 iværksættere og store brands som Novo Nordisk, Rambøll, Rockwood International, Deloitte ect. Arrangeret af Brand Universe. Tor. 28. aug. kl.</p><p id="p16">18-20.45. Hvidehus, Valbygårdsvej 64A. (G).</p><p id="p17"><br /><em style="bold">Fredag</em></p><p id="p18">Amro Til Valby Kulturdage møder Nørrebro Valby, når Amro fredag aften vil indtage scenen under Valby Kulturdage.</p><p id="p19">Han er en af de mest lovende navne fra dansk undergrundsrap og bor til daglig på Nørrebro. Fre. 29.</p><p id="p20">aug. kl. 21-21.30. Krydset mellem Valby Langgade og Annexstræde. (G) Jimilian Til Valby Kulturdage kan 19-årige Jimilian, der er kendt for numrene " Finde dit smil igen", " Toget er kørt", " Elsker", " Vibration" og " Virus" opleves fre. 29.</p><p id="p21">aug. kl. 21.30-22. Krydset mellem Valby Langgade og Annexstræde. (G).</p><p id="p22"><br /><em style="bold">Lørdag</em></p><p id="p23">Loppemarked Loppemarked til Valby Kulturdage. Man kan godt glæde sig til at gå på jagt efter skjulte skatte. For femte år i træk vender det kæmpe loppemarked tilbage under Valby Kulturdage. Lør. 30.</p><p id="p24">aug. kl. 10-16. Valby Kulturhus, Valgårdsvej 4-8. (G) Litteraturklub Litteraturklub for unge på Vigerslev Bibliotek, Kirsebærhaven 23. Er du vild med litteratur? Har du lyst til at møde andre unge med samme interesse? Så er " Boggnaskerne" lige klubben for dig -en selvstyrende litteraturklub for unge mellem 12 og 18 år. Lør. 30. aug. kl.</p><p id="p25">11 -13. (G) Blå Øjne Der er lagt op til ren fest og nostalgi under lørdagens koncerter til Valby Kulturdage.</p><p id="p26">Der går vi nemlig helt ind på den ultimative 90' erfest med Blå Øjne. Lør. 30.</p><p id="p27">aug. kl. 14-14.30. Krydset mellem Valby Langgade og Annexstræde. (G) Tango Tango er ikke bare en dans.</p><p id="p28">Tango er en udviklingsvej, en filosofi, en musikalsk Odyssé. Tangoundervisning i Prøvehallen under Valby Kulturdage, hvor alle kan være med. Efterfølgende kan man afprøve sine nye danseevner ved en fællesdans, en såkaldt Milonga, i Prøvehallens foyer eller udenfor på torvet. Lør. 30. aug. kl. 15-23. Porcelænstorvet 4. (G) Objet Fabriqué Eva Tind er forfatter og aktuel med romanen " Han".</p><p id="p29">Mark Solborg er jazzmusiker med masser af pladeudgivelser på bagen. Sammen vil de opføre " Objet Fabriqué", der er et poetisk/ musikalsk samarbejde med fabrikkens mange stemningsbilleder og symbolsprog som inspirationskilde.</p><p id="p30">Lør. 30. aug.</p><p id="p31">kl. 16-18. Valby Bibliotek, Annexstræde 2. (G) Diskofil 90' er festen fortsætter i bedste stil om lørdagen under Valby Kulturdage, når Danmarks kopiband nummer ét spiller op til dans! Diskofil blev dannet tilbage i 1994 og markerede sig fra starten med coverversioner af gamle og nyere danske sange. Lør.</p><p id="p32">30. aug. kl. 16.30-17. Krydset mellem Valby Langgade og Annexstræde. (G) Alberte familiekoncert Den store afslutning for hele familien på Valby Kulturdage bliver en koncert med Alberte Winding i det historiske Valby Gadekær, som sidste år blev indviet som storbyoase midt i Valby. Arr.</p><p id="p33">af Cowbell Music. Lør. 30.</p><p id="p34">aug. kl. 17. Storbyhaven ved gadekærvej, Gadekærvej. (G).</p><p id="p35"><br /><em style="bold">Søndag</em></p><p id="p36">Åbent hus Energi-&amp; Vandværkstedet, Roskildevej 211-213, holder åbent hus søn. 31. aug. kl.</p><p id="p37">11-16. Tag din mor og far under armen og gå på opdagelse i energiens og vandets magiske verden. (G).</p><p id="p38"><br /><em style="bold">Mandag</em></p><p id="p39">It-café IT hjælp til alle som gerne vil være bedre til hverdags-IT på PC, tablet eller smartphone.</p><p id="p40">Alle spørgsmål er velkomne, hvad enten du aldrig har rørt en computer eller bare skal have lidt ekstra tips! Man.</p><p id="p41">1. sep. kl. 15-16. Vigerslev Bibliotek, Kirsebærhaven 23. (G) Fællessang Syng med på årstidens højskolesange, revyviser og gode minder fra den danske sangskat. Pianist og musikpædagog Henrik Hansen finder sangene frem og vil guide os igennem den danske sangskat. Man. 1. sep. kl.</p><p id="p42">15-16.30. Vigerslev Bibliotek, Kirsebærhaven 23. (E).</p><p id="p43"><br /><em style="bold">Tirsdag</em></p><p id="p44">Fabcreation Ved " fabcreation åben tirsdag" kan man få vejledning, undervisning og sparring.</p><p id="p45">Duk op i Copenhagen Fablab og vær med til at udvikle et projekt under dagens tematisering. Tir. 2. sep.</p><p id="p46">kl. 17-21. Valby Kulturhus, Valgårdsvej 4-8. (G).</p><p id="p47"><br /><em style="bold">Nu og i fremtiden</em></p><p id="p48">Hakkebakkeskoven Dyrene i Hakkebakkeskoven.</p><p id="p49">Thorbjørn Egners klassiker med alle de kendte sange. Aldersgruppe: Fra 5 år. Arrangeret af Teater V.</p><p id="p50">Spiller til 3. sep. i Prøvehallen, Porcelænstorvet 4. (E) Rundvisning Nordisk Film. Lør. 30. og søn. 31. aug. Nordisk Film A/ S, Mosedalvej 14 (E) Økologisk marked Anden lør. i måneden sommeren igennem. Årstidens frugt og grønt. Stort udvalg af økologiske madvarer m. v. Musik, hygge og god stemning. Til lør. 13. sep. kl.</p><p id="p51">10-14. Valby Tingsted, Valby Langgade/ Valby Tingsted.</p><p id="p52">(G) Sommerhygge KraftWerket's brugere inviterer til byggedage. Til fre. 17.</p><p id="p53">okt. Fortovspladsen foran huset, Toftegårds Plads. (G) Loppemarked Har du selv lyst til en stadeplads, så mød op. Ingen tilmelding. Medbring selv borde og stole. Hver lør. og søn. kl. 7-15.30 til lør. 8.</p><p id="p54">nov. Toftegårds Plads. (G) Se Carlsberg Guidet tur med introduktion til Carlsbergs historie fra grundlæggelsen i 1847 og til i dag. Hver dag kl. 13.30 og 14.30 på engelsk og lørdag kl. 12.30 på dansk. Reservation ikke nødvendig, billetter købes i Visit Carlsbergs Brand Store, Bryggerhesten 1. Varighed: 45 min. (E).</p><p id="p1">I weekenden den 30/ 8 til 1/ 9 blev der i Valby afholdt Valby Kulturdag. Lions Club Valby var naturligvis med og " vi fik fint udbytte af vore anstrengelser", udtaler klubbens præsident Maria Holsko. " Vejret var ikke helt med os, men vi fik snakket med mange mennesker og der var også gang i salget fra vor bod.</p><p id="p2">Vi solgte popcorn, kaffe, te og kager samt havde en bogcafe, hvorfra der også var fin afsætning.</p><p id="p3">Efter sådan en weekend var vi alle meget trætte, men også glade fro at der blev tjent en skilling til de mange gode Lions formål.</p><p id="p4">Vi var endvidere så heldige, at catwalken til årets modeopvisning på Valby Langgade gik lige forbi vores bod".</p><p id="p5"><br /><em style="bold">Fakta:</em></p><p id="p6">LC København Valby har dansk klub nr.: 121 Int. klub nr.: 20170.</p><p id="p7">Tilhører distrikt 106A, Zone " Hovedstaden" og mødetidspunktet er 3. tirsdag kl. 16.30. Mødestedet er, Valby Kulturhus, Toftegårds Plads, adresse: Valgårdsvej 8, postnummer 2500.</p><p id="p8">Moderklub: Frederiksberg og datterklubber: Herlev, Hvidovre, Næstved, Glostrup.</p><p id="p9">Hjemmeside: valby. lions. dk og klubbens E-mail: valby@lions. dk Gennemsnitsalderen er 55 år.</p><p id="p1">Se det fulde program over alle børneaktiviteter på valbykulturdage. dk, eller hent Valby Kulturdages app til din smartphone.</p><p id="p2"><br /><em style="bold">CIRKUS MED KULTURCAFÈEN</em></p><p id="p3">Netværkscaféen ved navn Kulturcaféen holder normalt til på Vigerslevvej, men under kulturdagene rykker Kulturcaféen til parkeringspladsen foran Irma på Valby Langgade. Her slår de et cirkustelt op, hvor der vil være masser af skøre klovnerier, tryllekunster, spåkoner, klovne og en masse andet sjov og spas.</p><p id="p4">KULTURCAFÈEN. Fredag 31. august kl. 16.00, lørdag 1. september kl. 10.00. Parkeringspladsen foran Irma på Valby Langgade.</p><p id="p5"><br /><em style="bold">BYG DIT VALBY -DESIGN ET BADGE -BLÆS EN BOBBEL</em></p><p id="p6">Foran Valby Langgade 68A står Valby Lokaludvalg og Områdefornyelsen Kulbanekvarteret side om side.</p><p id="p7">Foran lokaludvalget er det store kort rullet ud, og der står kasser med fine legesager. Her kan man indtage kortet, bygge huse, plante træer og køre en tur rundt i Valbys gader med legetøjsbil.</p><p id="p8">Hos Områdefornyelsen er der kæmpe sæbebobler, og du kan lave dig et sejt badge.</p><p id="p9">BYDELSBYG, BADGES OG BOBLER. Fredag 31.</p><p id="p10">august, lørdag 1. september og søndag 2.</p><p id="p11">september. Foran Valby Langgade 68A.</p><p id="p12"><br /><em style="bold">PANDEKAGEMASKINE</em></p><p id="p13">Vil du prøve kræfter med en vaskeægte pandekagemaskine, så læg vejen forbi gaden ved navn Valby Tingsted og gå ind på parkeringspladsen ved nummer 7. Her holder de Samvirkende Menighedsplejer til, og i anledning af Valby Kulturdage har de anskaffet sig en pandekagemaskine, som både børn og barnlige sjæle er inviteret til at prøve.</p><p id="p14">PANDEKAGER.</p><p id="p15">Fredag 31. august og lørdag 1. september begge dage klokken16.00. Valby Tingsted.</p><p id="p16"><br /><em style="bold">KREATIVE VÆRKSTEDER</em></p><p id="p17"><br /><em style="bold">HOP OG LEG I SPINDERIET</em></p><p id="p18">Fredag, lørdag og søndag er Porcelænstorvet børnenes område med Hop og Leg, tivoli og aktiviteter for børn.</p><p id="p19">Her sælges natruligvis også mad og drikke til sultne maver og tørre ganer.</p><p id="p20">BØRNENES OMRÅDE. Fredag 31. august, lørdag 1.</p><p id="p21">september og søndag 2. september.</p><p id="p22">Spinderiet, Bomuldsgade 4.</p><p id="p23"><br /><em style="bold">HENNATATOVERINGER OG SOMALISK MAD</em></p><p id="p24">Hos den somaliske kvindeforening Iftin ved Valby Tingsted kan du få dekoreret hånden med en flot hennatatovering, ligesom der er god mulighed for at smage på hjemmelavet, somalisk mad.</p><p id="p25">IFTIN. Valby Tingsted.</p><p id="p26">Lørdag 1. september klokken 13.00.</p><p id="p27"><br /><em style="bold">VALBY LANGGADE I BØRNEHØJDE</em></p><p id="p28">Traditionen tro kommer Valby Langgade til at summe af et væld af aktiviteter også til børn og barnlige sjæle. Gå en tur ned ad den lange gade og hils på de mange foreninger og butikker, der står klar med ansigtsmaling, tombolaer og flødebollemaskiner for nu lige at nævne et par stykker.</p><p id="p29">VALBY LANGGADE FOR BØRN. Fredag 31. august, lørdag 1. september og søndag 2. september.</p><p id="p30"><br /><em style="bold">BØRNELOPPEMARKED</em></p><p id="p31">Tag dine lommepenge i hånden og gå en tur i Skolegade fredag mellem klokken 15.00 og 18.00. Her sælger 50 børn nemlig ud af deres aflagte tøj og legetøj ved det store årlige loppemarked for børn i Skolegade.</p><p id="p32">BØRNELOPPER.</p><p id="p33">Fredag 31. august klokken 15.00-18.00. Skolegade.</p><p id="p1">For at byde kunder og Hyundai godt velkommen inviterer Valby Autoforum på åbent hus den første weekend i oktober.</p><p id="p2">Her vil man få mulighed for at se og røre Hyundai's mange modeller, blandt andet den eftertragtede Hyundai i30.</p><p id="p3">-Hyundai er et topmoderne bilmærke, der producerer kvalitetsbiler til favorable priser.</p><p id="p4">Mærket har fået rigtig godt fat i danskerne, hvilket er ganske forståeligt, da man med Hyundai får godt design, masser af udstyr og en velkørende bil med fem års fuld garanti uden kilometerbegrænsning på alle modeller i i-serien.</p><p id="p5">-Det kan ingen andre bilmærker matche, og derfor ser jeg introduktionen af Hyundai i vores sortiment som et rigtig godt supplement til vores andre brands, siger Jakob Gyldenvang, der er direktør i Valby Autoforum.</p><p id="p6">Hyundai i30 er, med sit flotte design, gode køreegenskaber, prisvindende totaløkonomi og fem års fuld garanti uden kilometerbegrænsning, blandt de mest populære bilmodeller på det danske marked. Desuden byder Hyundai på et attraktivt privatleasing-tilbud på i30.</p><p id="p7">Hos Hyundai Bil Import er der tilfredshed med, at endnu en forhandler får Hyundais modelprogram i sin stald: -Vi er meget glade for at byde velkommen til Valby Autoforum blandt vores øvrige 65 forhandlere.</p><p id="p8">-Hyundais kunder er vant til særdeles god behandling og service, både når de køber bil og får den serviceret. Faktisk så vante, at de år efter år kårer vores biler og vores service som værende blandt de bedste på markedet. Vi føler os helt trygge ved, at Valby Autoforum med mangeårige erfaring, knowhow og dygtige personale kan løfte denne opgave over for nye Hyundaikunder, siger adm. dir. Niels Rønnebech, Hyundai Bil Import.</p><p id="p9">Siden 1979 har Valby Autoforum været en af Københavns førende bilforhandlere.</p><p id="p10">God service og et bredt udvalg af populære bilmærker har gjort, at Valby Autoforum er et særdeles velbesøgt sted.</p><p id="p1">VILDE DYR: Valby Kino og Valby Bladets tegnekonkurrence for børn i forbindelse med filmen ' Kæledyrenes hemmelighed' er afsluttet.</p><p id="p2">Tegnekonkurrencen, der blev præsenteret her i Valby Bladet fik virkelig de små talenter til tegneblokkene, og flere end 60 flotte tegninger blev afleveret i Valby Kino på Gl. Jernbanevej. De frivillige prøvede først at sortere efter kunstnernes alder, og bagefter forsøgte de at sortere efter hvilke dyr, der var tegnet. De mange tegninger gjorde det næsten umuligt at lave et system.</p><p id="p3">Vinderne er dog fundet, og fra Valby Bladet og Valby Kino skal der lyde et stort tillykke til de otte tegnere bag kæledyrene her på siden.</p><p id="p4">Vinderne bliver alle kontaktet telefonisk og i Valby Kino venter der dem både et diplom og en omgang med popcorn og sodavand til den næste film, de skal ind og se.</p><p id="p1">Dansk Boldspil-Unions generalsekretær, Jim Stjerne Hansen, som selv har spillet i Valby Boldklub á tre omgange, var blandt gæstetalerne. Og han havde lidt af en overraskelse med sig. Til stående bifald overrakte han nemlig DBU's sølvnål til en tydeligt bevæget Finn Holm for lang og tro tjeneste. Finn Holm -eller Mr. Valby Boldklub som han også kaldes -har været medlem af Valby Boldklub siden.... og har dermed været en del af klubben i over halvdelen af de... år. Foto: Klaus Sletting</p><p id="p1">LATTERMILDT: Som avisen skrev, havde der i flere år ikke været noget at grine af i Valby.</p><p id="p2">Det ville lattercoach, hospitalsklovn og psykoterapeut Begitta Blahaut lave om på.</p><p id="p3">Derfor slog hun et slag for at genoplive en af de første latterklubber i Danmark -den i Valby.</p><p id="p4">»Der var god opbakning til åbningen, og der kom også nogle stykker de næste gange.</p><p id="p5">Men så døde det hurtigt ud igen,« fortæller hun.</p><p id="p6">Ingen ærgelse at spore De første syv år med latterklubben i Valby var en kæmpe succes, men da finanskrisen kom, forsvandt deltagerne langsomt fra holdene.</p><p id="p7">Efter nogle år uden latterklub ville Begitta Blahaut give valbyborgerne endnu en mulighed for at grine i fælles flok.</p><p id="p8">»Tiden er måske bare løbet fra den form for latterklub. Jeg har stadig mange arrangementer, som jeg bliver hyret til, og så uddanner jeg hospitalsklovnene.</p><p id="p9">Så jeg går ikke og ærgrer mig over det ikke blev til noget igen. Men jeg synes, jeg ville give muligheden til folk i Valby en gang til,« siger hun.</p><p id="p10"><br /><em style="bold">Åbent for andre</em></p><p id="p11">Selv har den lattermilde Begitta Blahaut masser at se til, og har ikke planer om at forsøge med latterklubben i Valby igen.</p><p id="p12">Hvis der skulle være andre, der har lyst på og mod til at starte klubben på nye, svarer hun dog gerne på spørgsmål.</p><p id="p13">»Men jeg synes, at man skal tage uddannelsen til lattercoach først, hvis der er nogen, der har lyst til at starte klubben på ny,« siger hun.</p><p id="p14">U Jeg går ikke og ærgrer mig over det ikke blev til noget igen. Men jeg synes, jeg ville give muligheden til folk i Valby en gang til.</p><p id="p15">BEGITTA BLAHAUT, Lattercoach.</p><p id="p16"><br /><em style="bold">Sådan gik det med..</em></p><p id="p17">Nyheder er som udgangspunkt noget nyt. Det betyder også, at vi som journalister altid er på vej videre. Til næste historie. Næste avisudgivelse. Næste nyhed. Men det betyder også, at vi en gang imellem glemmer at følge op på de nyheder og historier, der allerede har været bragt.</p><p id="p18">Derfor sætter vi nu fokus på historier, vi har beskæftiget os med, men måske ikke bragt afslutningen på. Med serien: ' Sådan gik det med...' vil vi også gerne opfordre dig til at tippe os om historier, du savner en afslutning eller opfølgning på. Denne uge følger vi op på genåbningen af Valby Latterklub.</p><p id="p1">FODBOLD: De har ligget i front i Københavnsserien nærmest siden første spillerunde og vandt de første ti kampe i efteråret.</p><p id="p2">Lørdag kom forløsningen så: med en sejr på 5-2 ude over BK Union kan Fremad Valby igen kalde sig danmarksseriehold efter sommerferien.</p><p id="p3">Men selv om cifrene endte med at blive store, var det ikke bare sådan lige for Fremad Valby, der i de tre seneste kampe i turneringen har spillet 2-2.</p><p id="p4">Mikkel TH Hansen bragte planmæssigt Fremad Valby foran 1-0 efter 12 minutters spil, men hurtigt meldte Union sig ind i kampen igen. Hjemmeholdet mødte op til kampen som ubesejret i de seneste seks kampe.</p><p id="p5">Blot to minutter efter Fremad Valbys føringsmål lå bolden i Fremad Valby-målet. Endnu værre gik det midt i halvlegen, hvor Union bragte sig foran 2-1 efter et forsvarskiks.</p><p id="p6">Og så var der pludselig udsigt til, at champagnen skulle ligge på køl en uge mere.</p><p id="p7">I anden halvleg fik Fremad Valby lagt et tungt, tungt pres på Union. Marrtin Pedersen bragte Fremad Valby på 2-2 med et drømmehug med venstre ben. Derefter tog holdets topscorer Mads Thomsen over og scorede to mål. Han scorede det første med hovedet og det næste ved at afdrible Unionmålmanden.</p><p id="p8">16 mål i sæsonen er det indtil nu blevet til for Mads Thomsen. Fem minutter før tid lukkede Mikkel Svelle Nielsen til slutresulatet 2-5.</p><p id="p9">Stor jubel i Fremad Valbylejren, der skal håbe tømmermændene oven på sejrsrusen har lagt sig onsdag, hvor holdet møder Sunred Beach i pokalen.</p><p id="p1">FORLIG: »Overordnet set, er det et flot budget. Men ser man på Valby er det virkelig ikke godt,« lyder den umiddelbare reaktion fra Valby Lokaludvalgs formand, og Frank Jensens partifælle Lisbeth Ritter ( S).</p><p id="p2"><br /><em style="bold">Skuffet Lokaludvalg</em></p><p id="p3">Alligevel stod hun mandag morgen sammen med overborgmesteren og regionskandidat Sol Suncica Stefanovski, da der blev blev delt -røde -æbler ud på stationen i Valby.</p><p id="p4">For trods skuffelserne, er der også håb.</p><p id="p5">»Det er selvfølgelig en lille sejr, at der er afsat reservationsleje til Smedestræde, så grunden ikke bliver solgt. Men det er alligevel lidt skuffende, at der derudover ikke er tilgodeset noget særligt i Valby. Det er derfor, det er så afgørende, at vi har lokale kandidater, der kommer ind i Borgerrepræsentationen,« siger hun.</p><p id="p6"><br /><em style="bold">Valby fungerer</em></p><p id="p7">Det var en morgenfrisk og smilende Frank Jensen, der mødte de mange hundrede forbipasserende.</p><p id="p8">»Noget af det bedste ved en valgkamp er at komme rundt i hele byen og opleve, hvordan københavnerne værner meget om deres lokalområde. Som her i Valby. I det her budgetforlig er der alligevel et særligt fokus på Nørrebro, Amager og Sydhavnen. Vi har valgt at se på, hvor der er steder, som der er særlig grund til at sætte ind.</p><p id="p9">Og Valby fungerer altså rigtig godt,« siger Frank Jensen.</p><p id="p10">Han understreger, at Valby langtfra er blevet overset i de senere år. Siden 2010 er der sat gang i initiativer for mange hundrede milioner kroner i Valby. Herunder skolerenoveringer, Europaskole, daginstitutioner, Valby idrætspark og Club Danmark Hallen.</p><p id="p11">Fem nej og et måske Valby Lokaludvalg gennemførte sidste sommer en kæmpe undersøgelse af, hvilke projekter valbyborgerne prioriterede højest. Herefter arbejdede lokaludvalget intenst videre med ideerne og valgte op til budgetforhandlingerne de seks vigtigste projekter ud.</p><p id="p12">På dette års budget er der hverken blevet råd til Herman Bangs Plads, Iværksætter-bydel, Linje 18 som A-bus, renovering af Valby Idrætspark eller sammenbygning af Valby C.</p><p id="p13">Mere til Valby næste år Til gengæld blev der givet et indirekte løfte om at holde liv i ønskerne.</p><p id="p14">»Valby er bestemt ikke glemt. Både på budget 2012 og 2013 var Valby rigt repræsenteret.</p><p id="p15">Det største lokale ønske har været Smedestrædegrunden, og der har vi med reservationsleje på budgettet sikret, at det øverste ønske ikke bliver lukket ude,« siger Frank Jensen.</p><p id="p16">I aftaleteksten for Budget' 14 lyder det desuden: »Parterne er enige om, at forvaltningerne, frem mod forhandlingerne om Budget 2015, skal kvalificere forslag, der kan fremme byudviklingen i Københavns Nordvestkvarter og Valby.«.</p><p id="p1">HVEM SAGDE SAMMENHOLD: Jeg har gennem knapt 40 år været en tilfreds læser af Valby Bladet, fordi bladet kommer godt rundt i hele bydelen. Valby Bladet tilhører klart eliten af lokalaviser, hvilket er sagt uden nogen form for overdrivelse eller bagtanke. Imidlertid findes der på trods af Valby Bladet altfor mange valbyborgerne som taler om bydelssammenhold, taler om Tingstedet, Toftegårds Plads, bydelsfornyelse, butikslukninger og en bid af Valby Langgade gående fra Tingstedet til Søndermarken.</p><p id="p2">Tillad mig at minde om, at Valby også er Roskildevej, Vigerslev Alle, Vigerslevvej og den ydre del af Valby Langgade, hvor pengene til bydelsfornyelse er til at overse, og hvor der i årtier har været butikslukninger førend Spinderiet stod færdigt. Min påstand er, at Valby består af Valby City og udkantsvalby. De piver og kræver i City, mens alle vi i valbyperiferien blot accepterer-eller må acceptere-tingenes tilstand. Men Valby har kun en fremtid, som dog ikke er altfor sikker, hvis ikke alle indser, at vores problemer drejer sig om hele Valby. Et par butikslukninger i Valby Langgade får ikke mig til at ryste på hånden. Jeg har levet for længe med butikslukninger i mit område, hvor læge, tandlæge, bank, medborgerhus osv.</p><p id="p3">også er rykket til Valby City.</p><p id="p4"><br /><em style="bold">Grøn trafikvej m. m.</em></p><p id="p5">Der tegner sig flere store opgaver/ problemer for udkantsvalby ( men dermed forhåbentlig også for Valby?), nu hvor det oprindelige bud på en betalingsring i Folehaven efterfulgt af andre syge forslag for vores bydel faldt væk. Jeg tænker her på linieføringen fra Valby til Ringsted.</p><p id="p6">Jeg tænker også på Folehaven, som en grøn trafikvej. Vores overborgmester Frank Jensen vil jo gerne have en grøn profil indenfor luftforurening, så her får han chancen til enten at gøre noget eller begå en slags løftebrud. Så er der det blå vandtårn. Det er ikke Valbys vartegn, og har kun været det i visse folks øjne. Alle »kloge« byeksperter har nemlig erklæret, at København og specielt Valby ikke skal have såkaldt højt byggeri. Nu skal det ikke være nogen hemmelighed, at undertegnede som næsten-nabo til gastårnet ser frem til nedrivningen, fordi tårnet med dets farve og højde er malplaceret tæt på Valbyparken.</p><p id="p7">En sidste stor opgave for Valby City vil være at løse parkeringsproblemerne, som i parentes bemærket ikke findes under Spinderiet eller ved korttidsparkering ved middagstide.</p><p id="p8">Valby har nemlig et butiksliv udenfor Spinderiet, som ville få gavn af bedre parkeringsmuligheder. Herefter kan vi siden tale medborgerhus, valbykultur og svømmehal, som vi har gjort det i årtier.</p><p id="p1">Tilbud. Der foregår rigtig meget i Valby især i weekenden. Gode tilbud til store og små.</p><p id="p2">Noget gratis - andet mod entré. På denne og næste side kan du se glimt fra nogle af den forgange weekends mange aktiviteter.</p><p id="p3">Hver uge kan du i Lokalavisen følge med i, hvad der sker lige her og nu, hvor du bor. Erik Clausen optrådte sammen med Nulle og Verdensorkestret i Valby Kulturhus lørdag aften.</p><p id="p4">Og det for en stopfyldt sal. Jo, der er mange gode tilbud til alle aldersklasser her hos os.</p><p id="p1">KULTUR VALBY: Fra ordslam og artbattle, over skrøner fra Valby, rundt om den vanskelige kunst at oversætte japansk til dansk, til en poetisk udgave af croquis. Kort sagt: et program, der vil noget.</p><p id="p2">Der vanker masser af spændende oplevelser med det skrevne ord som omdrejningspunkt, når Kultur Valby åbner dørene til en håndfuld farverige arrangementer i forbindelse med ' kbh læser' fra lørdag den 5. til fredag den 11.november.</p><p id="p3">»Vi har lagt os i selen for at skabe en serie spændende arrangementer, der både udfordrer og styrker oplevelsen af ordet på tryk. Litteraturen rummer så mange farverige fortællinger, mens selve læseoplevelsen ofte har sin vante form. Vi vil gerne give læseoplevelsen en ekstra dimension, tilføje nye vinkler eller se, hvordan ordet former sig i nye sammenhænge. Der venter med andre ord en række kreative oplevelser for den nysgerrige, hvis man besøger ' kbh læser' i Valby«, fortæller Signe Jarvad, der er chef for Kultur Valby.</p><p id="p4"><br /><em style="bold">Fjorten arrangementer</em></p><p id="p5">I forbindelse med ' kbh læser' byder Kultur Valby på 14 arrangementer for både børn og voksne. Her fremhæves fire arrangementer for voksne, mens resten kan ses i faktaboksen.</p><p id="p6">' Ordslam, artbattle og concerto': Et af festivalens mest spektakulære indslag bliver en kappedyst mellem kunstarter: Hvem mestrer bedst kunsten at improvisere? Ordekvilibristerne Peter Dyreborg, Frank Langmack og Kasper Schulz har taget udfordringen op. Med ordet som omdrejningspunkt sætter de gang i en skabelsesproces, der også omfatter maling på lærred og musikalske takter. Publikum er tiltænkt en aktiv rolle, så der er lagt op til en sjov, underholdende og lidt uforudsigelig aften.</p><p id="p7"><br /><em style="bold">I hælene på Valbyskribent</em></p><p id="p8">' I hælene på Dorthe Nors': Denne forfatter bor i Valby. Hun skriver bøger med Valby som synlig og utilsløret kulisse. Og så er Dorthe Nors verdenskendt i USA, hvor hun har modtaget indtil flere flotte priser for sit forfatterskab. Men hvad er det lige ved Valby og Valby-borgerne, som amerikanerne finder så pokkers interessant? ' Iris Garnovs utrolige historie': Endnu et stærkt forfatterskab tager sit udgangspunkt i Valby. Iris Garnov fortæller om sin barndom i Valby, sit liv og sit forfatterskab, der har ført hende fra barndommens hårde kår til de bonede gulve.</p><p id="p9">' Lyrik møder croquis': I selskab med Inger Christensens klassiske sonatekrans ' Sommerfugledalen' stiller tre croquismodeller sig i position for tegnernes skarpe streger. Udgangspunktet er sonatens lyriske genspejling gennem croquismodellernes performance til den endelige fortolkning i kul, kridt og penselstrøg. Hele optrinet ledsages af musik og dermed vil publikum få en totaloplevelse med ordet som den drivende kraft.</p><p id="p10">Alle arrangementerne foregår i dagene fra lørdag den 5.</p><p id="p11">til fredag den 11. november i henholdsvis Prøvehallen, Valby Bibliotek, Valby Kulturhus og Vigerslev Bibliotek. Billetter kan med fordel bestilles på www.kulturvalby.dk.</p><p id="p12"><br /><em style="bold">Fakta</em></p><p id="p13"><br /><em style="bold">' KBH LÆSER'</em></p><p id="p14">'Kbh læser' er Danmarks største litteraturfestival, der omfatter Københavns biblioteker og kulturhuse. Efterhånden er en række boghandlere og caféer i københavnsområdet også sprunget med på vognen. Festivalen løber fra den 5. til 11 november.</p><p id="p15">Kultur Valby tilbyder 14 arrangementer i forbindelse med 'kbh læser':</p><p id="p16">To dages workshop i mangategning: Lørdag den 5. og søndag den 6. november, kl. 11.00 på Valby Bibliotek. Gratis - tilmelding nødvendig.</p><p id="p17">Ordslam, artbattle og concerto: Søndag den 6. november, kl. 16.00 i Prøvehallen. Entré 50 kr.</p><p id="p18">Digital Salon: Mandag den 7 november, kl. 16.00-18.00 på Valby Bibliotek. Gratis.</p><p id="p19">I hælene på Dorthe Nors: Mandag den 7 november, kl. 19.00 på Valby Bibliotek. Gratis - tilmelding nødvendig.</p><p id="p20">Prinsessen på ærten: Tirsdag den 8. november, kl. 10.00 på Vigerslev Bibliotek. Gratis - tilmelding nødvendig.</p><p id="p21">Digital Salon: Tirsdag den 8. november, kl. 16.00-18.00 på Valby Bibliotek. Gratis.</p><p id="p22">Prinsessen på ærten: Onsdag den 9. november, kl. 10.00 på Vigerslev Bibliotek. Gratis - tilmelding nødvendig.</p><p id="p23">Digital Salon: Onsdag den 9. november, kl. 16.00-18.00 på Valby Bibliotek. Gratis.</p><p id="p24">Iris Garnov - en utrolig historie: Onsdag den 9. november, kl. 1700 på Vigerslev Bibliotek. Entré 20 kr.</p><p id="p25">Poetisk croquis - en hel aften i sommerfugledalen: Onsdag den 9. november, kl. 19.00 i Valby Kulturhus. Entré 50 kr.</p><p id="p26">Prinsessen på ærten: Torsdag den 10. november, kl. 10.00 på Vigerslev Bibliotek. Gratis - tilmelding nødvendig.</p><p id="p27">Digital Salon: Torsdag den 10. november, kl. 16.00-18.00 på Valby Bibliotek. Gratis.</p><p id="p28">Godnathistorier på Valby Bibliotek: Torsdag den 10. november, kl. 18.00-18.30 på Valby Bibliotek. Gratis.</p><p id="p29">Mød Mette Holm - den prisbelønnede oversætter af Haruki Murakamis bøger: Torsdag den 10. november, kl. 20.00 på Valby Bibliotek. Gratis - tilmelding nødvendig.</p><p id="p30" /><p id="p1">STÆRK OPSTILLING: Benjamin Koppel, Jens Nielsen, Mette Reissmann og Pelle Koppel er med blandt navnene på den 11 mand store bestyrelse, der fremover skal sikre ledelsen af Kultur Valby sparring på udviklingsmulighederne for kulturlivet i Valby.</p><p id="p2">Kultur Valby får sig en bestyrelse på 11 medlemmer. Plus en repræsentant fra Valby Lokaludvalg og to medarbejderrepræsentanter.</p><p id="p3">Denne nye bestyrelse blev valgt på et valgmøde mandag aften den 14.</p><p id="p4">november.</p><p id="p5">Dermed er scenen sat til et udviklingsarbejde, der for alvor vil sætte kulturen på landkortet i Valby.</p><p id="p6"><br /><em style="bold">Drømmehold</em></p><p id="p7">»Jeg er meget tilfreds med aftenens resultat. Vi havde naturligvis gjort os mange forhåbninger omkring at få samlet en håndfuld mennesker, der med hver deres kompetencer, netværk og engagement ville kunne berige vores daglige bestræbelser på at udvikle kulturlivet i Valby. Men med den bestyrelse, som vi her til aften har fået valgt, har Kultur Valby for alvor skabt et stærkt fundament for vores strategiske udviklingsarbejde«, fortæller Signe Jarvad, der er chef for Kultur Valby.</p><p id="p8">Ansigterne i den nye bestyrelse bliver Anny Dirchsen, selvstændig med eget produktionsselskab; Benjamin Koppel, musiker og indehaver af Cowbell Music; Bent Hansen, brandmand og frontkæmper for den nye svømmehal i Valby; Christian Bo Michelsen, fotograf; Karen Lumholt, journalist, forfatter og folketingskandidat; Jens Nielsen, kulturchef i Greve Kommune og fhv. medlem af Borgerrepræsentationen; Mette Reissmann, medlem af Folketinget; Pelle Koppel, teaterleder for Teater V; Peter Munthe-Kaas, phd-studerende og fhv. projektrådgiver; Simon Bering Papousek, biblioteksleder og fhv. skuespiller; og Thomas Bo Sørensen, eventmager.</p><p id="p9">Derudover vil Henrik Palsmar deltage som repræsentant fra Valby Lokaludvalg. Og endelig har medarbejderne i Kultur Valby udpeget Inger Bressendorff-Madsen og Jannik Knudsen som deres repræsentanter i bestyrelsen.</p><p id="p10">»En af de første opgaver for den nye bestyrelse, der skal mødes ca. fire gange årligt, bliver at drøfte de strategiske mål for 2012/ 2013, hvor bestyrelsen skal forholde sig til, hvad den oplever som de væsentligste kulturelle fokuspunkter for de kommende år«, siger Signe Jarvad, der glæder sig til at komme i gang med arbejdet sammen med den nye bestyrelse.</p><p id="p1">Inden beboelseskvarteret, Akacieparken, blev opført, var der remise ud til Valby Langgade nær Skellet.</p><p id="p2">Valby Ny Remise var endestation for sporvogn linje 15, mens linje 6 fortsatte til Ålholm Plads.</p><p id="p3">Linje 15 blev nedlagt den 31. oktober 1963. I dag be-tjenes de rejsende kunder af bus linje 26, der ligesom sporvogn linje 6 havde endestation på Ålholm Plads.</p><p id="p1">TILBAGE PÅ HJEMMEBANEN: »Som festivalchef for " Valby Summer Jazz" kommer jeg nu til at lave koncerter hele året,« siger supersaxofonisten Benjamin Koppel.</p><p id="p2">Efter et halvt år som musikchef for Jazzhus Montmartre har han netop valgt at fratræde stillingen for at koncentrere sig om sine mange andre projekter, i særdeleshed jazzfestivalen »Valby Summer Jazz 2012«, som allerede nu er under opbygning. Det bliver den 3. udgave af hans hjertebarn, " Valby Summer Jazz", der sætter det store hørerør på jazzen i Valby - og trækker jazz-fans fra hele københavnerområdet samt diverse længde-og breddegrader til hjembyen.</p><p id="p3">Ergo er Benjamin Koppels exit i city en sejr til musiklivet i Valby. Og denne gang skal man altså ikke vente, til det bliver sommer igen, med at få noget lækker international livejazz på hjemmebanen.</p><p id="p4">God damvittighed Den altid dybt engagerede Benjamin Koppel overtog den kunstneriske ledelse af jazzhuset den 1. februar i år og har siden udført en række tiltag, som har været med til at skaffe musikstedet økonomisk sikkerhed de næste tre år. Nu siger han, at Montmartres fremtid er sikret i en rum tid ved hjælp af syv store fonde, og at han dermed har nået sin målsætning om at bidrage til at skaffe ro omkring økonomien og sikre musikhusets overlevelse.</p><p id="p5">»Jeg føler derfor, at jeg med god samvittighed kan trække mig fra et godt og spændende samarbejde, og koncentrere mig om mine mange andre projekter, som jeg behøver mere tid til,« understreger saxofonisten og pladeselskabs-ejeren, der står foran en travl tid.</p><p id="p6">Dels med nye optrædener på alle jazzkattes vandingssted, »Blue Note« i New York City.</p><p id="p7">Dels med en uddybelse af samarbejdet med butikskæden Tiger om udgivelse kvalitetsjazz til en pris, hvor alle kan være med.</p><p id="p8">Ud af musikken Desuden er der sat vand over til en foredragsrække med far, Anders Koppel, og søster, Marie Carmen Koppel. Og på Cdfronten vanker der to nye udgivelser i Frankrig, England og Danmark i november med henholdsvis Daniel Humair og Peter Erskine samt en udgivelse med musik skrevet til og komponeret over lovteksten fra Kyoto-protokollen Tidligere på sommeren modtog Benjamin Koppel den fornemme franske ridderorden »Ordre des Arts et des Lettres«, og i november vender han tilbage til Frankrig for at give koncerter, l bl. a. i det Danske Hus i Paris. Desuden lægger han pt sidste hånd på en bog i samarbejde med coachen Casper Rongsted. Bogen udkommer på Gyldendal i slutningen af august med titlen " Ud af musikken". Fra hestens mule lyder det, at de to festlige Valby-borgeres samarbejde også omfatter foredragsvirksomhed.</p><p id="p9">Og da de begge har det med at se syner og har sproget i deres hede hule hånd, er der vist sat vand over til nogle begivenheder med højt til loftet.</p><p id="p1">VALBY LANGGADE: Det siges, at det skal være skidt, før det bliver godt, og på Valby Langgade mellem Skolegade og Ved Ovnhallen skal beboere, erhvervsdrivende, bilister og andre trafikanter i hvert fald finde tålmodigheden frem i disse dage.</p><p id="p2">Det oplevede valbyborger Marianne Løffler, da hun torsdag eftermiddag kørte i sin bil ad Toftegårds Allé, drejede til venstre ad Rughavevej og nåede til Annexstræde, hvor der pludselig var blevet afspærret: »Det var umuligt at køre videre, så jeg måtte vende om og køre ad Skolegade. Det skulle jeg dog aldrig have gjort, for da jeg kom til Valby Langgade, var alt gået i stå. Ingen biler kunne komme nogen vegne, og til sidste begyndte flere biler at krydse over Tingstedet. Jeg forsøgte at ringe til politiet, for få dem ud, men efter at have ventet et kvarter på at komme igennem, gav jeg op. Jeg endte med at holde cirka tre kvarter i kø, hvor jeg kunne se, at der hele tiden kom nye biler til,« fortæller Marianne Løffler.</p><p id="p3">Kun åbent ind mod byen Valby Bladet kiggede selv forbi Valby Langgade torsdag formiddag, og her var kaos bestemt ikke mindre.</p><p id="p4">Den sædvanlige morgentrafik ind mod København bliver nu forstærket af, at Annexstræde er spærret, så bilister, der skal ud af byen den vej, vender om, kører ad Skolegade og når Valby Langgade, som dog nu ensrettet med retning mod byen, mens sporet ud ad byen er spærret.</p><p id="p5">Projektleder i Teknik-og Miljøforvaltningen Marie Grum-Schwensen møder os i morgenmylderet og fortæller, at vejarbejdet skyldes, at Valby Langgade er udvalgt til at være en del af Københavns Kommunes genopretningsprogram ' Et løft til vejene'.</p><p id="p6">Det betyder, at beboere og erhvervsdrivende kan se frem til en grønnere og mere trafiksikker gade, hvor strækningen mellem Skolegade og Vigerslevvej får ny støjdæmpende asfalt, bedre regnvandsafledning og 22 nye træer i fire nye midterrabatter.</p><p id="p7">»Den er udpeget, fordi man gerne vil løfte hele kvarteret.</p><p id="p8">Det er besluttet ud fra en tanke om, at vejen også er et byrum, og når man renoverer den, så løfter man kvarteret,« forklarer Marie Grum-Schwensen.</p><p id="p9">Gamle skinner skal væk Det mest generende arbejde skyldes, at der under asfalten ligger gamle sporvognsskinner, som giver revner og huller i vejen, siger projektlederen: »Hvis vi havde lagt asfalt ovenpå sporvognsskinnerne, så ville der gå nogle år, og så ville vi få huller igen. Derfor har vi valgt, at de skal fjernes en gang for alle nu. Det er dog en proces, der både larmer og er pladskrævende, og derfor har vi de gener, vi ser nu. Vi prøver dog alt, hvad vi kan for at minimere generne,« fortæller Marie Grum-Schwensen To etaper ad gangen For at sænke generne mest muligt har Teknik-og Miljøforvaltningen delt anlægsarbejdet op i fire etaper, så afspærringer og ensretninger ikke generer længere end højst nødvendigt.</p><p id="p10">De næste uger er det etape et og tre, der er i gang. De strækker sig mellem henholdsvis Skolegade/ Ved Ovnhallen og Herman Bangs Plads/ Skellet.</p><p id="p11">Omkring sommerferien går man så i gang med etape to og fire, der strækker sig mellem henholdsvis Ved Ovnhallen/ Herman Bangs Plads og Skellet/ Vigerslevs Allé.</p><p id="p12">Teknik-og Miljøforvaltningen sat informationsskilte op på udvalgte steder, som råder bilisterne til at finde andre veje.</p><p id="p13">Vejinspektør i Teknik-og Miljøforvaltningen, Tonny Nymann, erkender dog, at skiltene har været placeret forkert: »Folk har simpelthen ikke nået at se infoskiltene i tide, så nu har vi flyttet dem til bedre placeringer, og så tror vi, at de fleste lige skal vænne sig til ensretningen,« siger han.</p><p id="p14">Genopretningen af Valby Langgade er planlagt til at slutte 1. oktober.</p><p id="p15">Hvis vi havde lagt asfalt ovenpå sporvognsskinnerne, så ville der gå nogle år, og så ville vi få huller igen.</p><p id="p16">MARIE GRUM-SCHWENSEN, projektleder for renoveringen af Valby Langgade.</p><p id="p17">TREDJE ETAPE Etapen løber fra Herman Bangs Plads til Skellet Arbejdet begynder i uge 17 Det ventes at strækningen vil være ensrettet i cirka otte uger. FØRSTE ETAPE Etapen løber Skolegade til Ved Ovnhallen Arbejdet begynder i uge 17 Det ventes at strækningen vil være ensrettet i cirka fire uger.</p><p id="p18">ANDEN &amp; FJERDE ETAPE Anden etape løber fra Ved Ovnhallen til Herman Bangs Plads. Fjerde etape løber fra Skellet til Vigerslevvej Begge etaper vil være ensrettet fra uge 27 til uge 39.</p><p id="p1">Valby Lokaludvalg har indgået en samarbejdsaftale med Frivilligcenter Vesterbro / Kgs. Enghave om at udbrede deres arbejde til Valby. Formålet med aftalen er at styrke det frivillige foreningsliv i Valby og kendskabet til Valbys foreninger gennem en koordineret indsats.</p><p id="p2"><br /><em style="bold">Jobbørs for frivillige</em></p><p id="p3">Indholdet af samarbejdsaftalen indebærer blandt andet, at der skal udarbejdes en social vejviser over frivillige foreninger og tilbud i Valby.</p><p id="p4">I første omgang vil Maria Norup fra Frivilligcentret fremover være at træffe i Lokaludvalgets sekretariat den anden tirsdag i hver måned fra klokken 9- 15.30. Centrets services er dog ikke begrænset til denne ene dag om måneden. Tværtimod får Valbys borgere bred adgang til at deltage i foreningens kurser og søge information og rådgivning eksempelvis i forbindelse med fundraising. Frivilligcentret har også en online jobbørs hvor frivillige og foreninger kan finde hinanden.</p><p id="p5"><br /><em style="bold">Varm velkomst</em></p><p id="p6">Valby Lokaludvalgs udvalgssekretær Rikke Welsch er begejstret over udsigten til de månedlige gæster fra Frivilligcentret.</p><p id="p7">- Vi er rigtig glade for at kunne byde Frivilligcentret velkommen i Valby. Centret har mange gode tilbud, som Valbys foreninger og frivillige kan få glæde af. Jeg er overbevist om, at Valby Lokaludvalg og Frivilligcentret vil udgøre et godt makkerpar, der vil give det allerede stærke foreningsliv i Valby et ekstra løft. Og som ikke mindst vil skabe grobund for at rekruttere nye frivillige til at udføre socialt arbejde i bydelen, siger hun.</p><p id="p8">Du kan læse mere om hvad Frivilligcenteret laver, og hvad de kan tilbyde på deres hjemmeside www.frivilligcentervsv.dk. SSB</p><block><p>Noget tyder på, at Valby længe har tørstet efter en vinbar. </p></block><p id="p1">DET ER SNART 100 år siden, Valby blev indlemmet i Københavns Kommune.
Er det på tide, at vi siger tak for nu og går på egne ben?  Noget tyder på, at det bliver nødvendigt.
Afstemningen om indførelse af bydelsstyre i hele København den 28.
september var et demokratisk sammenrod af dimensioner:  ingen debat og dårlig information.  Københavns Kommune svigtede totalt informationsforpligtigelsen.  Folderne om afstemningen fra Københavns Kommune kom ud ganske kort tid før afstemningen, mange
fik ikke folderne, og andre fik dem ikke læst, fordi de røg ud sammen med Bilka reklamer m.m.</p><p id="p2">Således var mange knap klar over, hvad afstemningen gik ud på.  Presse og TV var også i det store hele fraværende bortset fra Valby Bladet og JP København.
OP TIL AFSTEMNINGEN var det største parti i København, Socialdemokratiet, ude af stand til at oplyse om partiets holdning.
Kramer Mikkelsen mente, at vælgerne skulle fortælle Socialdemokratiet, hvad partiet skulle mene!  En meget besynderlig måde at føre politik på!  Andre partier - f.eks. Dansk Folkeparti, Konservative og Venstre - pustede til den almindelige politikerlede
og lancerede en populistisk kampagne med hovedsloganet Nej til 300 flere politikere.  Forståeligt nok gik den lige ind.  Ingen ønsker 300 stykker af Thustrup Hansens slags.
Hele grundlaget for afstemningen var et forlig mellem Enhedslisten, SF, Solidarisk Alternativ, Det Radikale Venstre blev og Socialdemokratiet, som gik ud på at der skulle stemmes om en bydelsdækkende ordning, og at der herefter skulle tages stilling til
fortsættelse af bydelsrådene i de fire forsøgsbydele.
Afstemningsresultatet blev som bekendt stort flertal imod bydelsstyre i København undtagen i Valby, hvor det blev et ja.  Vi var derfor også lamslåede, da der allerede på valgaftenen blev proklameret, at alle forsøgsbydelene skulle lukkes (nogle så det
helst gjort med det samme).
Det var ikke det, afstemningen drejede sig om.
ALLE GODE KRÆFTER i Valby, alle lister og partier i Valby Bydelsråd, de ansatte, borgergrupper, forældrebestyrelser m.fl. gik så i gang med en sej kamp for, at Valby Bydelsråd skulle fortsætte.  Borgermøde på Toftegårds Plads den 7. oktober med stor
deltagelse.
Underskriftsindsamling, hvor flere end 5500 Valby borgere skrev under på, at de ønskede en fortsættelse af Valby Bydelsråd.
Udtalelser fra fagforeninger, de ansatte, læserbreve fra borgere.  Støtte fra Enhedslisten, SF, Radikale og Solidarisk alternativ - undtagen fra Socialdemokratiet, som på et ekstraordinært delegeret møde den 25.
oktober sagde nej.
Den 16. november var der møde i BR, hvor spørgsmålet endeligt blev afgjort.  Det kunne godt se ud som et definitivt nej til bydelsråd i Valby.
VI MØDTE som gode Valby-borgere op i BR, så BR-repræsentanterne kunne se Valby-borgernes ønske og krav om at fortsætte demokratiet i Valby og dermed hele Københavns Kommune.
Vi synes ikke, det skal ende med en lukning.  Valby Bydelsråds resultater er af en sådan karat, at vi ikke stiltiende vil acceptere, at vi igen skal køres ind i det kommunale morads, som florerer i Københavns Kommune.  Jeg kan nævne ældreområdet og
familie og arbejdsmarkedsområdet i Københavns Kommune, som jævnligt udviser pludselige underskud på flercifrede millionbeløb samtidig med, at servicen bliver dårligere og dårligere.  Der kan nævnes mange flere skandalesager.
I Valby har vi sat aktiviteter i gang, som ikke må gå tabt.
F.eks. Eksempelprojekt og udvidelse og fornyelse af hele Valby Bymidte.
Udviklingsprojekter mellem fritidshjem og skoler.  Etablering af bydelsbutik.
Tiltag på ældreområdet, indkøbsordning, ny struktur på hjemmeplejeområdet og træningscentre.  Tæt kontakt til borgere gennem brugerråd, formøder til udvalgsmøder og en omfattende information.
Medarbejderudvikling for alle de ansatte, som har været med til at øge tilfredsheden hos alle ansatte i Valby Bydel.
VALBY KAN SELV.  Vi mener derfor, at løsningen må være en frikommune i Valby.  Vi har foreslået dette lige efter valget.  Der er indsendt en forespørgsel til Indenrigsministeriet, og i Valby Bladet den 1.
november foreslår den nye Borgerbevægelsen også, at vi arbejder videre med dette.
København har brug for nærdemokrati og tættere kontakt til borgerne.  Vi har praktiseret det her i Valby.  Efter at BR endeligt har vendt tommelen nedad for Valby, går vi videre for at få Valby etableret som en frikommune.
I Valby er vi 36.000 stemmeberettigede.  Der er ikke et år til kommunevalget.  Københavns Kommune har brug for nærdemokrati og tættere kontakt til borgerne.  Vi har praktiseret det her i Valby.  Alle skal vide, at vi ikke slipper spørgsmålet, som også
bør være et hovedtema til kommunevalget.</p><p id="p1">Jeg vil gerne sige dig tak for, at du vil stille op overfor Djævlens Advokat på vegne af hele Valby Kunstår.</p><p id="p2">»Det er så lidt«. Ja, det er det jo faktisk.</p><p id="p3">»Altså, du mener at hele Valby Kunstår er lidt? Jeg troede, du takkede mig for min velvillighed i forhold til at stille op til spanking på vegne af hele Valby«. Det glæder mig. Men nu vi allerede er inde ved sagens kerne, så er der Gud hjælpe os ikke meget at råbe hurra for i Valby Kunstår.</p><p id="p4">»Hvorfor synes du det?«. Det ligner jo grangiveligt det, der foregår i en enhver anden provinsby. Forskellen er bare, at man her har fået sådan nogle som dig til at stille op i en absurd kommunal bestræbelse på at sætte Valby på det kulturelle Danmarkskort.</p><p id="p5">»Jeg vil nu hellere sige, at det drejer sig om det københavnske kulturkort. Den vildfarelse, mange af jer journalister lever i, er jo, at det hele foregår i en radius af 200 meter fra Rådhuspladsen«. Så derfor vil Valby i år eksplodere i gigantiske kulturbegivenheder såsom det helt igennem eksklusive gæstebesøg af Teater Mungo Park fra det kulturelle brændpunkt Allerød? »Ja, blandt andet. Det er jo i anledning af Kierkegaards 200 år. Hvor Mungo Park opfører ' Forførerens Dagbog'. Jeg ved ikke... Har du haft mulighed for at se programmet, eller har du bare lige skimmet programmet?«. Der er kun en regel hos Djævlens Advokat: Der er én, der stiller spørgsmålene.</p><p id="p6">»Men jeg er jo nødt til at få klarlagt dit kendskabsniveau. Så jeg ved, om jeg skal starte helt fra Adam og Eva eller hvad«. Jeg ringer til dig, fordi jeg har set programmet for Valby Kunstår. Jeg kan se, at det drejer sig om en håndfuld mere eller mindre middelmådige kulturbegivenheder i løbet af 2013, præsenteret i en indpakning, der i et opulent sprog taler, som om det, der skal foregå i Valby, vil slå benene væk under hele den undrende kulturelle offentlighed.</p><p id="p7">Jeg kan bare ikke få øje på, hvad det skulle være. Derfor spørger jeg dig som oplevelsesambassadør i Valby: Hvad vil I? »Vi vil mange ting. Jeg kan nævne Valby Vinterjazz, som jeg tror nok vil kunne sparke benene væk under enhver«. I stedet for at begrave dig i enkelte programpunkter kan du måske, som oplevelsesambassadør, tage os andre lidt med ind i det Valby, du ser for dig fra enden af Valby Bakke. Hvad er det, vi andre går glip af? »Jeg håber ikke, I går glip af noget, for jeg håber jo, I kommer herud og ser, hvad der sker. Der er noget for børnefamilierne, teater, standup, klassisk, rock... Vi har det hele!«. Men det kan man jo også opleve i Rødding, i Odense og på Nørrebro, så hvad er det særlige ved Valby? Fortæl dog noget fra din ophøjede tilværelse som oplevelsesambassadør i denne, åbenbart så fortryllende, ukendte afkrog af København! »Den er jo kun ukendt for dem, som ikke kender Valby. Jeg vil betegne Valby som en hipsterbydel, hvor kreative mennesker går og nyder den behagelige stemning i en by ikke særlig langt fra Vesterbro«. Valby er en slags kulturel Silicon Valley? »Ja, Silicon Valby. Valby er jo ikke anderledes end andre bydele. Men Valby har sine særpræg. Valby er andet end Olsen-banden, Carlsberg og den der bakke.</p><p id="p8">Derfor synes jeg, det er fremragende, at der bliver sat fokus på Valby i år.</p><p id="p9">Vi får jo også en helt ny biograf i løbet af kunståret«. Men hvad kan du fortælle mig om Valby, der gør op med min forestilling om Valby som en soveby, hvor der ikke sker meget andet, end at folk går en lille tur om eftermiddagen med deres børn i flyverdragter på nogle meget stille villaveje? »Det er jo dét, der er fordommen. Den vil vi godt gøre op med. Mange arbejder faktisk også her i Valby, som har et sprudlende erhvervsliv«. Ja, og der er jo også den der John Lennon Pub.</p><p id="p10">»Ja, og Den Gyldenblonde. Her er faktisk fantastisk mange gode beværtninger.</p><p id="p11">Man kan få det hele her: villakvarterets hygge, gang i den om natten og et spændende kulturliv«. Men vi ses nok på Funchs Vinstue, som vi plejer, Allan.</p><p id="p12">»Er interviewet færdigt nu?«. Ja, det er det. Du fik i hvert fald chancen.</p><p id="p13">Valby Kunstår er i gang. Se programmet på www.valbykunstaar.dk.</p><p id="p14">henrik.vesterberg@pol.dk </p><p id="p1">SAMLINGSPUNKT: Der er dækket op med kaffekopper og kagetallerkener på Valby Værested.</p><p id="p2">Omkring 20 personer er dukket op denne søndag for traditionen tro at fejre fastelavn med kaffe og fastelavnsboller, hvor der også er bankospil og et fastelavnsris til den bedst udklædte.</p><p id="p3">I 1986 besluttede Timotheus Sogn, Valby Sogn og Ålholm Sogn at starte et værested. Valby Værested startede i en lejlighed på 1. sal på Valby Langgade, og for godt 20 år siden flyttede de ind i lokalerne på Valby Langgade 122, hvor de også ligger i dag. Valby Værested er selvejende og får støtte fra blandt andre Københavns Kommune og Socialministeriet og fra forskellige fonde.</p><p id="p4">»Det er pensionister, der kommer på værestedet, hvor kvinderne er lidt i overtal. Der er glæde og en fin stemning, og de er flinke over for hinanden.</p><p id="p5">De har fundet et frirum, hvor de kan sidde og snakke med andre og drikke en kop kaffe,« siger Annette Hindberg, der er daglig leder af Valby Værested, og fortsætter: »Hvis værestedet ikke eksisterede, ville det ødelægge meget for mange mennesker.</p><p id="p6">Nogle kommer jo her næsten hver dag. Og selvom de måske nok skulle overleve, betyder det meget for dem. Værestedet er et vigtigt samlingspunkt i Valby, og der er mange, som kender os.« Valby Værested holder åbent alle ugens dage undtagen mandag og bliver drevet af Annette Hindberg, der er den eneste aflønnede, og 22 frivillige, hvor de fleste er i 70' erne.</p><p id="p7">Sidste år var der 7.260 besøgende, der benyttede sig af tilbud som blandt andet banko, fællessang, andagt, gymnastik, film og foredrag. Og i maj og oktober tager Valby Værested på en større udflugt ud af huset.</p><p id="p8">»Her nyder folk at sidde i bussen og bare nyde landskabet.</p><p id="p9">Mange af de ældre bruger rollator og kan ikke bare komme rundt og få sig nogle oplevelser,« siger Annette Hindberg.</p><p id="p1">Har du lyst at kigge nærmere på dit kvarter og dets lokale muligheder? Så tag med på cykeltur rundt i GI. Valby torsdag den 17. december i tidsrummet kl. 14.30 til kl. 16.00.</p><p id="p2">- Turen starter ved Super Best på Sdr. Fasanvej og går bl.a. forbi Gadekæret, Gåsebæksvej og Akacieparken. Alle steder vil der være repræsentanter til stede for at fortælle om stedets muligheder og udfordringer, fortæller projektmedarbejder fra Områdefornyelsen i GI. Valby, Thomas Geiker. Han fortsætter:</p><p id="p3">- Cykelturen er arrangeret af den ene af de tre nedsatte temagrupper - 'Det sociale løft'. På deres møde den 25. november meldte de ud, at de gerne ville gennemføre turen.</p><p id="p4"><br /><em style="bold">Meld dig og duk op</em></p><p id="p5">Har du lyst at deltage på cykelturen så tilmeld dig ved at sende en mail til Thomas Geiker på AL66@tmf.kk.dk. CC</p><p id="p1">FODBOLD: Det hele begyndte for små ti år siden som en videreudvikling af en eksisterende turnering.</p><p id="p2">Rikken FC havde tre gange arrangeret Rikken Cup med deltagelse af fire-fem naboklubber, som over en uge afgjorde det indbyrdes styrkehold mellem sig.</p><p id="p3">I slutningen af 2001 tog Rikkens daværende formand, Per Jakobsen, kontakt til Valby Bladet og spurgte, om ikke den lokale avis på den ene eller anden måde kunne tænke sig at blive en del af arrangementet.</p><p id="p4">På Valby Bladet tæmmede man den fine aflevering efter bedste evne. Og har så at sige været spilstyrende lige siden..</p><p id="p5">Idéen var fra start af at indføre samme turneringsstruktur, som man kendte fra EM-slutrunder frem til og med 1992. Det vil sige otte deltagerhold fordelt i to indledende puljer med fire hold i hver, hvor der spilles alle mod alle. Derefter to semifinaler og så en finale.</p><p id="p6">Med i alt 15 kampe var det imidlertid ikke nok med ét spillested.</p><p id="p7">Derfor blev Valby Boldklub også indbudt som medarrangør.</p><p id="p8"><br /><em style="bold">Pokal, penge og prestige To arrangørklubber og i alt otte</em></p><p id="p9">tilmeldte hold var på plads.</p><p id="p10">Herefter var det tid til en officiel lodtrækning. Det skulle afgøres, hvordan de to puljer skulle se ud.</p><p id="p11">Lodtrækningen blev de første tre år forestået af Dansk Boldspil-Unions generalsekretær, Jim Stjerne Hansen. Siden har blandt andre sangerinde og X Factor-dommer, Lina Rafn, og skuespiller, Mikael Birkkjær, også haft hånden i lodtrækningsbowlen.</p><p id="p12">Ingen turnering uden en pokal.</p><p id="p13">Der blev indkøbt en 51 centimeter høj vandrepokal. De første otte år ' vandrede' pokalen mellem Boldklubben Frem, Fremad Valby og Valby Boldklub. Sidste år fik Vigerslev Boldklub så også indgraveret sit klubnavn som bevis på titlen som vinder af Valby Bladet Cup 2010.</p><p id="p14">Udover en pokal satte Valby Bladet også penge på højkant.</p><p id="p15">4.000 kroner til vinderholdet, 2.000 kroner til nummer to og 1.000 kroner til hver af de tabende semifinalister.</p><p id="p16">Mens pokalen og pengesummen er den samme, så har prestigen ved at vinde Valby Bladet Cup været støt stigende gennem årene. Hvadenten det er Buenos Aires, Rom eller Valby bliver der altid gået lidt ekstra til den, når den lokale ære og håneret er på spil. Således også i Valby Bladet Cup, som byder på hele 15 intense lokalbrag i løbet af 11 dage.</p><p id="p17">Her små ti år og 135 kampe senere er det lykkedes at gøre Valby Bladet Cup til en fasttømret tradition i Valby og Kgs. Enghave.</p><p id="p18">Mange af klubberne tager det mere eller mindre de-</p><p id="p19">res deltagelse som en selvfølge, at de skal være med i kampen om det uofficielle Valby-mesterskab. Turneringen er blevet en fast del af sæsonopstarten.</p><p id="p20"><br /><em style="bold">Frem og Fremad er værter</em></p><p id="p21">Med undtagelse af 2009, hvor Rikken FC fik omlagt hjemmebanen på Kulbanevej, så har Valby Boldklub og Rikken gennem alle årene været arrangørklubber. Men sådan er det ikke i år, for både Rikken og Valby BK benytter sommerferien til at få omlagt deres græsbaner. I stedet er Valbys to største fodboldklubber, Fremad Valby og Boldklubben Frem, trådt til og er vært for hver deres pulje i Valby Bladet Cup 2011.</p><p id="p22">Alle indledende kampe i pulje A samt den første semifinale og den store finale lørdag den 6. august kl. 15.00 afvikles på kunstgræsbane 2 i Valby Idrætspark og arrangeres af Fremad Valby, mens de seks indledende kampe i pulje B samt den anden semifinale afvikles på bane 14 i Valby Idrætspark i umiddelbar nærhed af Frems klubhus. Pulje A består af Rikken FC og Fremad Valby samt sidste års finalister, FC Sydhavnen og Vigerslev Boldklub. Netop Sydhavnen og Vigerslev spiller åbningskamp onsdag den 27. juli kl. 17.30.</p><p id="p23">Pulje B består af Valby Boldklub, Boldklubben Pioneren, Boldklubben Frem og de fremadstormende debutanter fra den kristne klub, FC Udfordringen, der afløser sportslig trængte AIK Frederiksholm.</p><p id="p24">Nummer ét og to i hver af de to puljer kvalificerer sig til semifinalerne. Som noget nyt afvikles der også kampe om fredagen i årets turnering. Således vil der være fodbold hver dag fra og med onsdag den 27. juli til og med mandag den 1. august og igen onsdag og torsdag den 3.-4. august, hvor de to semifinaler afvikles, og afslutningsvis finalen lørdag den 6. august.</p><p id="p25">Der er med andre ord masser af gode grunde til at tage ud i sommerlandet og se en god omgang lokal fodbold. Som altid er der fri entré til samtlige 15 kampe. Vel mødt.</p><p id="p1">SIDSTE SÆDE: Teamet bag Valby Kino vil endnu ikke annoncere en åbningsdag, men slutspurten er for længst gået ind og en åbning står sammen med foråret for døren. I forbindelse med den sidste slutspurt har efterspørgslen på frivillige nu nærmest nået sit højeste, og daglig leder af Valby Kino, Katrine Rich efterspørger nu flere frivillige til det sidste ryk.</p><p id="p2">« Vi et nået rigtig langt og nu glæder vi os rigtig meget til at slå dørene op. Men vi har stadig brug for, at alle der kan, lægger nogle frivillige kræfter i, så vi kan nå det inden sommer.,« siger hun.</p><p id="p3">Fra alle verdenshjørner er der for længst bestilt lærreder, stole, projektorer, højtalere og alt det andet, der er med til at lave en biograf.</p><p id="p4"><br /><em style="bold">En praktisk hjælp</em></p><p id="p5">Det sidste arbejde for de mange frivillige består først og fremmest af fysisk hjælp.</p><p id="p6">Hver søndag frem til åbningen skal der nemlig ryddes op efter håndværkerne og samtlige vægge skal spartles. Der er en håndværker på sagen, men han har brug for al den hjælp fra de frivillige, der kan skrabes sammen.</p><p id="p7"><br /><em style="bold">Mange har meldt sig</em></p><p id="p8">Der er allerede en stor gruppe af frivillige, der har meldt sig til bemanding af biografen i åbningstiderne. Frivillige i alle aldre. Men ifølge Katrine Rich er der plads til endnu flere, hvis samtlige vagtplaner skal fyldes ud.</p><p id="p9">»Der er stadig huller i vagtplanen, men det, vi mangler mest er hjælp til det praktiske og fysiske arbejde. Der skal monteres biografstole, lægges gulv og fliser. Vi har mellem to og 10 frivillig på en almindelig søndag, men der er plads til flere. I hverdagene har vi en tre-fire stykker, der hjælper til,« siger hun.</p><p id="p10"><br /><em style="bold">Køb en af de sidste stole</em></p><p id="p11">En del af financieringen af den nye biograf i Valby er fundet ved sponsorater. Nogle store og nogle små. Det er stadig muligt at sponsorere en sal, en kaffemaskine eller en af de mange stole.</p><p id="p12">»Man kan altid give os et kald, hvis man er interesseret i en speciel løsning. Men stolene er for alle. Virksomheder eller private. Der er plads til fire navne på en stol, så er man en familie eller en vennegruppe, kan man også gå sammen,« fortæller Katrine Rich.</p><p id="p13">Et stolesponsorat koster 2000 kroner og ud over navn på stolen, får man lov at give en økonomisk hånd til den nystartede biograf. I aften, onsdag klokken 19.00 er der møde i Valby Kino for frivillige og interesserede, der måske gerne vil give en hånd med.</p><p id="p14">GIV EN HÅND. Frivillige til driften, kan kontakte Katrine Clausager Rich:25391359 frivillige til byggepladsen kan kontakte formand for Valby Kinos Venner Niels Thybo-Carlsen på: 36450024 Det er også muligt at møde op på Gl.</p><p id="p15">Jernbanevej 40 søndag kl. 10.</p><p id="p1">FODBOLD: FC Sydhavnen og Valby Boldklub gav lørdag hinanden et spændende og intenst lokalopgør på stadionbanen i Valby Idrætspark.</p><p id="p2">Hjemmeholdet fra Sydhavnen kom bedst fra start. Johan Christiansen var ved flere lejligheder tæt på at bringe FC Sydhavnen i front. Som halvlegen skred frem fik gæsterne fra Valby bedre og bedre fat.</p><p id="p3">Valby Boldklubs Jimmi Krøyer fik 1. halvlegs i særklasse største chance, men alene med Sydhavnens målmand, Mikkel Brodersen, blev Krøyer den lille.</p><p id="p4">Derfor 0-0 ved pausen.</p><p id="p5">Der skulle dog komme hurtigt gang i scoringen i 2. halvleg: Johan Christiansen fandt Nikolai De Lemos på kanten af feltet. De Lemos tog chancen fra distancen og gjorde det til 1-0 efter 48 minutters spil.</p><p id="p6">Valby Boldklub pressede efterfølgende på for en udligning, men åbnede samtidig for store kontrachancer til Sydhavnen.</p><p id="p7">Både Michael Bruhn og Jeppe D. Andersen misbrugte på det skammeligste. I stedet lykkedes det Valby at udligne med 12 minutter igen via et særdeles veludført langskudsdrøn fra Kristian Abrahamsen op i det ene målhjørne.</p><p id="p8">1-1 og det lignede en pointdeling.</p><p id="p9">Men underligt nok trak Valby Boldklub sig langt tilbage efter udligningen og overlod initiativet til Sydhavnen.</p><p id="p10">Tre minutter før tid slap hjemmeholdets Søren Andersen og Michael Bruhn igennem på kanten af offside.</p><p id="p11">Alene med Valbys målmand var det ingen sag for Søren Andersen at lægge bolden på tværs til Michael Bruhn, der med en blød inderside sendte bolden det sidste stykke over stregen.</p><p id="p12">2-1 til FC Sydhavnen og sådan endte det. Sejren var Sydhavnens sjette på stribe. Dermed overvintrer oprykkerne på 3. pladsen i serie 2. Valby Boldklub er også nummer tre, men det er set fra bunden.</p><p id="p13">Spændende bliver det, om den hæderkronede Valby-klub, der til næste år runder 99 år, kan redde sig væk fra bunden efter vinterpausen og om FC Sydhavnen kan blande sig i oprykningskampen. bob.</p><p id="p1">SIG DET TIL VALBY BLADET: Kære læser og Valbyborger.</p><p id="p2">Vi står på tærsklen til det nye år, 2011. Det er ikke kun et nyt år, vi træder ind i, men et helt nyt årti. Lad os derfor sammen tage temperaturen på Valby.</p><p id="p3">Hvad farve har nålene på Valbys generalstabskort i 2011? Kan man overhovedet kortlægge Valby? Har du et nytårsfortsæt for Valby, vil vi gerne høre om det.</p><p id="p4">Hvor skal vi hen? Hvordan ser vores by ud? Har du ønsker, håb, antipatier, drømme, krav, visioner, mishag eller jubelskrig på både den korte og den lange bane? Så sig det til Valby Bladet. Mail eller skriv til os om det, og vi samler resultaterne i vort nytårsnummer - der kommer lige inden raketterne farer til himmels og adviserer det nye års komme. Undervejs vil redaktionen eventuelt kontakte dig for at uddybe dit emne. »Katalog Valby 2011« er tænkt som vort fælles produkt, hvor en hel by ser både frem og tilbage.</p><p id="p5">Sammen.</p><p id="p6"><br /><em style="bold">Spyt ud</em></p><p id="p7">Er der noget, du ønsker i vores fælles byrum? Flere indkøbsmuligheder og specialbutikker? Mere fokus på børn, gamle og det sociale liv? Er kulturlivet godt nok? Er den nye svømmehal tilstrækkelig? Er der en skulptur, der irriterer dig et sted? Vil du have bedre eller færre veje? En biograf? Flere eller bedre cykelstier? Er der for lidt finkultur? For gamle bøger på biblioteket? For få udendørs events rundt om i byen? Hvad med den offentlige forvaltning? Og er der ellers noget du har set dig gal på eller har et godt øje til? Noget du vil have bygget op eller revet ned? Noget du vil have startet eller sluttet? Hvad skal bestå, hvad skal ændres, hvad skal forbedres, og hvad er plingeling? Er byplanlægningen helt ude i skoven eller i hegnet? Hober tankerne sig op i hovedet på puden, når du skal sove, så slip dem ud, så vi sammen kan lægge puslespillet Valby i dag og i morgen - og måske få et glimt af ønskebyen Valby.</p><p id="p8"><br /><em style="bold">Overflyvning</em></p><p id="p9">Dit juleønske for Valby kan også være noget, du selv har tænkt dig at gøre for at gøre byen til at bedre sted at bo i. Vil du skrive vores nationalsang, tegne et Valby-flag, oprette et nyt fodboldhold, male et stakit, gøre Valby mere etnisk broget eller bare stoppe med at synge i badet, så hele nabolaget kan høre det? Lad os sammen lave en overflyving over Valby år 2011 ved hjalp af den collage, vi skaber af jeres mails og breve med meninger, holdninger og handlinger.</p><p id="p10">Og bringer du problematiske ting for en dag, kan vi også rykke på dem i forhold til f. eks. politikere og forvaltning.</p><p id="p11">Ja, kom og lad os sammen hejse Valby-flaget og råbe »2500«. Vi glæder os til at høre hvad Valby er for en størrelse.</p><p id="p12">Og hvad den kan blive til, hvis nogen lægger øre til dine meninger.</p><p id="p13">Det gør Valby Bladet.</p><p id="p14">Tak. Blandt alle indsendte svar trækker vi lod om en fornem og fyldt nytårskurv, der nok skal være fremme før Dronningens nytårstale. Men nu gælder det din, hvor emnet er dit eget lille »Valby-Danmark.</p><p id="p15">Husk at skrive dit telefonnummer og mærke dit indlæg »Katalog Valby 2011«. Du kan kontakte os på red.</p><p id="p16">val@berlingskemedia. dk -enten du skriver selv eller vælger at besvare følgende 7 spørgsmål i " Mit Valby": Hvad er det bedste ved at bo i Valby? Hvad er det værste ved at bo i Valby? Hvordan bruger du din by? Hvem er den typiske Valbyborger? Er der noget, du vil have ændret Valby? Er der noget, du savner eller noget der trænger til ros? Hvad glæder eller irriterer dig i Valby?.</p><p id="p1">Valby Lokaludvalg har en spændende plan om en ny trafikstrategi for Valby, men i den finder man ikke mange trafikale visioner for det centrale, gamle Valby. Lokaludvalget fokuserer primært på F. L. Smith området, Grønttorvet, Valby Idrætspark og Debat Ny Ellebjerg området. Det er godt, men det er ikke godt nok! Som beboer og formand for en beboerforening på Toftebakkevej lige midt i det gamle Valby vil jeg opfordre lokaludvalget og kommunen som sådan til at udvikle en trafikstrategi for det centrale, gamle Valby, hvor begreberne børn, sikkerhed og lokalmiljø er styrende faktorer.</p><p id="p2">En sådan strategi kræver naturligvis debat blandt alle interessenter; udgangspunktet for den debat kunne være disse fire, konkrete ideer:</p><p id="p3"><br /><em style="bold">Brolægning</em></p><p id="p4">Valby Tingsted fik i 2008 en smuk brolægning, som foreslås udvidet sydpå til Skolegade, Annexstræde og den del af Rughavevej, som strækker sig fra Mellemtoftevej ned til Skolegade, samt nordpå til Mosedalvej og Smedestræde.</p><p id="p5"><br /><em style="bold">Sæt prop i Rughavevej</em></p><p id="p6">Enhver trafikforsker ville korse sig, hvis han befandt sig på Rughavevej en mandag morgen mellem klokken syv og ni, og ligesådan mellem kl. 15 og 18. Rughavevej, og Annexstræde, er allerede forsynet med hastighedsdæmpende vejbump, men ikke desto mindre tager hele morgentrafikken fra Valby Langgade genvejen over vejbumpene for at skære et hjørne af ruten mod Toftegårds Plads. Og om eftermiddagen går det den anden vej. Annexstræde og Rughavevej er ikke indfalds-og udfaldsveje for myldretidstrafik.</p><p id="p7">Lad os derfor sætte en »prop« i Rughavevej ud for Riccos kaffebar. Spær gaden med meterhøje potter med blomster og sæt bænke på den hyggelige plads, som vil opstå.</p><p id="p8"><br /><em style="bold">Børnenes gader</em></p><p id="p9">Gør gaderne i det gamle Valby til børnenes gader.</p><p id="p10">Lad os få cykelstier på den centrale del af Valby Langgade fra Gl. Jernbanevej og helt ned til Skolegade.</p><p id="p11">Denne del af Valby Langgade er en flittigt benyttet skolevej til Valby Skole og Freinetskolen, men den er lige så flittigt benyttet af myldretidstrafikanter, som tror det går hurtigere ad Valby Langgade, end ad Roskildevej eller Folehaven. Det er yderst farligt for cyklende børn, og voksne for den sags skyld.</p><p id="p12">Det samme gælder Gåsebækvej, der af mange trafikanter benyttes som en trafikåre mellem Valby og Frederiksberg.</p><p id="p13">Gåsebækvej udmærker sig som en af de veje eller gader i København, der har de bredeste fortove; lad os i trafiksikkerhedens navn få inddraget halvdelen af fortovene til cykelstier.</p><p id="p14">Og så er der Valby motorvej, bedre kendt som Toftegårds Allé. Nogle taler om, at Valby motorvej skal graves ned under jorden, men enhver med blot en smule kendskab til kommunens økonomi ved, at vi vil blive vidner til indvielse af Femernbroen og Metro cityringen, førend Toftegårds Allé bliver gravet ned.</p><p id="p15">Derfor; lad os etablere et passende antal hastighedssænkende heller og vejbump på motorvejen og lad også disse brede sig til den centrale del af Valby Langgade. I denne sammenhæng kunne vi lære meget af Gammel Kongevej på Frederiksberg, hvor kombinationen af heller, brostensbelagt »midterrabat« og cykelstier går op i en højere enhed.</p><p id="p16"><br /><em style="bold">Spinderiet</em></p><p id="p17">Eksempelprojektets center, Spinderiet, har også forårsaget en markant forøgelse af trafikken i det centrale, gamle Valby. Ovenstående tre gode ideer vil begrænse trafikken, men de vil næppe i tilstrækkelig grad gøre noget ved parkeringsproblemerne i de små gader omkring centret. Det er tydeligt, at Spinderiets egne parkeringsfaciliteter ligger øde hen i al for stor grad. Mange kunder parkerer i gaderne omkring centret, og i jagten efter parkeringspladser i de små gader, herunder på legeområder, kører kunderne alt for stærkt rundt for at lede efter parkering. Det gør det ganske enkelt farligt for legende børn og andre beboere at færdes i de små gader.</p><p id="p18">Derfor; tilbyd døgnåben parkering, og tilbyd beboerne i det centrale, gamle Valby parkeringsabonnement i centret. De kunne blive en glimrende forretning for Spinderiet, beboerne ville blive gladere for den store nabo, og problemet med manglende parkeringspladser i de små gader vil være løst.</p><p id="p19"><br /><em style="bold">Det gode eksempel</em></p><p id="p20">Hvis Lokaludvalget ville arbejde videre med ideer som disse, ville trafikafviklingen i det centrale, gamle Valby gå hen og blive et sandt eksempelprojekt, som Valby Lokaludvalg og Københavns Kommune som sådan kunne drage nyttige erfaringer fra i det fremtidige arbejde med trafikplanlægningen i forbindelse med F. L. Smith området, Grønttorvet, Valby Idrætspark og Ny Ellebjerg området.</p><p id="p21">Jacob Egevang, Toftebakkevej 8.</p><p id="p1">VILLADS: Pas på denne bog.</p><p id="p2">Den kan indeholde gode ideer til narrestreger nytårsaften.</p><p id="p3">Villads fra Valby skyder året i gang er vanløseborgeren Anne Sofie Hammers ?? bog om drengen Villads, der bor i Valby.</p><p id="p4">Selv bor Anne Sofie Hammer i Vanløse med sin familie, der tæller manden Klaus Jensen, tre børn på 12, 16 og 20 år, tre undulater, to marsvin og en cognacfarvet italiensk trøffelhund, Ziggy.</p><p id="p5">Anne Sofie Hammer er 46 år og debuterede i 2009 med bogen Villads fra Valby, der hurtigt blev en succes og har dannet grundlag for både film og teater. Snart kan man købe en familiekalender med Villads fra Valby og fra 5. Til 18. November kan man på Teatret Zeppelin på Vesterbro se forestillingen Fuld fart på Villads fra Valby, der er produceret i samarbejde med Børneulykkesfonden.</p><p id="p6">Villads fra Valby skyder året i gang udkommer 22. Oktober og handler om nytårsaften. Villads vil gerne være sammen med sin ven, Frida, men Villads mor mener ikke, at Fridas forældre vil undvære Frida nytårsaften, og det passer vist heller ikke helt godt, at de to familier holder nytår sammen.</p><p id="p7">Men det er kedeligt at lave ballade alene, så Villads løber lige ind til Frida, og så begynder aftenen at udvikle sig noget anderledes, end de voksne havde planlagt.</p><p id="p8">Bogen er en direkte forlængelse af Villads fra Valby holder jul, men kan læses selvstændigt.</p><p id="p1">FODBOLD: Fremad Valby spillede sig tirsdag videre i pokalturneringen, Ekstra Bladet Cup, ved på udebane at besejre serie 1-holdet, FA 2000, med 4-3.</p><p id="p2">Det lignede en sikker Fremad-sejr, da det 13 minutter inde i 2. halvleg blev 4-1 til gæsterne fra Valby efter et flot opspil.</p><p id="p3">Men Frederiksberg-Alliancen viste fin moral og reducerede to gange i henholdsvis det 72.og 82. minut.</p><p id="p4">Dermed var spændingen tilbage i opgøret, men tættere på kom hjemmeholdet ikke.</p><p id="p5">Fremad Valby sikrede sig en velfortjent pokalsejr og kan nu se frem til en noget sværere opgave i 2. runde, hvor 2. divisionsklubben, Nordvest FC fra Holbæk, venter.</p><p id="p6">Fremad Valby, der er den eneste tilbageværende Valbyklub i turneringen, har som lavest rangeret hold, fordel af hjemmebane. Kampen spilles således i Valby idrætspark onsdag den 25. august kl. 18.00.</p><p id="p7">bob.</p><p id="p1">Carlsberg-ledelsens beslutning om at  lukke alle bryggeriaktiviteter i Valby og flytte hele produktionen til  Fredericia kommer langt fra som nogen overraskelse. </p><p id="p2">I begyndelsen af 1970erne var der 7.000 bryggeriarbejdere på Carlsberg i  Valby og Tuborg i Hellerup. Bryggerierne var blandt byens største  arbejdspladser. Tuborg lukkede i midten af 1990erne. Og tilbage i Valby er  der i dag kun 160 bryggeriarbejdere, der passer to tappekolonner og et  fadølsfustageanlæg mod 20 kolonner Carlsberg/Tuborg i 1960erne.</p><p id="p3">  I går meddelte Carlsbergs  direktion så, at alle bryggeriaktiviteter med undtagelse af husbryggeriet  »Jacobsen« lukkes inden udgangen af 2008. Men 800 medarbejdere i hovedsædet  for Carlsberg-koncernen og Carlsberg Danmark bliver i Valby. Så selv om  tapperiet lukker med udgangen af 2008, vil Carlsberg-ånden stadig hvile over  Valby. De fredede og kulturhistoriske bygninger bevares. Det gælder de  unikke kulturhistoriske perler som Elefantporten - Carlsberg Museum –  Carlsbergs æresbolig, hvor den verdensberømte danske fysiker Niels Bohr  boede i fra 1931-62 – og stifteren brygger J.C. Jacobsens villa. Op mod 20  andre huse vil blive bevaret, plus at Carlsbergs store bryggerheste og  kuskene og hestepasserne får lov til at blive.</p><p id="p4"><em style="bold">Opstart i 1847</em></p><p id="p5">1847 var året, hvor den fremsynede  brygger J.C. Jacobsen flyttede fra snævre forhold i Brolæggerstræde bag de  københavnske volde til de åbne grønne marker omkring Valby. Han åbnede et  bryggeri til produktion af bayersk øl og befæstede sit internationale ry som  foregangsmand i bryggeriverdenen. Sønnen Carl fulgte i faderens fodspor og  byggede Ny Carlsberg i  1881.  2.600 ud af koncernens 31.000 ansatte arbejder i Carlsbergs danske  datterselskab. Efter fusionen med Orklas bryggerier i 2001 fik Carlsberg et  solidt fodfæste i Østeuropa, Sverige og Norge. Med de seneste opkøb af tyske  Holsten, nye kinesiske jointventures og bryggeriinvesteringer er der sat  yderligere gang i Carlsberg. Carlsberg og Orkla brød dog samarbejdet i 2004.  </p><p id="p6">Med sloganet »Probably the best beer in the world« bliver produkterne i  markedsført verden over. </p><p id="p7">Lige fra Beijing og Shanghai i Kina til Moskva og St. Pedersborg i Rusland,  Istanbul i Tyrkiet og Malawi i Afrika.</p><p id="p8"><a href="mailto:bso@berlingske.dk">bso@berlingske.dk</a></p><p id="p1">»Yes, så er vi på toppen af broen, og her er jo dejligt lyst, trygt og godt,« siger betjenten fra Københavns Politi, der leder en tryghedsvandring rundt i et villakvarter i Valby.</p><p id="p2">Folk ler. Flokken på 20-25 personer står i ragende mørke midt på overgangen til Danshøj St. De maser sig sammen, for at gøre plads til forbipasserende cyklister.</p><p id="p3">Vandringen har til formål at kortlægge, hvor i Valby-kvarteret, der kan opsættes mere belysning eller beskæres i plantevækst for at gøre færden i de mørke aftentimer mere trygt. Vandringen kommer i kølvandet på 16 røverier, som kvarteret deler med et tilsvarende villaområde på Frederiksberg-siden af Roskildevej.</p><p id="p4">Betjenten ler også.</p><p id="p5">»Okay, der mangler lys her,« konstaterer hun.</p><p id="p6">Siden Berlingske i november, var ude at se på den berygtede sti, der har været scene for flere af de i alt seks røverier, som politiet kender til i området, er der blevet beskåret kraftigt i smutvejens plantevækst.</p><p id="p7">Sidst i november bragte Berlingske en artikel om et villakvarter i Valby, der var plaget af en række røverier mellem april og september i år. Det kom frem, at politiet kendte til hændelserne, men havde undladt at slå alarm.</p><p id="p8">Under et borgermøde, d. 26 november kom det desuden frem, at ti af i alt 16 røverier var sket på Frederiksberg-siden af Roskildevej. Og selv om politiets på mødet anerkendte, at der burde være blevet meldt ud til Valby-beboerne i området, så har politiet endnu ikke grebet chancen for at kommunikere detaljer om sagerne i Frederiksberg-området.</p><p id="p9"><br /><em style="bold">»Jeg tror ikke på, at de er over 16 år« </em></p><p id="p10">Lisbet Fagerberg, der er formand for »Forældregruppen - Stop Røverierne« , fortæller Berlingske, at siden borgermødet har politiet været meget mere synlige i området i Valby. Denne ekstra tilstedeværelse har beboerne på Frederiksberg dog ikke set noget til.</p><p id="p11">Politiet har pågrebet tre mistænkte, hvoraf én er varetægtsfængslet. Ingen er endnu dømt.</p><p id="p12">Inden aftenens tryghedsvandring går i gang, står politiet klar til at besvare spørgsmål fra de fremmødte. Lisbeth Fagerberg påpeger, at en del af gerningsmændene er langt over 16 år, »så der må jo være nogle flere derude, der ikke er fundet?« </p><p id="p13">»Det er der nok,« erkender politikommissær og leder af Frederiksberg Lokalpoliti på Peter Bangs Vej, Flemming Kragh-Nielsen.»Mere kan jeg ikke sige, men jeg tror ikke på, at de er over 16 år, for det er de ikke i den gruppe.« </p><p id="p14">Men vi har jo vidner, der har fortalte det - også voksne, der har set dem inden, og som ikke har været i en stresset situation, som har set nogen, der har været omkring de 20 år?</p><p id="p15">Det svarer nærpoliti-lederen ikke på.</p><p id="p16">Men I kigger videre?</p><p id="p17">»Ja, vi er stadigvæk på sagen. Flere spørgsmål?« </p><p id="p18">Det er der ikke.</p><p id="p19">Frederiksberg-beboere venter stadig på politiets informationer om røverier</p><p id="p20">For mens Valby-borgerne får skåret træer ned og går tryghedsvandring, så sidder Frederiksberg-beboerne på den anden side af Roskildevej stadig og venter på detaljer om ti af de i alt 16 røverier, der er foregået i de to villakvarterer.</p><p id="p21">Selv om Københavns Politis vicepolitiinspektør Rasmus Agerskov Schultz ved et borgermøde i slutningen af november anerkendte, at man burde have advaret ude i områderne, er der ikke blevet lagt kræfter i at udbrede praktiske detaljer om sagerne til Frederiksberg-kvarterets beboere.</p><p id="p22">Rasmus Agerskov Schultz forklarer, at der ikke bliver aktivt meddelt detaljer om røverierne på Frederiksberg, da politiet mener at have pågrebet en af hovedkræfterne i røverierne.</p><p id="p23">Men der er stadig et behov for oplysning i området på Frederiksberg mener beboere i området, som Berlingske har talt med. En familiefar, der bor midt i det område på Frederiksberg, der har været scenen til ti røverier siger:</p><p id="p24">»Det er fint og flot, at de har fanget nogen, men det betyder jo ikke, at der ikke er nogen, der kunne finde på det igen - der er jo én, der er varetægtsfængslet, og de to andre, de dribler jo frit rundt.« </p><p id="p25">Hvilke forholdsregler er det, man gerne vil have mulighed for at tage, når man hører om ti røverier i éns område?</p><p id="p26">»Når man ved, der foregår en hel bølge af røverrier helt tæt på os, så henter man jo sine børn der eller går fra fodbold, SFO eller kammerater. Med denne her viden i baghovedet, så havde vi nok lige sagt »okay jeg henter dig lige« , for at være helt sikker.« </p><p id="p27">De ti røverier på Frederiksberg-siden af Roskildevej og de seks på Valby-siden er alle foregået over en periode mellem april og september i år.</p><p id="p28">Vandringen ender hvor den begyndte. Ved stien det hele startede med.</p><p id="p29">»Tak fordi I kom,« når repræsentanten fra Sikker By at sige inden den efterhånden frosne flok klapper og går i opløsning på den tusmørke villavej.</p><p id="p1">POESI: Da Tom Kristensen og Emil Bønnelycke var på toppen af ekspressionismens udvikling i Danmark sad de i Valby.</p><p id="p2">Valby Parnasset er i mellemtiden blevet glemt til fordel for Olsen-banden-idyl, landsbystemning og familieliv.</p><p id="p3">Men bydelen er i stand til at tiltrække publikum til litterære arrangementer, mener valbyborger og digter Peter Dyreborg.</p><p id="p4">»Jeg tilhører middelklassen.</p><p id="p5">Jeg tilhører akademikerbørnefamilier.</p><p id="p6">I den skovbørnehave min datter går, ligner vi alle sammen hinanden. Diversiteten og mangfoldigheden er forsvindende lille. Vi har en middellang eller længere videregående uddannelse, vi har en bestemt måde at arbejde på, at tænke på, vi har børn i en bestemt aldersgruppe, og vi bor i enten en stor andel-eller ejerlejlighed, eller en lille villalejlighed.</p><p id="p7">Vi er så utroligt snævre.</p><p id="p8">Vi vil have ro og udfoldelsesmuligheder.</p><p id="p9">Men vi vil også gerne have kultur, der ikke er provinsiel.,« siger han.</p><p id="p10"><br /><em style="bold">Andet end Olsen-banden</em></p><p id="p11">Derfor forsøger han nu at positionere Valby som en litterær bydel.</p><p id="p12">»Lige nu er Valby i et vadested mellem nogle forskellige identiteter. Fordi Valby er ved at rykke et nyt sted hen.</p><p id="p13">Valby er ikke længere kun Olsen-bandens gamle Valby,« siger han.</p><p id="p14">Og noget af det, der ifølge den unge digter og poetry slammer er med til at skabe den nye identitet er allerede til stede.</p><p id="p15">»Det er blandt andet Teater V og jazzen. Pelle Koppel bringer den professionelle teaterscene til Valby. Og det giver noget til Valbys identitet.</p><p id="p16">Og Benjamin Koppel bringer den professionelle jazzmusik til Valby. Og det giver noget til Valbys identitet. Det, jeg forsøget og også er i gang med, er at bringe den professionelle og internationale litteratur til Valby,« siger han.</p><p id="p17">Den tidligere danske mester i poetry slam har fået Benny Andersen til bydelen og i efteråret besøger Henrik Norbrandt Valby.</p><p id="p18">»Det kommer ikke til at ske over natten, men nu, hvor jeg kan trække 140 til 150 publikummer, kan jeg også få nogle andre litterære navne til Valby.</p><p id="p19">I løbet af det her år, har jeg haft en amerikaner, to englændere, det største litterære navn i Danmark overhovedet, Benny Andersen, jeg har haft to svenske digtere, ti af Danmarks bedste poetry slammere, og nu til efteråret kommer Henrik Nordbrandt også. Jeg vil gerne vise, at Valby kan rumme litteratur af meget høj professionel kvalitet. Og også international kvalitet. Og det gør det lige nu,« siger Peter Dyreborg.</p><p id="p20"><br /><em style="bold">U20 scene til Valby</em></p><p id="p21">Når Peter Dyreborg går på scenen i det Kgl. Teater er det for en fyldt teatersal med voksne og ældre mennesker. Når han går på scenen i Valby er det hans eget segment. Den næste udfordring er ungdommen.</p><p id="p22">»Ser man ud over mit eget segment, så tror jeg, at de unge mennesker i Valby ikke ved, at de gerne vil have det. Men det skal de nok finde ud af,« siger han. Ifølge ham skal de også nok finde ud af, at det er i Valby, det sker. For selvom det oplagte valg til at skabe en ny kunstscene var Indre By, Nørrebro eller Vesterbro, så er det i postnummer 2500, der er en ny scene for U20-poeter på vej.</p><p id="p23">»Jeg så i Valby Bladet og i foldere rundt omkring, at områdefornyelsen ville støtte nye projekter. Så jeg søgte. I første omgang, havde jeg tænkt, at sådan et projekt med en U20-scene burde være i centrum.</p><p id="p24">Men med de kræfter, i Valby, der gerne vil sætte gang i nye projekter kom jeg på nye tanker.</p><p id="p25">Her er jo både Valby Kino, Kurltur Valby og Områdefornyelsen, der i den grad vil sætte gang bydelen,« siger han.</p><p id="p26">Når ungdomsscenen til efteråret åbner, bliver det en scene for optrædende under 20. Men en scene med plads til alle slags publikummer. »Jeg håber, at der kommer forskellige mennesker på 22, 42, 52 år ind. Og jeg synes,, det ville være fedt, hvis der kom en 72-årig og så poetry slam med teenagere. For jeg ved, at de ville få en god oplevelse.</p><p id="p27">De 62-og 72-årige kommer nemlig på det Kgl. Teater. Og hvis de kan komme i det Kgl., kan de også komme i Valby Kino.</p><p id="p28">Men det kræver selvfølgelig benarbejde, at lokke et nyt publikum derned,« siger han.</p><p id="p29">Det kommer helt sikkert også til at kræve benarbejde at lokke de unge på scenen.</p><p id="p30">For digtning er nu en gang ikke helt så hipt og glamourøst som hip hop.</p><p id="p31">»Der løber jo en del rundt og tror, de skriver rap. Men det, de i virkeligheden skriver, er digte.</p><p id="p32">Og hvorfor ikke hellere lave fede digte end elendig rap?«.</p><p id="p33">Der løber jo en del rundt og tror, de skriver rap. Men det, de i virkeligheden skriver, er digte.</p><p id="p34">Og hvorfor ikke hellere lave fede digte end elendig rap? PETER DYREBORG, digter og poetry slammer.</p><p id="p1">VISIONER: Valby Lokaludvalg har udarbejdet et forslag til en letbaneforbindelse gennem Valby, der dagligt vil give titusindvis af borgere i Storkøbenhavn en direkte forbindelse mellem Indre By og Ring 3.</p><p id="p2">Forslaget er en aktuel mulighed for at skabe en attraktiv kollektiv forbindelse på tværs af en kommende betalingsring.</p><p id="p3">Kernen i Valby Lokaludvalgs forslag er at skabe en attraktiv forbindelse fra metrocityringen gennem Carlsbergområdet og Valby til Hvidovre Hospital og videre til Brøndby, hvor den kan kobles på letbanen langs Ring 3. Det skaber en forbindelse, hvor passagerer fra omegnskommunerne hurtigt og let kan passere en betalingsring og få forbindelse til metroringen, der giver optimal adgang til det centrale København.</p><p id="p4">For den vestlige del af Københavns kommune giver det direkte adgang til områdets primære hospital i Hvidovre og til Brøndby Stadion. Og for borgerne i Valby betyder det en ideel betjening af udviklingsområdet på Carlsberg og Grønttorvet og en reduktion af den øgede trafikbelastning, som de store byudviklingsområder genererer. Letbaneplanen vil således give et kvalitetsløft til den overordnede kollektive trafikbetjening både for København og for Hovedstadsområdet.</p><p id="p5"><br /><em style="bold">Reducerer trafik</em></p><p id="p6">Idéen understøttes af en analyse, udarbejdet af Atkins Danmark A/ S som dokumenterer, at en letbaneforbindelse er en ideel løsning på en række voksende trafikproblemer i Storkøbenhavn.</p><p id="p7">Eksempelvis vil letbanen markant reducere den forventede biltrafik fra den nye Carlsberg-bydel, der vil bestå af 6.000 nye beboere og 10.000 nye arbejdspladser.</p><p id="p8">Bydelen forventes at generere 20.000 nye bilture i døgnet.</p><p id="p9">Letbanen videreføres fra Valby Station til Hvidovre Hospital, der således får et væsentligt trafikalt løft. Hvidovre Hospital betjener 460.000 borgere i den sydlige del af hovedstaden, og er et af de hospitaler i Hovedstadsområdet, der skal udvides kraftigt i forbindelse med den nye sygehusreform.</p><p id="p10">Ifølge Michael Fjeldsøe, næstformand i Valby Lokaludvalg, giver analysen fra Atkins Danmark A/ S positive svar på to meget væsentlige spørgsmål: Er der passagergrundlag og et perspektiv for byudvikling, der gør det meningsfyldt? Og kan det lade sig gøre? »For begge punkter er svaret et ubetinget ja. Derfor er Valby Lokaludvalgs letbaneidé det bedste bud på løsningen af de trafikale udfordringer titusindvis af borgere i Storkøbenhavn står overfor«, udtaler han.</p><p id="p11">Forslaget blev første gang præsenteret ved et velbesøgt offentligt møde på Carlsberg den 1. marts 2011. Siden er der indgået aftale om etableringen af en letbane i ring 3 og der ligger en regeringsbeslutning om etablering af en betalingsring i Hovedstadsområdet. En letbane har et gunstigt tidsperspektiv og kunne stå klar når metroringen åbner.</p><p id="p12">UEksempelvis vil letbanen markant reducere den forventede biltrafik fra den nye Carlsberg-bydel, der vil bestå af 6.000 nye beboere og 10.000 nye arbejdspladser.</p><p id="p1">Det skulle blive sent, før lanternernes lys kunne ses i en af årets første lange, lyse sommeraftener.</p><p id="p2">Til gengæld var de gode tilbud til at få øje på, da Cityforeningens medlemmer i Valby Langgade og Toftegårds Allé fredag holdt Valby By Night.</p><p id="p3">Vartegnet var en rød løber uden for hver af de tilsluttede forretninger, og alene turen på den fik kunderne til at føle sig som kongelige.</p><p id="p4">Mange gik målrettet efter de gode tilbud, som de forretningsdrivende på forhånd havde annonceret. Andre havde intentionerne, men nåede ikke længere end til en behagelig café-stol, lækker mad og kølige pilsnere i det pragtfulde vejr. Her hyggede de til et pænt stykke efter kl. 22, hvor butikkerne lukkede.</p><p id="p1">LOKALT SÅ DET BATTER: »Det bedste scenario er selvfølgelig, at vi kan få det hele finansieret gennem de fondsmidler vi har søgt. Og med den seneste million fra Realdania er vi kun to millioner fra mål,« siger Ole Østergaard fra bestyrelsen i Valby Kino.</p><p id="p2">De sidste to millioner kroner kan være på vej inden for de næste par uger og det er en spændt bestyrelse, der venter på svar fra de sidste ansøgninger.</p><p id="p3">»Vi har fået en god respons på vores ansøgninger, og der er blevet spurgt yderligere ind til projektet. Så jeg tror, der er en god sandsynlighed for, at vi har pengene i hus inden længe,« siger Ole Østergaard.</p><p id="p4">Lokale kræfter giver pote For fonden Realdania var det lokale engagement afgørende for, at der faldt en million kroner af til projektet.</p><p id="p5">»Det virker som om, der står en dygtig og engageret gruppe bag projektet, som i høj grad har formået at engagere og rekruttere de lokale kræfter i projektet,« siger Kirstine Cool, der er projektleder på Realdanias ildsjælekampagne.</p><p id="p6">I alt er 32 projekter blevet støttet med i alt 12 millioner kroner og heraf har Valby Kino fået den største pose penge.</p><p id="p7">Kun to andre projekter har modtaget en million. Og det er der ifølge Kirstine Cool flere grunde til.</p><p id="p8">»Valby er en til tider lidt overset del af København og fungerer på mange måder som en by i byen. I ansøgningen har de også slået på de historiske elementer af Valby som filmby, hvilket gør det interessant,« siger Kirstine Cool.</p><p id="p9"><br /><em style="bold">Kom ud af busken</em></p><p id="p10">Den ene, og mest sandsynlige vej mod den endelige finansiering, er de fondsmidler, der er søgt til den nye biograf. En anden vej går gennem det lokale forretningsliv i Valby.</p><p id="p11">Lundbeck har åbnet ballet med en lovning på 25.000 kroner og folkene bag Valby Kino forventer på sigt at lave endnu flere aftaler med lokale Valbyvirksomheder.</p><p id="p12">»Vi er i den grad åbne for samarbejde med virksomhederne.</p><p id="p13">Det er afgørende, at den lokale opbakning og interesse er tilstede. Det handler om at gøre det til vores alle sammens biograf,« siger Martin Boserup, der er næstformand og kasserer i Valby Kino.</p><p id="p14">For virksomhedernes vedkommende kan det for eksempel være muligheden for at bruge biografen til arrangementer for deres medarbejdere eller konferencer for samarbejdspartnere. For biografgængere og indbyggere i Valby kan det være muligheden for fysisk at give en hånd med, når biografen skal gøres klar, sælge billetter eller for den sags skyld købe en biografstol til 2000 kroner. Der er allerede godt gang i salget af de lidt mere end 200 stole og omkring 100 lokale har meldt sig som frivillige.</p><p id="p15">»Vi får jo en kollosal lokal opbakning. Derfor har vi også lavet det som en fond, så et overskud på sigt kommer alle til gode. Vi forestiller os, at der efter to-tre år vil være et overskud, som så kan deles ud til andre kulturelle projekter i Valby,« siger Martin Boserup.</p><p id="p16"><br /><em style="bold">Første film</em></p><p id="p17">Hvis alt går som planlagt og håbet, vil den første film blive vist på det store lærred allerede til efteråret.</p><p id="p18">»Vi satser og håber på, at vi kan have premiere på den første film omkring efterårsferien.</p><p id="p19">Får vi et positivt svar på de sidste ansøgninger, kan vi gå i gang med det samme. Og fire måneder tror vi er et realistisk bud på at blive klar. Det vil sige, vi kan vise åbningsfilm allerede i september eller oktober,« siger Ole Østergaard.</p><p id="p20">En mulighed, der er helt unik i Valby, der har lange filmtraditioner, omend det har stået i stampe et stykke tid.</p><p id="p21">»Det er 25 år siden, der sidst var biograf i Valby. Og det til trods for, at Valby var en filmby før Hollywood var det,« siger Ole Østergaard.</p><p id="p1">POETISKE OVERRASKELSER: Det gælder om at holde et vågent øje med byens butiksvinduer i den kommende tid. Især butiksvinduerne til nedlagte, nøgne og tomme butikker.</p><p id="p2">Måske bliver man indfanget af poetiske overraskelser.</p><p id="p3">' Valby i vinduet' blander ord med lys og bevægelse.</p><p id="p4">Når man mindst venter det, vil små passager af nyforfattede tekster bryde igennem de mørke butiksvinduer med fortællinger om Valby. Disse tekster kan opleves i området omkring Valby Langgade og Valby Station.</p><p id="p5">»Det er helt almindelige børn og voksne, der står bag teksterne. Sammen med forfatterne Sandra Schwartz og Dy Plambeck holder vi skriveworkshop på lørdag den 3.</p><p id="p6">november. Her får man opgaven at skrive om Valby - hvad man har på hjerte om Valby, ja, det er selvfølgelig helt op til deltagerne selv,« fortæller Lise Wesch Kristensen, der er bibliotekar på Valby Bibliotek og idékvinden bag ' Valby i vinduet'.</p><p id="p7"><br /><em style="bold">Gå på opdagelse</em></p><p id="p8">»Jeg håber, at der vil komme nogle tekster ud af bestræbelserne, der kan prikke til vores oplevelse af, hvad Valby er. Nogen vil være enig i det billede af Valby, som teksterne fremstiller - andre vil måske føle sig provokeret. Men under alle omstændigheder bliver man forhåbentlig nysgerrig og ser på Valby med nye øjne,« siger Lise Wesch Kristensen -og opfordrer alle til at gå på opdagelse i Valbys gader.</p><p id="p9">»Vi har i hvert fald fundet nogle underfundige placeringer til ord i gadebilledet, som er lidt sjove.«.</p><p id="p1">VEL BEVARET: Det er 27 år siden, at Peter Olesen første gang udgav en bog om sin elskede bydel Valby.</p><p id="p2">I næste uge genudgives den lokale forfatters bog ' Valby - bevar mig vel' i et nyt oplag.</p><p id="p3">»Jeg har længe ønsket at den blev genudgivet, og der er rigtig mange, der har spurgt til den. Derfor er det også dejligt, at man igen kan finde den på boghandlernes hylder,« fortæller Peter Olesen.</p><p id="p4"><br /><em style="bold">Historisk og eventyrligt</em></p><p id="p5">I bogen, der har været udsolgt siden 2007, fortæller han om byggeforeningerne, om rækkehuse og villakvarterer, om eventyrhuse og etageejendomme og om de mange porte og indgange til Valby. Han viser i bogen, hvordan Valby tog sig ud som landsby omkring århundredeskiftet, hvordan bydelen stod tæt på forfald i 1980' erne, og hvordan den har formet og udviklet sig gennem årene.</p><p id="p6">Peter Olesen har skrevet mere end 25 bøger om København, hvoraf tre af dem er om Valby.</p><p id="p7"><br /><em style="bold">Ny bog på vej</em></p><p id="p8">Den seneste bog om Valby udkom sidste år og første oplag blev revet væk. Nu er den alt andet end ordknappe forfatter igen klar ved tasterne.</p><p id="p9">»Jeg arbejder faktisk på en ny bog, der skal inspirere til at tage en tur ud og se Valby med børneøjne.</p><p id="p10">Der er så mange spændende og sjove historier, hvis man bare retter blikket lidt op og ser sig omkring i bydelen,« siger han.</p><p id="p11">I første omgang, skal han dog have fundet de nødvendige samarbejdspartnere til at udgive bogen. Måske skal der også et par sponsorer på plads, inden den endelige børnebog om Valby finder sin vej til hylderne.</p><p id="p12">SIGNERING. Peter Olesen signerer den genoptrykte bog i Arnold Busck, Spinderiet, torsdag marts kl.</p><p id="p13">UJeg har længe ønsket at den blev genudgivet, og der er rigtig mange, der har spurgt til den. Derfor er det også dejligt, at den bliver trykt igen.</p><p id="p14">PETER OLESEN, forfatter.</p><p id="p1">I Valby lå der tidligere et udmærket gadekær ved Gadekærvej, der er en sidegade til Valby Langgade.</p><p id="p2">Gadekærvej var en nabogade til Mosedalvej med Nordisk Film som hovedattraktion.</p><p id="p3">Her var der tidligere mose, som navnet antyder.</p><p id="p4">Gadekæret er for længst kastet til og væk, og Gadekærvej er for helt nylig omdøbt til Erik Ballings Vej. Københavns Kommune har sidste år ofret mange penge og gode kræfter på at etablere et fint og attraktivt nyt anlæg, just hvor gadekæret lå. Grønt og indbydende. Men underligt nok uden gadekær eller anden form for vandhul. Jeg har netop rost det nye anlæg i en ny bog om Valby, der udkommer senere i år, 26 år efter min første Valby-bog, " Valby - bevar mig vel".</p><p id="p5">Men inspireret af Lars Henriksens artikler om genoplivning af danske gadekær forleden i Kristeligt Dagblad tænkte jeg: Hov, hvorfor lod kommunen ikke samtidig et vandhul eller gadekær etablere.</p><p id="p6">Både af hensyn til historien og hyggen, og fordi vandhullet ville kunne opsamle vand fra nutidens voldsomme regnskyl, inden vandet siver ned i vore kældre.</p><p id="p7">En idé, som både Danmarks Naturfredningsforening og det rige og generøse Realdania bakker meget op om, altså at genetablere gadekær, som det fremgik af artiklen her i avisen.</p><p id="p8">Derfor skyndte jeg mig også i min bogtekst at efterlyse et sådant retableret gadekær på stedet. Der er rigeligt med plads, især i nederste højre hjørne af det nye foto, taget fra en tredje sal på Sylviavej.</p><p id="p9">Det kan vel ikke koste alverden også at få det vandhul med, så det nye navn til anlægget, Valby Gadekær, døbt af Valbyborgerne gennem en navnekonkurrence, også rimer mere med virkeligheden.</p><p id="p10">Også så regnvand kan samles op her. Nøjagtig som Valbyfirmaet Lundbeck A/ S har sikret sig, da man efter store vandproblemet forrige år efter voldsomt regnskyl etablerede opsamlingsbassiner op ad deres store, nye, dyre auditorium.</p><p id="p11">Derfor Københavns Kommune: Nu I har gjort det så fint i Valby, hvorfor så ikke også gerne grave et hul til et retableret gadekær ved den tidligere Gadekærvej?.</p><p id="p12">bagsiden@k.dk </p><p id="p13"><br /><em style="bold">Fakta: SKRIV TIL BAGSIDEN OM GADEKÆR</em></p><p id="p14">Har der været et gadekær i dit lokalområde? Hvorfor er det forsvundet, og vil det eventuelt kunne retableres? Er der historier knyttet til gadekæret? Skriv til bagsiden og send gerne et foto af et gadekær eller et forsvundet gadekær med.</p><p id="p1">FOTOS: DAN MØLLER FODBOLD: Vi skruer tiden fire år tilbage. Helt præcis til 8.</p><p id="p2">august 2013. Netop denne dag led Boldklubben Frem klubbens seneste nederlag i Valby Bladet Cup. Dengang vandt FC Sydhavnen 2-1 i semifinalen.</p><p id="p3">Siden da er Frem gået fra den ene sejr til den anden -dog med undtagelse af en 1-1 kamp mod BK Pioneren i 2015.</p><p id="p4">Pointtabet var i øvrigt særdeles tæt på at koste frem'erne rekordstimen af turneringssejre, eftersom kun en vunden lodtrækning skaffede dem afgang til semifinalen det år, hvorefter de tværstribede som bekendt gik hele vejen.</p><p id="p5"><br /><em style="bold">FCU solgte sig dyrt</em></p><p id="p6">Dette års triumf i Valby Bladet Cup havde til gengæld intet med held at gøre. Frem'erne har været tæt på urørlige hele vejen frem til lørdagens finalesejr.</p><p id="p7">Modstanderen i slutkampen var FC Udfordringen. De to hold mødtes også i det indledende puljespil. Den kamp resulterede i en Frem-sejr på 4-1.</p><p id="p8">Da Udfordringen stillede til finalen i en stærkt afbudsramt udgave, og Frem samtidig var forstærket af spillere fra klubbens 2. divisionstrup, så var frem'ernes favoritværdighed udtalt.</p><p id="p9">Kampen var da også kun 11 minutter gammel, da Frem kom foran på en lille frisparksperle af Jonas Nørremark.</p><p id="p10">Det lignede på mange måder en Frem-walkover. Men aktører og iagttagere på Engdraget skulle blive klogere. FC Udfordringen-spillerne havde nemlig ikke i sinde at agere kanonføde.</p><p id="p11">De solgte sig dyrt, og efter 25 minutters spil udlignede Simon Jessing højst overraskende til 1-1.</p><p id="p12">Udligningen gav naturligvis FCU'erne ekstra kræfter og mod på tilværelsen, så selvom Frem -og ikke mindst Simon Skibsted -testede træværket ved flere lejligheder holdt 1-1 halvlegen ud.</p><p id="p13"><br /><em style="bold">Martin E.' s første triumf</em></p><p id="p14">13 minutter inde i 2. halvleg måtte FCU dog give fortabt, da Frem-anfører, Kenneth Michaelsen, lavede sit fjerde turneringsmål.</p><p id="p15">2-1.</p><p id="p16">Selvom de heroiske kæmpende FCU-spillere fightede videre, så havde de intet modsvar.</p><p id="p17">Helt afgjort blev kampen dog først tre minutter før tid, da Karlo Kasumovic havde sidste fod på scoringen til 3-1.</p><p id="p18">Dermed kunne den tidligere ungdomslandsholdsspiller, Martin E. Jensen, notere sig sin første Valby Bladet Cuptriumf som træner for et ganske ungt og talentfuldt Fremmandskab.</p><p id="p1">FODBOLD: »Jeg troede sådan set bare vi skulle spille tre almindelige træningskampe, og så var det det. Men er du gal, der bliver gået til den. Der er godt nok høj intensitet. Det er sgu fedt.« Cheftræner for debutanterne fra FC Udfordringen, Tobias Ambs-Thomsen, har for første gang mærket, at Valby Bladet Cup er mere end bare en stribe træningskampe i sommervarmen.</p><p id="p2">Ordene faldt umiddelbart efter, at den kristne Valbyforening som den første debutantklub siden 2004 kvalificerede sig til semifinalerne.</p><p id="p3">Det skete efter et sandt drama mod Valby Boldklub, der -efter en missirabel start på årets turnering og et 1-6 nederlag til Boldklubben Pioneren -var få minutter fra at sikre sig den fjerde og sidste semifinaleplads.</p><p id="p4">En 1-0 sejr over Boldklubben Frem lørdag betød, at Valby BK med en ny sejr over FC Udfordringen ville være klar til sin niende semifinale i Valby Bladet Cups historie.</p><p id="p5">Det så ud til at gå Valby Boldklubs vej, da Kristian Abrahamsen bragte ' de lyseblå' -der havde været en mand i overtal siden det 52. minut -foran med 2-1 i kampens 87. minut.</p><p id="p6">Målet faldt i øvrigt blot to minutter efter at Udfodringen havde udlignet til 1-1.</p><p id="p7">Men fire minutter inde i dommer Preben Jacobsens tillægstid dukkede Udfordringens David Zimmermann op og hamrede sit hold på 2-2.</p><p id="p8">Jublen var enorm i Udfordringens lejr og skuffelsen tilsvarende stor hos Valby BK, der dog kan se tilbage på to gode kampe.</p><p id="p9"><br /><em style="bold">Målorgie blev afgørende</em></p><p id="p10">I pulje A kan Vigerslev Boldklub se tilbage på tre gode kampe, der tilsammen har udløst syv point og dermed 1.</p><p id="p11">pladsen i puljen.</p><p id="p12">FC Sydhavnen er ligeledes semifinaleklar efter en afgørende sejr over Fremad Valby.</p><p id="p13">Kampen fik et nærmest absurd forløb og har indskrevet sig som den mest målrige i Valby Bladet Cups historie.</p><p id="p14">Sydhavnen vandt 9-5 (!) Afgørende blev Fremads otte minutter lange backout i starten af 1. halvleg, hvor ' de røde' fra det 12. til det 20. minut præsterede at lukke fem mål ind.</p><p id="p15">I semifinalen i morgen ( torsdag) kl. 18.15 møder FC Sydhavnen Boldklubben Frem, der vandt pulje B med seks point. Kampen afvikles på bane 15 i Valby Idrætspark ud for Frems klubhus.</p><p id="p16">Allerede i aften ( onsdag) kl.</p><p id="p17">18.15 spilles den første semifinale.</p><p id="p18">Den står mellem Vigerslev Boldklub og FC Udfordringen og afvikles på kunstgræsbane 2 i Valby Idrætspark nær Bevægelseshuset. Samme sted spilles finalen. Det er på lørdag med start kl. 15.00.</p><p id="p1">Valby-borgerne har tilsyneladende hungret efter inspiration til nye gåture i lokalområdet I hvert fald blev Lokaludvalgets nye trykte kort over de syv gåruter i Valby revet væk fra udvalgets stand under Kulturdagene. Ruterne er udvalgt af Lokaludvalget på baggrund af Valby-borgernes indsendte forslag i løbet af foråret Projektmedarbejder i Valby Lokaludvalg, Louise Lind, er meget glad for den store interesse for kortene.</p><p id="p2">- Det var en fornøjelse at uddele de nye rutekort på Valby Langgade under Kulturdagene.</p><p id="p3">Folk var helt vilde efter at få fati kortene, og vi fik megen positiv respons på initiativet Flere gåture i efterårsferien Under Kulturdagene nøjedes Lokaludvalget ikke med at uddele kortene. Der var også mulighed for at teste turene, der går rundt i det centrale Valby. Trods weekendens ustadige vejr deltog 10-12 motionsfy stne Valby-borgere i hver af de i alt fire guidede ture, der fandt sted lørdag og søndag.</p><p id="p4">Nåede man ikke med på en tur— så er muligheden der snart igen: I efterårsferien gennemføres nye gåture på de syv Valbyruter. Det sker somledi sundheds- og aktivitetsugen, som Lokaludvalget arrangerer i samarbejde med Valbys kulturinstitutioner. Fik man ikke fat på et rutekort under Kulturdagene, kan man kontakte Lokaludvalgets sekre-traiat, oplyser projektmedarbejder Louise Lind.</p><p id="p1">Der er godt gang i byggeriet og forandringerne i Valby og visionerne for bydelen er i fuld gang. Valby skal have sin egen bydelsplan, der skal rumme visioner for bydelen og et katalog med seks temaer, der skal præge bydelens udvikling. Derfor har Valby Lokaludvalg sat titler på de seks temaer, der skal arbejdes ud fra, nemlig skoler, integration, miljø, idræt og fritid, nyt og gammelt Valby og trafik. </p><p id="p2">Men det bliver ikke kun politikerne i Københavns Kommune og lokaludvalget, der bliver hørt. Bydelsplanerne skal blive till virkelighed i tæt samarbejde med borgerne i Valby. Første skridt på vejen er hjemmesiden, www.kk.dk/dentaenkendestorby, hvor man kan læse mere om bydelsplanerne for Valby. Hjemmesiden er gået i luften, og fra den 7. maj kan man også sende et elektronisk postkort og give sit bud på hvilke af de seks temaer, man synes er vigtigst at arbejdere videre med. Man kan også komme med bud på andre temaer og ideer til hvad, bydelsplanerne skal indeholde. Kampagnen på hjemmesiden løber frem til den 1. juni. Og elektroniske postkort kan sendet frem til midten af november. </p><p id="p3">På hjemmesiden er det ikke kun Valby, der har fået eneret til at optræde. Også de andre ni bydele i København er med, da de også i løbet af de næste tre år skal have deres egen bydelsplan. </p><p id="p4">Planerne skal sikre at bydelene kommer til at udvikle sig efter lokale ønsker og i overensstemmelse med deres specielle område. </p><p id="p5">Den samlede arbejdstitlen for de ti bydeles udvikling går under navnet "Den tænkende storby". </p><p id="p6">På hjemmesiden kan man læse meget mere og kigge på vidoer, hvor kendte københavnere kommer med deres bud på hvordan de er København i fremtiden. </p><p id="p1">FOTOUDSTILLING: Under kulturdagene får du en unik mulighed for at blive en del af fotoudstillingen " MENNESKER FLYTTER sig?", som skal præge Valbys gader i efteråret 2011.</p><p id="p2">Udstillingen skal sætte fokus på borgerne i Valby og vise, hvor mangfoldig Valby er, og hvordan borgerne flytter sig i mødet med hinanden.</p><p id="p3">Det er Områdefornyelsen Gl. Valby, der står bag udstillingen, hvis omdrejningspunkt er, at sætte ansigt på borgerne i Valby, synliggøre kvarterets mangfoldighed og finde ud af, om borgerne synes, de flytter sig. Områdefornyelsen har indgået samarbejde med to unge kunstnere Hanne Hvattum og Simon Høgsberg, der begge har fokus på udvikling i deres kunst.</p><p id="p4">»Vi vil rigtig gerne være med til at skabe værker, der sætter tankerne i gang hos folk. Derfor har vi i dette projekt sat fokus på, hvordan mennesker flytter sig i mødet med hinanden. Med " MENNESKER FLYTTER sig?" ønsker vi, at portrættere borgerne i Valby gennem foto og tekst.</p><p id="p5">Portrætterne skal afkræfte eller bekræfte, det man troede, man vidste om dem, man bor sammen med i kvarteret,« forklarer Hanne Hvattum, og Simon Høgsberg supplerer: »Vi glæder os til at møde borgerne i Valby og opleve den mangfoldighed, vi tror, kvarteret rummer. Det bliver spændende, hvem der møder op og har lyst til at dele deres historie med os og resten af Valby.«.</p><p id="p6"><br /><em style="bold">Kom forbi Tingstedet</em></p><p id="p7">Du kan som borger i Valby være med i udstillingen ved at møde op i Områdefornyelsens telt på Tingstedet under Valby Kulturdage den 3. og 4.</p><p id="p8">september. Her vil du møde de to kunstnere Hanne Hvattum og Simon Høgsberg. Dit fotografi og din historie kan blive udvalgt til at blive en del af udstillingen " MENNESKER FLYTTER sig?", der ender ud i i alt 360 plakater, der udstilles i hele Valby frem til slutningen af november.</p><p id="p9">»Vi håber, vi kan flytte noget hos borgerne, når vi møder dem, ligesom vi også regner med, at vi selv flytter os som kunstnere. Udgangspunktet er, at vi alle flytter os i mødet med hinanden. Derfor vil projektet løbende udvikle sig i løbet af kulturdagene, hvor vi møder borgerne, og vi sammen opstiller og udvikler rammerne for den endelige udstilling,« fortæller Hanne Hvattum.</p><p id="p10"><br /><em style="bold">Fokus på borgerne</em></p><p id="p11">Områdefornyelsen Gl. Valby glæder sig også til, at udstillingen kan være med til at sætte fokus på borgerne i kvarteret.</p><p id="p12">Vi håber i Områdefornyelsen, at udstillingen kan sætte fokus på Valby som en mangfoldig bydel, som kan mødes på tværs af sociale og kulturelle skel. Udstillingen kan være med til at bløde op for usynlige barrierer, når der bliver sat ansigt på borgerne og de kan fortælle deres historie,« forklarer Christian Kahr Andersen, der er projektchef i Områdefornyelsen Gl. Valby som støtter projektet.</p><p id="p13">Udstillingen skydes i gang mandag den 19. september i Områdefornyelsens mødelokale på Langgade Station. Alle er velkomne til fernisering fra kl. 17.00 til et glas vin eller en sodavand, mens du ser på plakaterne, som er udstillet i stationens forhal. Hanne Hvattum og Simon Høgsberg vil fortælle om projektet kl. 18 og ferniseringen holder åbent frem til kl. 20.</p><p id="p14">»Vi håber, at de, der ser portrætterne i udstillingen, vil tage det overordnede spørgsmål for udstillingen med sig videre - " Hvornår har du sidst flyttet dig?". Det skal være noget folk tænker videre over og taler om på jobbet, i skolen eller når de mødes foran en af plakaterne i Valby. På den måde kan vi fortsætte med at rykke ved folk,« forklarer Simon Høgsberg.</p><p id="p15">Efter ferniseringen kan udstillingen opleves i Valbys gadebillede, på Vigerslev Bibliotek, i Prøvehallen, i Timotheuskirken og på Toftegårds Plads frem til den 30. november 2011.</p><p id="p16">" MENNESKER FLYTTER sig?" er et større kunstnerisk projekt som ud over fotoprojektet også omfatter en foredragsrække og et interaktivt projekt, der sætter fokus på forandring og den menneskelige evne til at skabe udvikling, der flytter os fra en livssituation til en anden. Kunstprojektet er et samarbejde mellem Kultur Valby og Områdefornyelsen Gl. Valby.</p><p id="p17">Vi ønsker at portrættere borgerne i Valby gennem foto og tekst. Portrætterne skal afkræfte eller bekræfte det man troede, man vidste om dem, man bor sammen med i kvarteret.« U Det overordnede spørgsmål for udstillingen, som alle meget gerne må tage med sig videre, er - »Hvornår har du sidst flyttet dig?« U.</p><p id="p18"><br /><em style="bold">Foredragsrække |</em></p><p id="p19">Onsdag den september kl -Alle ønsker forandring, men ønsker vi virkelig at forandre os? Foredrag med musiker og teoretisk fysiker Peter Bastian.</p><p id="p20">Torsdag den oktober kl -Udvikling af kultur = Evolution af værdisystemer?? Foredrag med Jon Berthelsen og Olga Bastian Torsdag den oktober kl -Fremtidens produktions-og designstrategi? Foredrag med Martin Fluri og Søren Lynggard.</p><p id="p21">Entré kr. pr. foredrag kr. for alle tre foredrag.</p><p id="p22">Køb billetter på www.kulturvalby.dk Alle foredrag foregår i Prøvehallen, Porcelænstorvet</p><p id="p1">INDSTILLET: Som før skrevet vil Valby Lokaludvalg sætte fokus på bydelens mange frivillige, der dagligt gør et stort stykke arbejde for at skabe sammenhæng i Valby. Denne fokus har nu udmøntet sig i en frivillighedpris, som giver den heldige vinder en 10.000 kroners tak for den frivillige indsats.</p><p id="p2">Valby Lokaludvalg kender dog ikke alle, så derfor har de bedt borgerne om hjælp til at finde de frivillige kandidater.</p><p id="p3">Fire er på nuværende tidspunkt blevet indstillet, men der er stadig tid til at indstille flere, hvis man kender en derude, som har fortjent at komme i spil til frivillighedsprisen.</p><p id="p4"><br /><em style="bold">Fire stærke kandidater</em></p><p id="p5">Blandt de indstillede på nuværende tidspunkt finder man Mette Elna Ørskov, der ifølge indstiller Lasse Storm Lindholt altid er klar med en hjælpende hånd i lokalområdet.</p><p id="p6">Hvad end hun tager sig af sine små gymnastikbørn eller hun kæmper for et grønnere bymiljø i kvarteret omkring Scharlingsvej, hvor hun bor.</p><p id="p7">En anden instilling går til Valby Kino, fordi indstiller Kitt Kjærulff gerne vil ære den frivillige indsats, der sikrer, at Valby har en biograf og tilmed byens hyggeligste.</p><p id="p8">Spørger man Martin Moltke Wozniak, så bør formand for Kraftwerkets Folkekøkken, Pernille Sørensen, have prisen.</p><p id="p9">Udover at stable folkekøkkenet på benene, har hun nemlig også knoklet for et grønnere og mere spiseligt Valby ved at stå bag udvidelsen af plantekasser på Toftegårds Plads.</p><p id="p10">Den sidste af de nuværende indstillede er Johannes Døbers Kirkes genbrugsbutik kaldet iGenbrugsen, der bliver bestyret af Anne Marie Olsen.</p><p id="p11">Indstiller er den frivillige Birgit Ziedoy, der gerne vil anerkende ledelsens dygtige arbejde med at få genbrugsbutikken til at køre i det daglige, så der både er fokus på det gode samvær og at genere et stort overskud til gode formål.</p><p id="p12"><br /><em style="bold">Skynd dig at indstille</em></p><p id="p13">Kender du en frivillig forening eller person, som fortjener at komme med i kapløbet om årets frivillighedpris, så husk at indstille senest 20. august.</p><p id="p14">Vinderen offentliggøres på Frivillig Fredag 29. september.</p><p id="p15"><br /><em style="bold">Fakta SÅDAN INDSTILLER MAN SIN KANDIDAT</em></p><p id="p16">Indstillinger modtages senest... august, og skal indeholde: Oplysninger om kandidaten Indstillerens motivering for indstillingen Indstillinger modtages Valby Lokaludvalgs hjemmeside: valbylokaludvalg. kk.dk.</p><p id="p17">Beslutningen om hvem der skal modtage årets pris tages i en komité nedsat af Valby Lokaludvalg, med medlemmer af lokaludvalget. Formand for komiteen er Stefan Emkjær.</p><p id="p18">Kilde: Valby Lokaludvalg.</p><p id="p1">Pengene falder på et tørt sted. Det er ikke nogen hemmelighed, at idrætsfaciliteterne i Københavns kommune i en længere årrække har værfet stærkt forsømt, og tilrejsende klubber og spillere fra andre dele af landet nærmest griner og ryster på hovedet af de københavnske fodbold.</p><p id="p2">Men en lille håndfuld politikere på Københavns Rådhus har markeret sig som fortalere for sporten, heriblandt Venstres borgmester, Pia Allerslev, der tidligere har besøgt Hellas og flere andre klubber i Valby og som har udtrykt forståelse for idrættens ringe vilkår.</p><p id="p3"><br /><em style="bold">Glad Jens Kjær</em></p><p id="p4">Men også Enhedslistens Jens Kjær Christensen her fra Valby har arbejdet hårdt for Valby-klubberne sag, og det var en glad Jens Kjær Christensen, der i sidste uge kunne være med til at vedtage, at der i alt blev uddelt fem mio. kroner til københavnske idrætsforeninger fra den såkaldte "klubhuspulje", der består af ialt fem mio. kroner.</p><p id="p5">Rub og stub blev således delt ud, og det var der således tre Valby-klubber, der fik glæde af.</p><p id="p6">Boldklubben Hellas fik en mio. kroner til en udvidelse af klubhuset, som der står mere om andetsteds på sportssiden.</p><p id="p7"><br /><em style="bold">Penge til Ajax</em></p><p id="p8">Fodboldklubben Fremad valby fik også en mio. kroner, som skal bruges til to nye omklædningsrum til klubbens mange kvindelige fodboldspillere samt til et nyt værested, der skal forsynes med en udendørs café, der skal placeres på taget af klubhuset - et smart og spændende tiltag. Endelig vil der også blive råd til et nyt deportum til Fremad Valby.</p><p id="p9">Endelig fik håndboldklubben Ajax en lidt forsinket fødselsdagsgave, da klubben fik tilkendt 630.000 kroner, der skal bruges til nogle stærkt nødvendige reperationer af bl. a. klubhusets tag, der delvist er råddent samt tiltrængte renoveringer af baderum og toiletter samt en række el-installationer.</p><p id="p1">Valbys nye kulturchef, Signe Jarvad, startede forleden i sit nye job. Det skete med en markering af, at Valby skal markere sig klarere i det kulturelle landskab. Og det skal ske under den nye fælles titel: Kultur Valby.</p><p id="p2">Den samler Valby Kulturhus, Valby Bibliotek, Prøvehallen og Vigerslev Bibliotek.</p><p id="p3">-Jeg har valgt, at vi hurtigt lægger os fast på et navn. Kultur Valby fortæller klart og enkelt, hvad den nye samling af kulturelle institutioner i Valby er for en størrelse. Det handler om kultur i bred forstand fra udlån af bøger til store teateropsætninger.</p><p id="p4">Og det handler om, at vi befinder os i Valby, fortæller Signe Jarvad, der lancerede " Kultur Valby" på sit første møde med den samlede personalegruppe forleden.</p><p id="p5">-Vi skal skabe flere og bedre kulturtilbud til borgerne.</p><p id="p6">-Vi har allerede rigtig meget at byde på. Men først og fremmest skal vi blive gode til at fortælle Valby-borgerne om hinandens aktiviteter. Og så skal vi skabe bedre samarbejde, siger 36-årige Signe Jarvad, der er uddannet sociolog.</p><p id="p7">De sidste tre år har arbejde som biblioteks-og projektleder i Kultur-og Fritidsforvaltningen i København. Før det arbejdede hun i Dansk Flygtningehjælp med at organisere frivilligt arbejde.</p><p id="p8"><br /><em style="bold">Samarbejde</em></p><p id="p9">-Kommer man ofte på biblioteket, skal man der kunne finde informationer om, hvad der findes af tilbud i Prøvehallen eller kulturhuset og omvendt, siger Signe Jarvad i sin første officielle udtalelse.</p><p id="p10">-Københavnerne skal lære Valby at kende. Vi skal ud over stepperne med formidlingen af vores kulturelle tilbud, så de vækker københavnernes opmærksomhed og skaber lyst til at udforske kultur-og fritidslivet i Valby, siger Signe Jarvad.</p><p id="p11">Hun understreger, at udviklingen af fælles markedsføring med respekt for det særegne og unikke ved hver institution, er en væsentlig forudsætning for mere synlighed.</p><p id="p12">Dermed er hun på linje med handelslivet i Valby, der også arbejder på gør Valby synlig og attraktiv for folk, der bor i Rødovre, Hvidovre og på Frederiksberg.</p><p id="p13">Den nye kulturchef op til, at Kultur Valby skal være en markant medspiller og sparringspartner.</p><p id="p14">Både i forhold til Valby som bydel og i forhold til Kultur-og Fritidsforvaltningen i Købehavns kommune om helhed.</p><p id="p15"><br /><em style="bold">Markering -Vi skal</em></p><p id="p16">-Vi skal være med dér, hvor dagsordenen sættes, uanset om det er i forhold til lokale politiske, kommunale, private eller frivillige aktører. Og vi skal være en stærk sparringspartner i forhold til det brede, kulturelle og administrative udviklingsarbejde, som finder sted i Kultur-og Fritidsforvaltningen, fastslår Signe Jarvad.</p><p id="p17"><br /><em style="bold">Mål 2011 På</em></p><p id="p18">På medarbejder-mødet fremlagde Signe Jarvad også en håndfuld mål for 2011.</p><p id="p19">-Det kommende år kommer til at handle om, at vi skal lære hinanden at kende de fire institutioner i mellem. Vi skal bevæge os fra at være samarbejdspartnere til at være kollegaer - og det bliver en spændende, men også en udfordrende proces, hvor vi skal gøre en dyd ud af at være forskellige, siger Signe Jarvad, som nu har opstillet rammerne for Kultur Valby.</p><p id="p20">-Nu skal vi i gang med at fylde indhold på. Det er i virkeligheden det, der bliver det mest interessante, siger Signe Jarvad, der afløser den afholdte og respekterede Villy Sørensen, som i 29 år varetog jobbet og bl. a. var med til at få bygget Valby Kulturhus.</p><p id="p1">FODBOLD: Omkring 600 mennesker lagde i løbet af lørdagen vejen forbi Valby Boldklubs stolte anlæg på Værkstedvej.</p><p id="p2">Godt halvdelen af tilskuerne var allerede på plads ved 13-tiden, da Valby Boldklub inviterede til 100-års jubilæumskamp mod det navnkundige Frem-mandskab, der vandt DM-bronze tilbage i 1992 med profiler som Per Wind, Thomas Thøgersen og Lars Brøgger på holdet og Ole Mørk på sidelinjen.</p><p id="p3">Og de gamle frem'ere kan endnu -i hvert fald når modstanderne er jævnaldrende, som tilfældet var det med Valby Boldklub All Stars.</p><p id="p4">Frem vandt opvisningskampen 6-2 efter 2-0 ved pausen.</p><p id="p5">Lars Brøgger var med fire scoringer kampens store oplevelse.</p><p id="p6">De to andre Frem-mål blev sat ind af Kim Mikkelsen og Thomas Thøgersen, mens Claus Juel og Kim Harrsen nettede for Valby BK All Stars.</p><p id="p7"><br /><em style="bold">Rikken ruller</em></p><p id="p8">Herefter gjaldt det finalen i den første udgave af Valby Bladet Kvinde Cup. At kalde Hellas storfavorit virkede nærmest som en underdrivelse.</p><p id="p9">Kampen syntes mere eller mindre afgjort på forhånd.</p><p id="p10">De suveræne Hellasspillere mødte op til finalen med fire sejre i bagagen og en målscore på svimlende 47-0. Rikken havde knoklet anderledes hårdt for at nå frem til finalen.</p><p id="p11">De to hold havde også mødt hinanden i det indledende puljespil. Den kamp endte 8-0 til Hellas. Så da de hvidklædte fra Engdraget bragte sig foran efter blot 15 sekunders spil af finalen, tydede alt på en ny Hellasmagtdemonstration.</p><p id="p12">Men Rikken-spillerne ville det anderledes. Mange spillede deres livs kamp og fightede som besatte. Og på en dag, hvor alle marginaler var på Rikkens side, indtraf sensationen.</p><p id="p13">Rikken vandt 4-2 og modtog jublende lykkelige vinderpokalen, som blev overrakt af FC Københavns Claudemir.</p><p id="p14"><br /><em style="bold">Fremad march</em></p><p id="p15">Nu var der pludselig lagt op til en mulig dobbelttriumf for Rikken FC. Den lille klub fra Kulbanevej havde nemlig også overrasket i herrernes turnering ved -som Valby Bladet Cups lavest rangeret hold -at spille sig i finalen.</p><p id="p16">Det var dog som om, at Rikken-magien var sluppet op. Fremad Valby gav ikke ved dørene. Dennis Kristjansens tropper viste sig at være ganske overlegne.</p><p id="p17">Det lignede en afgørelse, da Kristjansen udnyttede et straffespark til en 2-0 føring allerede efter 21 minutters spil. Kort forinden havde Rikken haft, hvad der skulle vise sig at blive holdets eneste oplagte scoringsmulighed.</p><p id="p18">Da Dennis Kristjansen fire minutter inden pausen headede Fremad på 3-0, forvandlede den spillende træner samtidig 2. halvleg til noget, som bare skulle overstås for begge klubbers vedkommende.</p><p id="p19">Fremad Valby vandt 5-0 og kunne herefter -sammen med Rikken og en række andre klubber -tage del i den folkelige fodboldfest, som prægede anlægget på Værkstedvej dagen igennem. Aftenen var ikke mange timer gammel, da Valby Boldklub måtte melde al fadøl udsolgt. 20 fustager -svarende til 1.500 øl -var langet over disken..</p><p id="p1">ROSKILDE: Syv millioner kroner i 2018 og en slat på tre millioner kroner i 2019 har partierne bag budgetforliget sat af til at lave cykelsti på Store Valby Vej. Dermed bliver et meget stort ønske i den del af kommunen opfyldt.</p><p id="p2">Formanden for det lokale landsbyråd jubler da også, men minder om, at en cykelsti til bygrænsen i Store Valby ikke løser alle de cykelmæssige udfordringer i området.</p><p id="p3">-Det er fair at sige, at det var det øverste punkt på vores ønskeseddel i forhold til cyklisme her i vores hjørne af kommunen. Men en cykelsti til Store Valby er kun første skridt på vejen. Den er fantastisk for folk i Store Valby, men den kobler fx ikke Ågerup til Roskilde, for cykelstien fra Ågerup til Store Valby munder ud i den anden ende af Store Valby, så den forbindelse er endnu ikke skabt. Og så arbejder vi stadig tæt sammen med de borgere, som vil have cykelsti hele vejen til Østrup. Så jeg vil kalde det et fantastisk første skridt. Nu skal vi fortsætte dialogen med kommunen om at sikre resten af Store Valby Vej, siger formand for det lokale landsbyråd, Jens Pedersen.</p><p id="p4"><br /><em style="bold">Campuscykelsti</em></p><p id="p5">I budgetpunktet er der yderligere afsat ni millioner kroner i de såkaldte overslagsår.</p><p id="p6">De er øremærket til campuscykelstien mellem Trekroner og Risø. Men formanden for plan-og teknikudvalget, Torben Jørgensen (S), lægger ikke selv for meget i de millioner.</p><p id="p7">-Vi ved, hvordan det er med overslagsår. Det er usikkert, om det holder. Det er en tilkendegivelse på, at vi gerne vil en campussti.</p><p id="p8">Jeg er da selv i tvivl om det, for tanken var, at det skulle binde Risø og vores nye greentech-område, Risø Park sammen med RUC, Trekroner og stationen. Men Risø Park virker lige nu voldsomt død. Området er -og ser ud til at være det længe endnu -mere green end tech, siger Torben Jørgensen.</p><p id="p9"><br /><em style="bold">To huse står i vejen</em></p><p id="p10">Tilbage hos Jens Pedersen er der en stor interesse for, hvordan cykelstien skal forløbet til Store Valby.</p><p id="p11">-Midt på strækningen har vi to huse, som ligger meget tæt på vejen. Her er jeg spændt på, hvordan kommunen får en cykelsti forbi, siger Jens Pedersen.</p><p id="p12">Det er en tilkendegivelse på, at vi gerne vil en campussti. Jeg er da selv i tvivl om det, for tanken var, at det skulle binde Risø og vores nye greentech-område, Risø Park sammen med RUC, Trekroner og stationen.</p><p id="p13">Men Risø Park virker lige nu voldsomt død.</p><p id="p14">Torben Jørgensen (S), formand for planog teknikudvalget.</p><p id="p1">TYVERI: 36-årige Charlotte Hansen rejser dagligt med toget fra Valby Station. Søndag den 4.</p><p id="p2">december var dog ikke som alle andre dage.</p><p id="p3">Hun købte en billet i kiosken på stationen, som så ofte før.</p><p id="p4">Satte sig i toget til Slagelse for at besøge sine forældre.</p><p id="p5">»Først da jeg var ankommet hjemme hos mine forældre omkring en time senere, modtog jeg en sms om at mit kort var blevet spærret,« fortæller hun i mail til Valby Bladet.</p><p id="p6">Da hun dagen efter stod og ventede på toget talte hun med en pige, der netop havde mistet sin pung.</p><p id="p7">»Jeg spurgte om hun lige havde købt billet og det havde hun, så jeg opfordrede hende til at spærre kortet med det samme, bagefter fortalte en anden mand at hans kæreste fik stjålet sin pung for 2 uger siden også på Valby station.«.</p><p id="p8"><br /><em style="bold">Valby er hot-spot for tyve</em></p><p id="p9">Hos Københavns Politi er man opmærksom på problemet på Valby Station.</p><p id="p10">»Det er ikke kun på Valby Station, men sammen med Hovedbanegården, Nørreport og Østerport er Valby Station et af de trafikknudepunkter i København, vi har udpeget som hot-spot. Vi er bekendte med, at det er et af de steder, lommetyvene arbejder,« fortæller Ove Randrup, der er politikommisær i afdelingen for Tyveri og Røveri ved Københavns Politi til Valby Bladet.</p><p id="p11">Han fortæller, at der er en general stigning i antallet af lommetyverier i Europa i år og at det ikke kun er Valby Station, men samtlige trafikknudepunkter, der er hårdere ramt.</p><p id="p12"><br /><em style="bold">Ønsker mere fokus</em></p><p id="p13">For Charlotte Hansen kom det som en overraskelse, at der er et problem med lommetyve: »Det kan godt være politiet er klar over hvad der foregår på Valby station og i 7-eleven, men hvad med alle os der bruger stationen dagligt. Mon alle de folk ved hvor mange der rent faktisk har været udsat for tyveri på en relativ kort periode? Det tror jeg faktisk ikke.</p><p id="p14">Jeg anede det i hvertfald ikke selv. Jeg undrer mig over hvorfor der ikke bliver gjort mere for at advare os,« siger hun.</p><p id="p15">Charlotte Hansen er ikke helt sikker på, hvordan det lykkedes tyvene at gafle hendes pung fra tasken. Men hun tror, at en bumpede ind i hende, mens en anden fiskede den op af tasken, mens hun gik mod stationen.</p><p id="p16">De havde forinden tyveriet af pungen afluret hendes kode, da hun købte billet i 7-eleven på stationen.</p><p id="p17">»Hvis ikke der bliver sat mere fokus på det tror jeg ikke problemet bliver mindre.</p><p id="p18">Folk på stationerne har travlt og skal nå i skole, på arbejde, hente børn og lige hurtig ind imellem nå at købe en billet eller noget at spise i 7-eleven på farten. Midt i alt det daglige kaos tror jeg bare ikke der er mange der står der midt i butikken og tænker på at de kan blive overvåget fra afstand,« siger hun.</p><p id="p19">15.000 på få minutter Fra Charlotte Hansen gik på toget på Valby Station, til hun modtog en sms fra sin bank om at hendes kort var spæret gik der kun en times tid. Men de havde allerede hævet omkring 20.000 kroner rundt omkring i Valby. Og det er slet ikke unormalt, at beløbene ender med at være store, fortæller Ove Randrup fra Københavns Politi: »De lommetyve, vi har er omrejsende, udenlandske kriminelle.</p><p id="p20">De arbejder meget i transportnettet. Altså busser og to og ikke mindst togstationer.</p><p id="p21">Herunder Valby Station.</p><p id="p22">Og pinkodeafluring er nok den mest indbringende form for lommetyveri. Hvis de er hurtige får de op mod 15.000 på et enkelt kort på ganske kort tid.«.</p><p id="p23"><br /><em style="bold">Hjælp hinanden</em></p><p id="p24">Der er masser af grund til at passe på hinanden. Her er 3 råd fra politiet: Hold tasken tæt på kroppen i større forsamlinger Tænk dig om, når du bruger kor -og dæk nu for koden Sig: »Hej, er der noget, jeg kan hjælpe med,« hvis du ser ældre blive kontaktet af nogen, de ikke kender.</p><p id="p1">- Vi startede med at have én spiller til den første træning tilbage i maj 2006. I dag, godt to et halvt år senere, råder Valby Floorball Club over 110 spillere fordelt på ét U/15-hold, to U/13-hold, ét damehold og ét herrehold samt et træningshold alene for voksenmotionister. Herudover har klubben minifloorballhold i U//7-, U/9- og U/11-regi ligesom klubben råder over et U/15- og et U/11-pigehold, fortæller formand Per Stærk.</p><p id="p2">Det er gået rigtig stærkt i Valby FC. Alene i 2008 er medlemstallet vokset fra 30 til 110. Da 2008/09-sæsonen gik i gang i efteråret havde Valby FC fem hold tilmeldt danmarksturneringen.</p><p id="p3">Umiddelbart et højt tal, men her midtvejs gennem turneringen har klubben formået at stille hold til samtlige kampe - og næsten altid med minimum to kæder til hver kamp. Samtidig er holdene også kommet godt fra start rent sportsligt. Alle hold ligger således placeret i top 3 i de respektive rækker.</p><p id="p4">- 2008 har været et stort år for Valby FC, slår Per Stærk fast:</p><p id="p5">- Floorballsporten rodfæstede sig for alvor i Valby. Klubben kan nu tilbyde hold for alle - uanset alder og køn. Vi har fra start af satset et hundrede procent på at opbygge en solid ungdomsafdeling. Det er lykkes fuldt ud.</p><p id="p6"><br /><em style="bold">900 skolebørn</em></p><p id="p7">Valby FC har også været aktiv på skolefronten. Det er blevet til to skoleturneringer  én i Valby og én på Frederiksberg med deltagelse af tilsammen næsten 900 børn.</p><p id="p8">Vinder af skoleturneringen i Valby blev 5. klasse fra Byens Skole. Efter kampe mod hold fra Vigerslev Allé Skole, Børneuniversitet, Valby Skole og Ellebjerg Skole kunne drengene fra Byens Skole lade sig hylde som skolemestre i Valby 2008.</p><p id="p9">I dag har Valby FC træningstid fem forskellige steder i Valby - og på Vesterbro. Vesterbro er nemlig det nyeste skud på stammen. Valby FC har for nylig etableret et begynderhold for helt unge på Vesterbro.</p><p id="p10">Nyt er det også med en målrettet målmandstræning, som ledes af mesterklubben Hafnias tidligere målmandstræner, Yngve Pettersen. Hver onsdag er der samlet mellem fem og syv keepere fra de forskellige VFC-hold  piger og drenge, unge og voksne  og så trænes der målmænd i to timer.</p><p id="p11">Læs mere om Valby Floorball Club på www.valbyfc.dk</p><p id="p1">LOKALHISTORIE: Hvornår det første brandberedskab blev skabt i Valby står hen i det uvisse, men hen i 1700-tallet begyndte det at blive organiseret.</p><p id="p2">De fleste af de større gårde var udstyret med brandspande samt -hager til nedrivning af brændende stråtage.</p><p id="p3">Første gang en brand i Valby beskrives, er i Berlingske Tidende i 1768, hvor Københavns Brandvæsen måtte komme Valby til hjælp ved brand i to gårde, hvorved man fik begrænset ilden til disse to gårde.</p><p id="p4">Et afvigende brandvæsen Midt i 1800-tallet ved vi, at Valby Brandkrops havde to håndbetjente sprøjter, en større og en mindre, kaldet gårdmændenes og husmændenes sprøjte.</p><p id="p5">De var placeret i sprøjtehuset ved siden af kroen på Tingstedet, hvor også klokkestabelen med alarmklokken stod. Senere, da klokkestabelen forsvandt, blev klokken hængt op på gavlen af sprøjtehuset, så vægteren, der opdagede ildløs, kunne slå alarm. Ved brand mødte de frivillige med heste, og i spidsen for udrykningen stod en brandfoged og sognefogeden.</p><p id="p6">Men de fleste gårde havde stadig brandspandene hængende.</p><p id="p7">Det brandvæsen, Valby havde i 1860erne, var ikke gearet til store brande, hvilket så sørgeligt skulle blive bevist ved Valbys brand i 1865 samt ved branden på Gl. Carlsberg i 1867.</p><p id="p8">I årene derefter fik Valby et brandkorps, der afveg meget fra, hvad der var gældende over det meste af landet. Man lagde megen vægt på frivilligheden og gjorde det til en æressag at gøre tjeneste ved brandkorpset i modsætning til andre steder, hvor det var borgerligt ombud at deltage i styrken.</p><p id="p9"><br /><em style="bold">Station S</em></p><p id="p10">Ved indlemmelsen i 1901 bestod Valbys brandvæsen af en brandinspektør, tre brandfogeder, to sprøjteførere, som alle var ulønnede, samt fem brandmænd, der hver årligt fik udbetalt et lille beløb. Dette fortsatte efter indlemmelsen indtil 5. august 1905, hvor Københavns Brandlovs område kom til at omfatte Valby, og dermed ophævedes Valbys lokale brandvæsen. Københavns Borgerrepræsentation gav en bevilling på kr. 30.954,-til indretning af en brandvagt med betegnelsen Station ' S'. Brandvagten blev indrettet i halvdelen af den gamle rytterskole, der var ophørt som folkeskole - i den anden halvdel af bygningen indrettedes Valby Tekniske Skole, og senere, i 1917, flyttede biblioteket ind.</p><p id="p11">Til brandvagten blev også opført et øvelsestårn samt en remise på den tidligere legeplads tilhørende skolen. Vognparken bestod af en sprodsstige, dvs. en stigevogn til at hægte på sprøjten samt en stationsprøjte og en vandvogn. Det faste mandskab bestod af en telegrafist og to sprøjteførere, mens brandmændene, otte i alt, var småhåndværkere og handlende i stationens nærhed, som kunne tilkaldes ved klokkeringning. En af dem var skomager og havde sit værksted på Rughavevej i en kælder, en anden smed, en tredje skraldemand; en kakkelovnsmand var der også. De kom løbende i deres arbejdstøj til stationen, nogle af dem med de lejede heste, som blev hentet på ' Jespergården' i Annexstræde eller hos hvem, der nu lejede ud til stationen.</p><p id="p12">Men trods alt dette gik der sjældent mere end tre-fire minutter, før stationssprøjten kunne rykke ud med de første fire mand. De sidste kørte med vandvognen og stigen.</p><p id="p13"><br /><em style="bold">Valbys drenge</em></p><p id="p14">Stationen dækkede Valby, Vigerslev og Vanløse, og det var strenge ture for de ikke særligt trænede vognmandsheste. Der kom om nødvendigt også assistance fra Vesterbro og Frederiksberg.</p><p id="p15">Valbys drenge elskede, når der var udrykning, og sloges om at hænge under den store stige, mens brandmændene rasede og skældte ud. Eller de løb efter udrykningen og sang: » På'en igen, på'en igen, nu kører Valbys sprøjte hjem « . Brandstationen havde i de første år yderligere en funktion, idet den tjente som indleveringssted for rottehaler. Valbys drenge kunne komme med de indfangede rotter, hvorefter halerne blev hugget af af en af de tjenestegørende, og drengene kunne indkassere dusøren: ti øre pr. hale. Mange af rotterne blev for øvrigt fanget i Bomuldsspinderiets store bunker af bomuld nede i Skolegade.</p><p id="p16">Motoriseret brandbil I 1921 skete der dog en modernisering, idet stationen fik en motortender, dvs. en rigtig brandbil, i stedet for de hestetrukne køretøjer. Det var også særdeles tiltrængt, når man tænker på, hvor udbygget Valby var blevet på den tid, både hvad angår boliger og industri - men tilstrækkeligt var det ikke trods motorisering.</p><p id="p17">Valby Station fortsatte nogle år endnu, men da den Enghavevejens Station blev taget i brug 1. november 1929 var det slut med den lille station i Skolegade, og Valby Bibliotek kunne efter en ombygning tage hele skolen i brug.</p><p id="p18">Atten år senere kom brandvæsenet tilbage til Valby, da den nye station på Dæmningen i 1947 blev taget i brug.</p><p id="p1">SIDSTE FARVEL: Både byparken Valby Gadekær, aktivitetspladsen på A-grunden, adskillige kunstværker på blandt andet bydelens gavle, projektplaner for en miljøstation på Herman Bangs Plads, et nyt netværk og en lang række andre tiltag er bare nogle af resultaterne efter seks år med områdefornyelse i Valby.</p><p id="p2">»Da Områdefornyelsen kom til Gl. Valby i 2009 mødte vi en masse engagerede beboere og gode ideer for udvikling, men vi blev også opmærksomme på, at der samtidig var komplekse problemstillinger i kvarteret« fortæller projektchef Camilla Gøhler Ryberg i en pressemeddelelse.</p><p id="p3"><br /><em style="bold">Ingen mødesteder</em></p><p id="p4">Netop udfordringerne var baggrunden for, at Københavns Kommune pegede på Gl. Valby som et område, der kunne have gavn af en områdefornyelse.</p><p id="p5">»Der var for eksempel ingen lokale velfungerende mødesteder, hvor kvarterets beboere kunne møde hinanden, og vi havde oplevelsen af, at bydelen var opdelt i mange små enheder, og at der manglede noget, der kunne være samlende for den lokale identitet,« siger Camilla Gøhler Ryberg.</p><p id="p6"><br /><em style="bold">Der er ingen u i tryghed</em></p><p id="p7">Derfor har langt de fleste projekter også i meget høj grad involveret valbyborgerne. Lige fra aktivitetspladsen på Agrunden til udformning og navngivning af Valby Gadekær.</p><p id="p8">Og når Områdefornyelsen har haft en hverdag på Langgade Station har de ikke bare haft kaffe med. De har også haft tryghed med.</p><p id="p9"><br /><em style="bold">Danmarks største digt</em></p><p id="p10">»Næsten alle vores tilbagemeldinger peger på, at området omkring Langgade Station er blevet et mere trygt sted at færdes.</p><p id="p11">Nogle nævner endda, at de før ikke turde stå af toget på Langgade Station,« fortæller projektleder Ditte Bertolt Døssing.</p><p id="p12">Fredag arrangerer Områdefornyelsen en sidste fest i kvarteret for at sige pænt farvel og tak for denne gang. Ud over fest og leg, bliver Danmarks største digt af Morten Søndergaard afsløret på de 600 kvadratmeter gavl ud til Gadekærret.</p><p id="p13">AFSKEDSFEST.</p><p id="p14">Områdefornyelsen Gl. Valby.</p><p id="p15">Valby Gadekær. Fredag 22. maj kl. 15 - 19:30.</p><p id="p1">SOM NY: I de gamle industribygninger ud til Valby Langgade har der siden 2004 været folkeskole.</p><p id="p2">Men trods de relativt få år som folkeskole har eleverne på Valby Skole længe sukket efter bedre rammer. Særligt de udendørs arealer har givet udfordringer og har ikke fungeret optimalt som et miljø til leg og læring. Det bliver der nu gjort noget ved, efter at partierne bag forliget om de mange overskydende millioner fra Københavns Kommunes budget for 2012 er blevet enige om at sende knap 18 millioner kroner i retning af Valby Skole.</p><p id="p3"><br /><em style="bold">Tredje Valby-skole</em></p><p id="p4">Den omfattende renovering af folkeskoler i Københavns Kommune har længe været i gang og i Valby bliver Valby Skole den næste i rækken af skoler, der står over for en større renovering.</p><p id="p5">Overborgmester Frank Jensen understreger, at kommunen med de nye skolerenoveringer er godt på vej, men endnu ikke i hus, når det kommer til skolerenoveringer. »De seneste år har vi investeret op mod 1,7 milliarder kroner til renovering af de københavnske folkeskoler, og nu har vi sat yderligere 102 millioner kroner af på budgettet. Det er et skridt i den rigtige retning, men vi er ikke i mål endnu. Flere skoler har stadig brug for renoveringer,« siger overborgmester Frank Jensen ( S) i en pressemeddelelse oven på forhandlingerne.</p><p id="p6"><br /><em style="bold">Kritik af pengebrug</em></p><p id="p7">Konservative i Københavns kommune har kritiseret forligspartierne for at bruge de overskydende 850 millioner fra sidste års budget på offentlige investeringer som studieboliger, byfornyelse og skolerenoveringer og mener i stedet kommunen burde prioritere skattenedsættelser.</p><p id="p8">Fra kælder til kvist.</p><p id="p9"><br /><em style="bold">Fra kælder til kvist</em></p><p id="p10">Det er de fem partier bag det seneste budgetforlig, Socialdemokraterne, SF, Enhedslisten, De Radikale og Liberal Alliance, der har valgt at fordele det store overskud fra sidste års budget.</p><p id="p11">Forligsparterne glæder sig naturligvis over resultatet og muligheden for at sende de mange millioner ud til renoveringer i blandt andet Valby.</p><p id="p12">»Det har topprioritet for Socialdemokraterne at få skoler, som er i en stand, vi kan være bekendt. For det betyder noget, om det sted børnene opholder sig det meste af dagen, er i ordentlig fysisk stand. Derfor har vi også i år valgt at satse på helhedsrenoveringer, så de skoler, der får penge, bliver renoveret fra kælder til kvist,« udtaler Børne-og ungdomsborgmester Anne Vang ( S) i en pressemeddelelse.</p><p id="p13">I forbindelse med skolerenoveringer blev der i 2010 og 2011 bevilget 52,5 millioner kroner til renovering af Ellebjerg Skole i Kgs. Enghave, 61,6 millioner kroner til renovering af Vigerslevs Alle skole i Valby, og 50,3 millioner kroner til Kirsebærhavens Skole i Budget 2013.</p><p id="p14">Tilbage i 2007 fik Lykkebo Skole fik 3,9 millioner kroner og Ålholm Skole 2 millioner kroner til renoveringer.</p><p id="p1">P-ZONE: Om præcis en uge træder den nye gule parkeringszone i kraft i dele af Valby.</p><p id="p2">En beslutning, der blev truffet som en del af Borgerrepræsentationens parkeringsaftale i Budget 2016. Her blev forligspartierne enige om, at sikre københavnerne bedre adgang til parkering blandt andet ved at begrænse pendlertrafikken.</p><p id="p3">Beslutningen vækker dog stor bekymring blandt flere af Valby Langgades butikker, der bliver drevet som enkeltmandsvirksomheder.</p><p id="p4">En af dem er børnetøjsforretningen Anna Bandana, der drives af Helle Berendt Sørensen: »Det bliver dyrt og besværligt at drive butik i Valby fremover.</p><p id="p5">Jeg kan ikke få parkeringslicens til min private bil, fordi jeg ikke bor her, og jeg kan ikke få erhvervslicens, fordi jeg ikke har en bil på gule plader. Og hvis jeg skifter min bil ud med gule plader, må jeg ikke køre i den privat. Hvis jeg skal parkere min private bil, når jeg er på arbejde, skal jeg altså putte mønter i automaten, og så har jeg regnet ud, at det koster mig cirka 20.000 kroner om året,« fortæller hun.</p><p id="p6">Lutter dyre løsninger En erhvervslicens i Københavns Kommune koster 2950 kroner om året, og den ville Helle Berendt Sørensen ikke have noget imod at betale, hvis hun blot kunne købe en til sin private bil. At supplere bilparken med en bil på gule plader, har hun ikke råd til, så butiksindehaveren overvejer nu, hvilke muligheder hun så har: »En af dem er at flytte min butik, men det er ikke helt billigt, og der er jo også en grund til, at jeg har valgt Valby. Det var blandt andet de gode parkeringsmuligheder, ligesom Valby altid har ligget mit hjerte nært. Det er en god levende bydel, og den vil jeg gerne være med til at gøre mere levende.</p><p id="p7">Så er der løsning nummer to, at jeg kunne tage bussen eller cyklen, men der er så den udfordring, at jeg er nødt til at have varer derhjemme, fordi der ikke er plads her i butikken, og dem kan jeg ikke transportere hverken på cykel eller i bussen,« siger hun.</p><p id="p8"><br /><em style="bold">En mulig løsning</em></p><p id="p9">En gåtur rundt til flere af Valby Langgades butikker bekræfter Helle Berendt Sørensens bekymringer angående den nye p-zone.</p><p id="p10">I Valby Cityforening frygter bestyrelsesformand Camilla Dreyer, at den gule betalingszone vil skabe endnu mere butiksdød på Valby Langgade, end der er i dag: »Langt de fleste af butikkerne er enkeltmandsvirksomheder, der bliver drevet af en person og måske nogle familiemedlemmer, der hjælper til.</p><p id="p11">Der er ikke super mange penge at rutte med, og man skal virkelig overveje sine omkostninger.</p><p id="p12">Når der så kommer sådan en ekstra post på budgettet, så er det altså noget, der kan være rigtig dyrt og i sidste ende koste forretningen eller tvinge en til at flytte,« siger hun.</p><p id="p13">Camilla Dreyer har dog et forslag til en løsning, som måske kunne afhjælpe problemet: »Hvad nu hvis man lavede en løsning, hvor virksomhedsejere, der har en bil i samme navn som butikken, kunne få en erhvervslicens, der kun gælder i butikkens åbningstider.</p><p id="p14">Det skal jo ikke være sådan, at vi kører herind og parkerer vores biler i weekenderne, hvis vi skal et eller andet.</p><p id="p15">Det er sådan set bare for, at vi kan få lov at drive vores forretninger,« siger hun.</p><p id="p16"><br /><em style="bold">Lige vilkår for alle</em></p><p id="p17">Forslaget bliver dog afvist af Teknik-og Miljøforvaltningen, der i et svar på samme spørgsmål skriver, at licenserne er til beboere med et særligt behov for at kunne parkere nær deres bopæl i længere tid ad gangen.</p><p id="p18">Mens erhvervslicenserne på samme måde er til erhvervsdrivende, der har behov for at kunne parkere nær virksomheden uden for den almindelige åbningstid og om natten.</p><p id="p19">Omvendt forholder det sig for erhvervsdrivende, som anvender deres private biler i arbejdsøjemed.</p><p id="p20">Denne type parkanter har alene behov for at parkere nær virksomheden i arbejdstiden på samme vilkår som alle andre lønmodtagere i området. Derfor skal pendlere, som tilfældigvis også er mindre erhvervsdrivende, betale det samme som alle andre.</p><p id="p21">Lyder det fra forvaltningen. Og Teknik-og Miljøborgmester Morten Kabell (EL) er enig: »Den nye gule betalingszone er vedtaget af en enig Borgerrepræsentation for at begrænse antallet af pendlere, der tager bilen ind til København. Og med den beslutning må vi ikke lave forskellige regler alt efter om en privatbil tilhører ejeren af en forretning eller en medarbejder i samme forretning.</p><p id="p22">Reglerne skal være ens for alle, og det er vel i grunden et meget sundt princip,« siger han i et skriftligt svar til avisen.</p><p id="p23">UNår der kommer en ekstra post på budgettet, så er det altså noget, der kan være rigtig dyrt og i sidste ende koste forretningen.</p><p id="p24">CAMILLA DREYER, Bestyrelsesformand Valby Cityforening.</p><p id="p25"><br /><em style="bold">Fakta</em></p><p id="p26"><br /><em style="bold">PARKERINGSREGLER</em></p><p id="p27">Som erhvervsdrivende med CVR-adresse inden for betalingsområdet, kan du søge om erhvervslicens til køretøjer, der er indregistreret på gule plader og i virksomhedens CVR-nummer. Hvis køretøjet er leaset eller lejet, skal vedlægges dokumentation, når du ansøger.</p><p id="p28">Ønsker du at parkere dit private køretøj i en gade, som ligger inden for betalingsområdet, kan du købe p-tid i p-automaterne, betale med mobilen eller købe skrabebilletter og periodekort i p-butikken.</p><p id="p29">Pris i gul zone er. kr. i timen fra kl 8.00-23.00 og 2 kr. fra klokken 23.00-8.00 Kilde: Københavns Kommune.</p><p id="p1">SVAR: Lokaludvalgsformanden har ret, når han skriver, at det er Kultur V som en del af Kultur-og Fritidsforvaltningen, der har ansvaret for at drive Valby Kulturhus. Men påstanden om, at kulturhuset reelt er ude af drift, er ikke korrekt.</p><p id="p2">Jeg forstår dog godt, at dét kunne være oplevelsen. For Valby Kulturhus har stået i en ekstraordinær situation henover sommeren med manglende café og et mærkbart dyk i den service, som brugerne er vant med at modtage.</p><p id="p3">Den kommende tid vil fortsat være ujævn, da vi fortsæt eksperimenterer med at finde den rette balance for selvbetjening, brugerdrevne aktiviteter og målrettet service.</p><p id="p4">Vi har brugt sommeren på at afsøge mulighederne for en midlertidig caféforpagtning, hvor vi er meget tæt på en konkret løsning, som vi desværre ikke kan løfte sløret for endnu.</p><p id="p5">Derudover arbejder vi på at finde den næste caféforpagter for de kommende fire til otte år.</p><p id="p6">Det ligger os meget på sinde at finde den helt rigtige forpagter, der udover at servere lækkert økologisk mad også kan påtage sig et aktivt medværtsskab for Valby Kulturhus. Derfor må brugerne hverken nu eller på den anden side af nytår forvente, at alt bliver som før med den tidligere café. Det bliver noget nyt, som vi både skal vende os til og glæde os til.</p><p id="p7">Jeg er netop fra 1. august startet som ny leder, og jeg er godt i gang med at lære kulturhuset godt at kende. Jeg glæder mig til at fortsætte det gode samarbejde med alle brugerne, bydelens mange kulturaktører, foreninger og samarbejdspartnere som fx Valby Lokaludvalg.</p><p id="p1">REN KÆRLIGHED: I Københavns Kommune produceres der næsten 1 million tons affald om året. Det svarer til omtrent 5 kilo affald om dagen pr. københavner.</p><p id="p2">Og desværre ender alt ikke altid i skraldespanden, men i stedet i naturen, langs veje, på pladser og i byernes grønne områder.</p><p id="p3">Derfor går valbyborgerne hvert år på gaden til Store Forårsrengøring for at få has på alt det henkastede affald, som flyder i deres bydel. Igen i år, søndag den 21. april, opfordres alle til at give et nap med i to timer og holde liv i forårstraditionen.</p><p id="p4">»Store forårsrengøring er med til at sætte fokus på, at affald er et problem i Valby, og at vi sammen kan være med til at løse problemet på en nem, god og effektiv måde.</p><p id="p5">Det er en hyggelig og tiltrængt dag, der handler om, at vi i fællesskab tager ansvar for vores bydel, så Valby bliver et endnu rarere sted at bo,« fortæller miljømedarbejder Dorte Grastrup-Hansen fra Valby Lokaludvalg.</p><p id="p6"><br /><em style="bold">Vidste du at..</em></p><p id="p7">Det er 7. år at affaldsindsamlingen arrangeres i Valby. I 2012 blev der indsamlet hele 8 tons affald og 550 dåser af de ca. 220 deltagere og i 2011 var Valby den by i Danmark, hvor frivillige indsamlede den største mængde affald på den årlige indsamling ( 10 tons). Faktisk indsamlede Valby mere end i hele resten af København tilsammen.</p><p id="p8">Cigaretskodder er hvert år en af de helt store syndere og på listen over, hvad der samles mest ind under Store Forårsrengøring.</p><p id="p9">Filtrene både forurener og er dyre at samle op.</p><p id="p10">Det tager faktisk naturen ca.</p><p id="p11">5 år at nedbryde et enkelt cigaretskod, og det koster Københavns Kommune to kroner, hver gang en medarbejder skal bøje sig ned og samle et skod op, så der er god grund til at få fjernet skodderne.</p><p id="p12"><br /><em style="bold">Ren kærlighed til Valby</em></p><p id="p13"><br /><em style="bold">HER ER DIT INDSAMLINGSOMRÅDE</em></p><p id="p14">Til Store forårsrengøring er Valby delt op i ti forskellige indsamlingsområder, så det er nemt at deltage for de engagerede valbyborgere. Hvert indsamlingsområde har et mødested, hvor én af de frivillige indsatsledere deler de såkaldte snappere og skraldeposer ud. Så alt du behøver at gøre er at dukke op på et af mødestederne kl. 10 den 21. april.</p><p id="p15">Jo flere der deltager i arrangementet, des mere skrald kan der samles ind, så bydelen fremstår ren og pæn hele året rundt til glæde for alle. Efter de to timers affaldsindsamling tilbydes alle deltagere frokost og underholdning på Toftegårds Plads.</p><p id="p16">Mødesteder for indsamlingen Toftegårds Plads Storbyhaven ved Gadekærvej Herman Bangs Plads Sjælør Helhedsplan, Sjælør Boulevard 107, st. tv.</p><p id="p17">Valbyparken, Hammelstrupvej ved rundkørslen. B Folehaven, Kirsebærhaven.14 Café Peber &amp; Mynte, Vigerslevvej 131</p><p id="p1">FODBOLD: Heidi Frederikke Sigdal skiftede sidste år TV 2 Sporten ud med en værtsrolle på Go' Morgen Danmark. I Valby Bladet Cup-sammenhæng har hun taget springet fra præmiepige til lykkens gudinde.</p><p id="p2">Det var således Heidi Frederikke Sigdal, der onsdag i sidste uge forestod lodtrækningen til Valby Bladet Cup 2017.</p><p id="p3">Første gang, man kunne opleve den tidligere Valbyborger i forbindelse med Valby Bladet Cup, var for halvandet år siden, hvor hun overrakte pokaler, penge og præmier efter 2015-finalen, som Boldklubben Frem vandt 4-2 over Boldklubben Vestia.</p><p id="p4">Ægte Valby/ Sydhavnen Onsdag i sidste uge var pokaler og præmiecheks skiftet ud med lodtrækningssedler og en glasbowle. Heidi Frederikke Sigdals første opgave var at fordele de tre topseedede hold i hver sin pulje.</p><p id="p5">Herefter gjaldt det 2. seedningslag, hvor den ene arrangørklub, Boldklubben Hellas, på forhånd var placeret i pulje A. På samme måde havde den anden arrangørklub, Valby Boldklub, forlods fået plads i pulje C.</p><p id="p6">Valby Boldklub var i 3. seedningslag og fuldendte således en pulje, som kom til at bestå af tre tidligere vindere af Valby Bladet Cup; nemlig Fremad Valby (vinder i 2004, 2006, 2007 og 2012), Vigerslev Boldklub (2010) og Valby Boldklub (2005, 2008 og 2009).</p><p id="p7">Valby Bladet Cup 2017 bliver den 16. udgave af den traditionsrige sommerturnering.</p><p id="p8">Årets cup tæller i alt ni hold, og er som sådan den første af sin slags.</p><p id="p9">De første 13 udgaver af Valby Bladet Cup havde deltagelse af otte hold, mens 2015-og 2016-turneringen talte 12 hold.</p><p id="p10">I år er kun inviteret klubber, som kan kalde sig hundrede procent Valby eller Sydhavnen, og som aldrig har set sig nødsaget til at melde afbud til en kamp i sommerens største og ældste lokale seniorfodboldturnering.</p><p id="p1">KULTUR: Valby Lokaludvalg vægter kulturlivet i bydelen meget. I forlængelse heraf er det helt naturligt, at udvalget på sit februar-møde vedtog en ny kulturstrategi. Den har tre fokuspunkter: Synlighed, så kulturen bliver synlig i Valby og Valby bliver synlig udadtil.</p><p id="p2">Dynamisk samspil mellem det professionelle kulturliv og de lokale, frivillige kulturaktører.</p><p id="p3">Faciliteter - arbejde for levende byrum og gode faciliteter til kultur i Valby.</p><p id="p4">Man lægger også vægt på, at den nye strategi er handlingsrettet og peger på konkrete projekter, som lokaludvalget vil prøve at realisere.</p><p id="p5">På hver af de tre fokus-områder har udvalget udpeget et såkaldt fyrtårnsprojekt. Det er projekter, som Lokaludvalget direkte involverer sig i og støtter økonomisk.</p><p id="p6">Den forstærkede synliggørelse af Valbys kulturliv skal ske i kulturåret i 2013. Der skal deltage både professionelle og ikke-professionelle, som i dynamisk samspil skal forestå aktiviteter i Valby. Planen er drøftet med en bred kreds af kulturaktører i Valby på møder det sidste halvandet år.</p><p id="p7">Samtidig er der nedsat et nyt kommisorium for den styregruppe, der skal stå for Valby Kulturår 2013. Lokaludvalget har udpeget Henrik Palsmar som formand og Maria Frej som medlem af styregruppen.</p><p id="p8">De øvrige medlemmer udpeges af Teater V, Kultur Valby og Kraftwerket. Tovholderne for de tre temaer Henrik Palsmar, Ole Søren Andersen og Karen Lumholt skal udarbejde endelige forslag til aktivitets-og procesplan for bydelsplanen, som så skal vedtages på lokaludvalgsmødet i marts.</p><p id="p9">Det bliver styregruppens opgave at udarbejde forslag til strukturering, budget og overordnet indhold i kulturåret.</p><p id="p10">Lokaludvalget får oplægget til godkendelse i forsommeren 2012.</p><p id="p11"><br /><em style="bold">Information</em></p><p id="p12">Som foreslået af formanden Lisbeth Ritter har Lokaludvalget afsat 30.000 kr. til informationsmateriale om lokalpuljen og Kulbanevejpuljen. Man vil i den forbindelse holde et inspirationsarrangement for potentielle ansøgere herunder bydelens foreninger, ildsjæle og andre mulige ansøgere. Arrangementet skal inspirere ansøgerne til at søge og til at danne netværk på tværs af traditionelle skel.</p><p id="p13">I forbindelse med den særlige pulje omkring Kulbanevej er det særligt i startfasen nødvendigt at gøre en særlig indsats for at gøre foreningslivet og andre potentielle aktører i området opmærksomme på Kulbanevej-puljen. Det foreslås derfor, at der udarbejdes flyers som aktivitetsmedarbejderen kan bruge som ' visitkort' både overfor børn og unge i området og overfor potentielle aktører.</p><p id="p14">Materialet kan ligeledes sættes op i opgange og uddeles på skoler og fritidsinstitutioner.</p><p id="p15"><br /><em style="bold">Kulbanevej</em></p><p id="p16">Det blev også vedtaget at afsætte 50.000 kr. til en intensiv borgerdialog i denne og næste måned omkring udviklingen af Kulbanevej. Pengene tages fra budgettet til bydelsplan Valby.</p><p id="p17">Det er nødvendigt at igangsætte dialogen allerede nu, idet den udover at være et led i processen omkring skabelsen af den nye bydelsplan for Valby, skal indgå i BaneDanmarks og Københavns Kommunes arbejde med at fastlægge planerne for områdets fremtidige udvikling.</p><p id="p18">For at dette kan ske skal dialogen være afsluttet i midten af marts.</p><p id="p19">Borgerdialogen skal afdække visioner for fremtidens Kulbanevej-område. Den skal give lokale interessenter mulighed for at bidrage til de overordnede rammer for den videre udvikling af området og komme med til udarbejdelse af lokalplansarbejdet og arbejdet med udformning af Valby bydelsplan.</p><p id="p20">Borgerdialogen får tre elementer med fokus på at inddrage børn og unge.</p><p id="p21">Borgerdialogen vil bestå af tre forskellige elementer: Møder med boligforeninger, Fodbodlklubben og lokale kommunale institutioner. Særlig dialog med de 12-18 årige.</p><p id="p22"><br /><em style="bold">Fremtidsdag</em></p><p id="p23">Den 8. marts holdes der Fremtidsdag på Kulbanevej fra kl.</p><p id="p24">10-20, hvor BaneDanmark og Københavns Kommune deltager.</p><p id="p25">I det opstillede telt bliver der infomateriale om Kulbanevej.</p><p id="p26">Udstillingen ' Det store Brag' om gasværket der sprang i luften i 1964. Kort / plancher der informerer om baneprojektet.</p><p id="p27">Model hvor man kan se hvordan terrænet bliver efterfølgende inklusiv højdeforskelle og indbygget forudsætninger - eksempelvis nødudgangsarealerne.</p><p id="p28">Desuden en workshop hvor man kan designe sin egen Kulbanevej og information om den særlige indsats over for børn og unge på Kulbanevej i anlægsperioden samt eventuelt mulighed for at børn og unge kan sige hvad de har brug for her og nu. Arrangementet bliver åbent for alle, men en særlig indsats gøres for at tiltrække skoleklasser fra Lykkebo Skole.</p><p id="p1">Efter års intense kampe får bydelen endelig sin egen 24-timers tv-kanal.</p><p id="p2">Markedsføringen af Valbys og Sydhavnens egen TV-kanal tager voldsom fart. Fremover kan alle nu døgnet rundt gå ind på www.Valbylokal.</p><p id="p3">TV og der finde alle udsendelser, der også er udsendt på Kanal Hovedstaden: -Det er et kvantespring for Valby.Nu har vi ikke alene sendetid på Kanal Hovedstaden fire gange om ugen. Vi har fået web-TV, hvor Valby Lokal TV leverer alle deres udsendelser. For to år siden var vi en række Valby-borgere med tillidshverv i bydelen, som drøftede forskellige muligheder for bydelens markedsføring. Da jeg her nævnte TV-tankerne var tvivlen til at få øje på i forsamlingen.</p><p id="p4">Visioner er godt, men det syntes de fleste godt nok langt ude, erindrer Karsten Madsen, der i dag er ansvarlig for Valby Lokal TV. Han peger på. at nu gælder det markedsføringen af den nye lokale TV-kanal:.</p><p id="p1"><br /><em style="bold">Fredag</em></p><p id="p2">Nemid med mere Hjælp til Nemid og digital selvbetjening. Tilmelding er nødvendig. Fre. 26. sept., kl.</p><p id="p3">09.30-11.30. Kultur Valby, Valby Kulturhus, Valgårdsvej 4-8 (G) Øjensygdomme Foredrag om øjnene og øjensygdomme, samt om hjælpemidler når synet svigter i dagligdagen. Ved øjensygeplejerske Susanne Andersen. Fre. 26. sept., kl. 14-16. Johannes Døbers Kirke, Trekronergade 12 Spoken Word Kultur Valby byder indenfor til en omgang Spoken word.</p><p id="p4">Det er det talte ords kunst og dækker både over digte, storytelling og comedy. Tankevækkende underholdning i bred forstand.. Fre. 26. sept., kl. 20-22.15. Kultur Valby, Valby Kulturhus, Valgårdsvej 4-8 (E).</p><p id="p5"><br /><em style="bold">Lørdag</em></p><p id="p6">Børnebiffen Fra tre år. Kortfilm udvalgt til de mindste biografgængere.</p><p id="p7">Lør. 27. sept., kl. 10.</p><p id="p8">Valby Kino, Gammel Jernbanevej 36 (E) Børnebiffen Fra fem år. Kortfilm udvalgt til de mindste biografgængere.</p><p id="p9">Lør. 27. sept., kl. 11.</p><p id="p10">Valby Kino, Gammel Jernbanevej 36 (E) Boggnaskerne Er du vild med litteratur, og har du lyst til at møde andre unge med samme interesse? Så er " Boggnaskerne" lige klubben for dig. For unge mellem 12 og 18 år. Lør. 27.</p><p id="p11">sept., kl. 11 -13. Vigerslev Bibliotek, Kirsebærhaven 23 (G).</p><p id="p12"><br /><em style="bold">Søndag</em></p><p id="p13">Børnebiffen Fra tre år. Kortfilm udvalgt til de mindste biografgængere.</p><p id="p14">Søn. 28.. sept., kl. 10.</p><p id="p15">Valby Kino, Gammel Jernbanevej 36 (E) Børnebiffen Fra fem år. Kortfilm udvalgt til de mindste biografgængere.</p><p id="p16">Søn. 28. sept., kl. 11.</p><p id="p17">Valby Kino, Gammel Jernbanevej 36 (E) Søndagsrytmik Med Spilotten og Hottentotten.</p><p id="p18">God og sjov måde at udvikle og stimulere dit barn på. Søn. 28. sept., kl. 10-12.</p><p id="p19">Zone2, Valby Kulturhus, Valgårdsvej 4-8, 2. sal (E).</p><p id="p20"><br /><em style="bold">Mandag</em></p><p id="p21">It-café Hjælp til hverdags-it på pc, tablet eller smartphone. Alle spørgsmål er velkomne.</p><p id="p22">Man. 29. sept., kl. 15-16.</p><p id="p23">Vigerslev Bibliotek, Kirsebærhaven 23 (G) Foredrag Boost dit barns selvværd.</p><p id="p24">Foredrag med familievejleder Christina Abildgaard, som giver brugbare værktøjer til gladere børn og en gladere børnefamilie! Man. 29.</p><p id="p25">sept., kl. 19 -21.30. Kultur Valby, Valby Kulturhus, Valgårdsvej 4-8 (E) Fra hjerte til hjerte Sange og kormusik af Beethoven.</p><p id="p26">Man. 29. sept., kl.</p><p id="p27">20-21.15. Johannes Døbers Kirke, Trekronergade 12 (G).</p><p id="p28"><br /><em style="bold">Tirsdag</em></p><p id="p29">Børnebiffen Fra tre år. Kortfilm udvalgt til de mindste biografgængere.</p><p id="p30">Tir. 30. sept., kl. 10.</p><p id="p31">Valby Kino, Gammel Jernbanevej 36 (E) Børnebiffen Fra fem år. Kortfilm udvalgt til de mindste biografgængere.</p><p id="p32">Tir. 30. sept., kl. 11.</p><p id="p33">Valby Kino, Gammel Jernbanevej 36 (E) Timotirsdag Musik Med Mening: Jørck.</p><p id="p34">Trine Jørck i front med musikalsk akkompagnement.</p><p id="p35">Stemningsfyldt, melankolsk og lyrisk oplevelse, der både trækker på rock, blues, folk og country. Tir. 30. sept., kl.</p><p id="p36">19.30-21.30. Timotheuskirken, Christen Bergs Allé 5 (G) Fabcreation Vejledning, undervisning og sparring. Du skal blot dukke op i Copenhagen Fablab og være med til at udvikle et projekt under dagens tematisering. Tir. 30. sept., kl. 17-21. Kultur Valby, Valby Kulturhus, Valgårdsvej 4-8 (G).</p><p id="p37"><br /><em style="bold">Onsdag</em></p><p id="p38">Musikalsk legestue Musik og leg for børn, et til fire år, i krypten kl. 10.30.</p><p id="p39">Musik for babyer, nul til et år, i sideskibet kl. 11.05.</p><p id="p40">Ingen tilmelding. Ons. 1.</p><p id="p41">okt.., kl. 10.15-12. Margrethekirken, Kirsebærhaven 10 (G) Babysalmesang Babysang og musik til babyer mellem nul og tolv måneder. Ons. 1. okt., kl.</p><p id="p42">11-11.45. Margrethekirken, Kirsebærhaven 10 (G) StrikkeCafé Kom og få inspiration og nørkle sammen med andre.</p><p id="p43">Hjælp med opskrifter og teknikker. Der serveres kaffe/ te. Ons. 1. okt., kl. 15-17.30. Susan Ammentorp, Monrads Allé 20 (E) Idécafé Her har du mulighed for at udvikle på dine ideer og projekter i selskab med andre kulturelle projektmagere fra København. Ons. 1.</p><p id="p44">okt., kl. 18-21. KraftWerket, Valgårdsvej 2 (G) Open Mike Comedy Én vært, fire til otte komikere, en mikrofon og et publikum er elementerne for denne aften, hvor unge komikertalenter eksperimenterer og udvikler deres materiale. Ons. 1. okt., kl.</p><p id="p45">20-21.30. Kultur Valby, Valby Kulturhus, Valgårdsvej 4-8 (G).</p><p id="p46"><br /><em style="bold">Torsdag</em></p><p id="p47">It-café Hjælp til hverdags-it på pc, tablet eller smartphone. Alle spørgsmål er velkomne. Tor.</p><p id="p48">2. okt., kl. 10.30-11.30. Kultur Valby, Valby Kulturhus, Valgårdsvej 4-8 (G) Forfatterspirerklub 11-18 år. Synes du, det er sjovt at skrive, og kunne du tænke dig at blive bedre til det? Så er Forfatterspirerklubben noget for dig.</p><p id="p49">Tor. 2. okt., kl. 16-18. Valby Bibliotek, Annexstræde 2 (E).</p><p id="p50"><br /><em style="bold">Nu og i fremtiden</em></p><p id="p51">Rundvisning Lør. 27. og søn. 28. sept.</p><p id="p52">Nordisk Film A/ S, Mosedalvej 14, Valby (E) Digital Post Tilmelding er nødvendig.</p><p id="p53">Fre. 3. okt., kl. 09.30-11.30.</p><p id="p54">Kultur Valby, Valby Kulturhus, Valgårdsvej 4-8 (G) Bim Bam Baby Koncert med Babybandet.</p><p id="p55">Ny børnemusik i et forrygende show for børn i alderen nul til fem år. Lør. 4. okt., kl.</p><p id="p56">10.30-11.30. Zone2, Valby Kulturhus, Valgårdsvej 4-8, 2. sal (E) Fællessang Årstidens højskolesange, revyviser og gode minder fra den danske sangskat. Pianist og musikpædagog, Henrik Hansen vil guide dig igennem den danske sangskat.</p><p id="p57">Man. 6. okt., kl. 15-16.30.</p><p id="p58">Vigerslev Bibliotek, Kirsebærhaven 23 (E).</p><p id="p1">I oktober dumpede en avis ind ad brevsprækken hos GI. Valbys borgere med overskriften ' GI.</p><p id="p2">Valby-kvarteret ska' ha' et løft.' Afsenderen er Københavns Kommune, der netop har afsat 30 mio. kr. til en såkaldt områdefornyelse.</p><p id="p3">Målet er at løfte området omkring Valby Langgade -både fysisk, socialt og kulturelt.</p><p id="p4">-1 første omgang skal der udarbejdes en kvarteiplan, der beskriver hvilke projekter og indsatser, områdefornyelsen skal iværksætte over de næste seks år.</p><p id="p5">Projekterne kan indebære alt fra nye legepladser og skaterramper til parker, markedsdage, kulturarrangementer og integrationsprojekter, siger projektleder Thomas Geiker til Lokalavisen.</p><p id="p6">Borgerne skal sammen med områdefornyelsens sekretariat finde ud af, hvad pengene skal bruges til. Derfor håber områdefornyelsens projektchef Christian Kahr Andersen, at de lokale beboere og brugere dukker op, når områdefornyelsen sættes i gang ved et åbent hus-arrangement d. 4. november fra klokken 17.00 -21.00 i Prøvehallen.</p><p id="p7">-Det er jo først og fremmest beboerne i GI. Valby, der kender kvarterets kvaliteter og mangler.</p><p id="p8">Vi har brug for deres ekspertviden.</p><p id="p9">Områdefornyelsen skal gøre kvarteret bedre for dem, der bruger det, lyder det fra projektchefen.</p><p id="p10"><br /><em style="bold">Sekretariat i området</em></p><p id="p11">Områdefornyelsen flytter fysisk ind i området med et sekretariat, der skal sørge for, at projekterne bliver ført ud i livet. Skal områdefornyelsen blive en succes, kræver det, at de lokale borgere, brugere og andre interesserede dukker op på åbent hus-aftenen, understreger Christian Kahr Andersen.</p><p id="p12">-Her beskriver vi, hvilken vej, vi vil gå. Det er muligt for borgerne at tilmelde sig en af de tre temagrupper: ' Det fysiske løft', ' Det sociale løft' og ' Det kulturelle løft'. Hver gruppe skal komme med idéer til projekter i kvarterplanen, oplyser Christian Kahr Andersen.</p><p id="p13">-Derudover vil der være information om, hvad områdefornyelsen kommer til at betyde for GI. Valby. Vi sørger selvfølgelig for lidt godt til ganen, siger projektchefen, der glæder sig til at møde de lokale kræfter i GI.</p><p id="p14">Valby og få områdefornyelsen skudt i gang.</p><p id="p15">Duk op til åbent hus-arrangement d. 4. nov.</p><p id="p1">En vis brygger Jacobsen ville nok vende sig i graven, hvis han hørte, at det gamle industrikvarter i Valby med udsigt til Carlsberg bliver det nye insted for kunsten. Men det er ikke desto mindre, hvad den unge kunstner og galleriejer Christian Chapelle er gået i gang med at realisere. Han har flyttet sit lille galleri the leisure club MOGADISHNI fra det trendy Njalsgadekvarter på Amager til en nedlagt papkassefabrik på Carl Jacobsens Vej i Valby. For Christian Chapelle tror på Valby som den perfekte ramme om et nyt kunstnerkvarter med gallerier, atelierer og international stemning. Og man føler sig da også nærmest hensat til London eller New York, når man render rundt i den forladte Valby-gård med de 80 lejemål og leder efter galleriet.</p><p id="p2">Pludselig er der meget langt til Bredgade-gallerierne og de bonede gulve. Det virker undergrundsagtigt på den rigtige måde. Så står der the leisure club MOGADISHNI på døren, og inde i det 138 kvadratmeter store lokale sidder Christian Chapelle i den ene ende bag den turkise I-Mac-galleriets livline til omverdenen.<br /><em style="bold">Pølser og hagekors</em><br />
 Christian Chapelle motiverer valget af Valby: »Jeg sad i et begrænset lejemål på Amager, og bygningen skulle rives ned. Jeg overvejede at rykke ind i en af de gamle fabriksbygninger i Njalsgade. Men priserne var for høje. Jeg skulle have betalt omkring 15.000 kr. ekstra om året for samme antal kvadratmeter. Jeg havde en fornemmelse af, at Valby måske var noget, og så cyklede jeg rundt og så, hvad der var af industribygninger. Jeg syntes, det kunne være utrolig sjovt og interessant at prøve at finde et nyt område og se, om man kunne drive det til noget.« Som housewarming viser Christian Chapelle udstillingen An Offer You Can't Refuse med galleriets syv kunstnere og fire udefra. Her kan man blandt andet more sig over Andreas Schulenburgs minipølsevogn med grisekødet i hagekorsformation, en greyhound fra den franske graffitikunstner ASH og en gartner i fuld størrelse med gevækster på hovedet og atomer i vandkanden af Peter Geschwind, der skal med på biennalen i Venezia. Også Tiina Ketara, der er i gang med at kreere en stor bil af plastickugler til Pompidou i Paris, viser en bølgeskulptur efter samme princip.<br /><em style="bold">Valby mest cool</em><br />
 Christian Chapelle lægger ikke skjul på, at han er en stor fan af nedlagte fabriksbygninger som udstillingssteder hvor 1980'er-agtigt det end kan lyde: »Det er et bevidst valg af stil. Det er en anden måde at drive galleri på. Man har måske et mere internationalt netværk, og man er ikke interesseret i at være et lokalt galleri, som ligger inde i Bredgade eller på Strøget og har kæmpe butiksvinduer ud mod gaden.« Byggeriet med de røde mursten og de flade tage blev påbegyndt i 1929. Der er sågar et tårn og heldigvis også en vareelevator, der kan fragte gallerigæster og tonstunge værker op til anden sal. »I starten var både kunstnerne og besøgende lidt skeptiske og sagde: Valby går det nu? Men altså, tag dog nogle chancer og følg lidt med. Jeg synes, Valby er det mest cool område i hele København. Og du kan cykle herud fra Vesterbro på et kvarter. Når folk piver: åhh, nu skal vi cykle et halvt minut længere, så siger jeg bare, at nu må I tage jer sammen. Det er bare et spørgsmål om mentalitet.« <a href="mailto:pernille.anker@jp.dk">pernille.anker@jp.dk</a> An Offer You Can't Refuse the leisure club MOGADISHNI Carl Jacobsens Vej 16, opgang 6, 2. sal, 2500 Valby Tor.-fre. 12-17, lør. 12-15 Frem til den 12. april <a href="http://www.mogadishni.com">www.mogadishni.com</a></p><p id="p1">D. 1. september gik startskuddet til et storstilet områdeløft i Gl.</p><p id="p2">Valby. Nærmere bestemt området omkring Akacieparken. Et lignende løft er igangsat i Husum, og begge steder støttes initiativet af både Social-og Indenrigsministeriet og Københavns Kommune. Indenrigs-og Socialministeriet har i foråret givet 10 mio. kr. til områdefornyelserne i Gl. Valby og 7,5 mio. kr. til Husum.</p><p id="p3">Borgerrepræsentationen har givet yderligere 20 mio. kr. til hvert projekt.</p><p id="p4">Når Gl. Valby er udpeget til at få et områdeløft, er det, fordi der her er både nedslidte bygninger, forsømte udendørsarealer og sociale problemer.</p><p id="p5">-Mange af områdets beboere har anden etnisk baggrund end dansk, og mange står uden for arbejdsmarkedet, forklarer pressemedarbejder i Teknik-og Miljøforvaltningen Lene Holst Holmgård.</p><p id="p6">Hun uddyber: -Gl. Valby skal områdeløftes i perioden 2009-2015 -så det er et arbejde med meget stor betydning for Valby, der lige er startet.</p><p id="p7"><br /><em style="bold">Klaus Bondam med på en kigger</em></p><p id="p8">Torsdag eftermiddag var byggeog teknikborgmester Klaus Bondam inviteret til området for at se på kvarterets fysiske og sociale forhold. Besøget startede i et af Akacieparkens fælleslokaler, hvor boligsocial koordinator Mette Jo Leisner fortalte om sit arbejde med beboerne i boligområdet.</p><p id="p9">-Vi prøver at skabe et demokrati, hvor beboerne selv er med til at søsætte aktiviteterne herude.</p><p id="p10">Det kræver meget benarbejde at få beboerne aktiverede og få dem til at tage ejerskab af aktiviteterne, fortalte hun.</p><p id="p11">Konkret har Mette Jo Leisner en række forslag til aktiviteter, der kan iværksættes i området: -Vi har gode erfaringer med aktiviteter som pigeklubber og lektiecaféer. Der er derimod akutte behov for flere og bedre udendørs faciliteter.</p><p id="p12">Grillpladser og bedre boldspilsbaner er blot nogle af de ting, der står højt på beboernes ønskeliste, skitserede Mette Jo Leisner.</p><p id="p13"><br /><em style="bold">Skriger på fysiske forbedringer</em></p><p id="p14">Efter oplægget tog Klaus Bondam med rundt på en cykeltur i området. Her blev det hurtigt klart for borgmesteren, at Valby Langgade og Spinderiets flotte ansigter udadtil står i stærk kontrast til de forsømte parallelgader i områderne bagved. Et fysisk løft er her overordentligt tiltrængt. Der er fx huller i fortov og veje, og en god mulighed kunne være at lave et samarbejde mellem kommunen og de private fællesveje om at få jævnet gaderne ud, foreslog Bondam.</p><p id="p15">-Gl. Valby er et sammensat kvarter med Akacieparken i den ene ende og Spinderiet og Nordisk Film i den anden ende.</p><p id="p16">Udfordringen er at åbne Akacieparken ud mod resten af bydelen, så Valby ikke først starter ved Langgade Station. Vi skal skabe en forbindelse, så det bliver trygt og sikkert at bevæge sig fra A til B, pointerede borgmesteren.</p><p id="p17">Beboerne skal på banen I Gl. Valby er Christian Kahr Andersen allerede udpeget som projektleder for områdeløftet. I løbet af kort tid ansættes endnu tre medarbejdere. En af projektets klare målsætninger er samtidig at få beboerne på banen, når det handler om at definere områdeløftets indhold.</p><p id="p18">-Beboerne i området skal være med til at bestemme, hvad der skal ske, så intet er besluttet endnu -kun de overordnede rammer, understregede Christian Kahr Andersen.</p><p id="p19">Han røbede, at områdeløftets første informationsmøde finder sted i Prøvehallen i starten af november. Her kan beboerne dukke op og lufte deres ideer til projektet.</p><p id="p20">En sidegevinst bliver forhåbentlig at få koblet Prøvehallen på projektet.</p><p id="p21">-Som en af områdets kulturinstitutioner kan Prøvehallen blive en god samarbejdspartner for områdeløftet, foreslog Christian Kahr Andersen.</p><p id="p22">Bygge-og teknikborgmester Klaus Bondam var begejstret for besøget, og blev desuden opmærksom på de ressourcer, der allerede findes i området.</p><p id="p23">Disse ressourcer skal fortsat udnyttes optimalt, understregede han: -Områdeløftet skal ikke opfinde en masse nye projekter, men først og fremmest skabe et netværk mellem de gode initiativer, der er i forvejen. Og så skal vi lave et fysisk løft af området; se på, hvor der er nogle overskudsarealer, vi kan få noget ud af.</p><p id="p24">Der er således lagt op til, at mange positive forbedringer kan ske i området omkring Gl. Valby de kommende år.</p><p id="p1">SKOLEDEBAT: Det var overraskende og rystende at se Valby Skole være den femtekedeligste skole i København. Hele 32 procent af eleverne siger, at de keder sig meget tit eller tit.</p><p id="p2">Det er over dobbelt så mange som på de skoler, der klarer sig bedst. Og det på Valbys nyeste skole.</p><p id="p3">Elevrådsformanden, Renas Abdella, har fat i noget væsentligt, når manglende mulighed for bevægelse i løbet af en forlænget skoledag får noget af skylden. Skolereformen lægger op til, at der skal være afveksling i løbet af dagen, og fysisk bevægelse styrker både koncentrationen og velværet.</p><p id="p4">Problemet er, at der ikke er store muligheder for at udvide Valby Skole, hvor den ligger.</p><p id="p5">Men løsningen ligger lige for. I det forslag til nyt bibliotek, som indgår i budgetforhandlingerne, har det hele tiden været en del af løsningen, at Teater V skulle flytte med, så der blev frigjort plads i Prøvehallen.</p><p id="p6">For SF har det hele tiden været en pointe med biblioteksprojektet, at det var et kinderæg: Det skaber liv i bymidten, det løser bibliotekets pladsproblemer, og det giver mulighed for at Prøvehallen kan udnyttes optimalt.</p><p id="p7">I stedet for at skaffe penge til en ny idrætshal ved Valby Skole, som der i øvrigt næppe er plads til, vil en flytning af Teater V frigive 40 timer om ugen, som kan udnyttes af Valby Skole. Desuden vil der blive yderligere cirka 118 haltimer om ugen, der kan bruges af den frivillige idræt. Ved at integrere løsningen på en række konkrete udfordringer, vil det samlede projekt kunne løse en række problemer på en gang.</p><p id="p8">Samlet set er det god økonomi.</p><p id="p9">Skolereformen stiller store krav til vore skoler, og det er oplagt, at plads til aktiviteter og bevægelse er en af forudsætningerne for, at det ikke opleves som længere og kedelige skoledage på trods af alle bestræbelser fra skolens side på det modsatte. Kære rådhus: Lyt til eleverne og stem biblioteksplanerne igennem i budgetforhandlingerne.</p><p id="p1">FESTLIGT LAG: Der er efterhånden mange traditioner bundet op på Valby Kulturdage. Men det er naturligvis ikke ensbetydende med, at der ikke også er nyheder på årets program.</p><p id="p2"><br /><em style="bold">Zone-aktivitet</em></p><p id="p3">Blandt nye tiltag er blandt andet den såkaldte ' Aktivitetszone'.</p><p id="p4">»Aktivitetszonen er noget af det, der skiller sig ud i forhold til tidligere år. Fra Toftegårds Alle til Gl. Jernbanevej bliver der lavet en aktivitetszone, hvor man kan more sig med forskellige aktiviteter under det meste af Valby Kulturdage,« fortæller Dorthe Sørensen Eren, der er projektleder på Valby Kulturdage.</p><p id="p5">I aktivitetszonen er der blandt andet planlagt ' Jungle Run', det populære ' Pannafodbold, ' speedcage', samt en rodeogris og børnekarrusel.</p><p id="p6"><br /><em style="bold">En samlende succes</em></p><p id="p7">Som det altid er tilfældet i den første weekend i september bliver Valby Langgade spærret af for biler fra Gl. Jernbanevej til Annexstræde. Men modsat tidligere år er der kun en scene foruden aktiviteterne i Spinderiet.</p><p id="p8">På den måde bliver aktiviteterne mere samlede -og selv de mindste kunstnere kommer på den største scene.</p><p id="p9">»Vi har vurderet, at det er bedre at samle aktiviteterne på den ene scene, i stedet for at sprede det for meget ud. Men under alle omstændigheder ved vi jo fra erfaring, at der nok skal være masser af mennesker på Langgade og i Spinderiet,« Fortæller Dorthe Sørensen Eren.</p><p id="p10"><br /><em style="bold">Det er Valbys valg</em></p><p id="p11">Fest og farver fylder ikke hele programmet, og som hver eneste lørdag er der økologisk marked, hvor både den lokale, økologiske tøjproducent og grøntsagsboderne finder vej.</p><p id="p12">For de miljøinteresserede er der også to rundvisninger til Andelsboligforeningen A/ B Vilhelm, hvor man i gårdhaven genbruger regnvand med forskellige løsninger som søer og vandløb.</p><p id="p13">»Vi sætter ved denne omgang af Valby Kulturdage et særligt fokus på bydelsplanen.</p><p id="p14">På nettet har vi lavet en prioriteringsværktøj, hvor man rigtig nemt kan skabe sig et overblik over de muligheder, der ligger. Der er ingen tvivl om, at den absolutte topscorer på valbysvalg. dk er badestranden i Valbyparken. Helt suverænt den mest populære,« siger Dorthe Sørensen Eren.</p><p id="p15">Hun håber, at der er mange, der i løbet af Kulturdagene vil gå forbi hjemmesiden for at give deres besyv med til den kommende lokalplan, så det for alvor bliver borgernes valg.</p><p id="p16"><br /><em style="bold">Tilfreds forventning</em></p><p id="p17">Generelt er projektlederen bag Valby Kulturdage rigtig godt tilfreds med programmet. Nu er der bare tilbage at krydse fingre for sol og ellers glæde sig ude sammen med andre de andre i Valby.</p><p id="p18">»Vi har nu været i gang med at planlægge og gøre klar siden i foråret, så det bliver rart at se det hele gå i gang. Alt i alt synes jeg det er blevet et rigtigt godt program, og jeg håber, der er mange, der kommer ud og hygger sig sammen,« siger Dorthe Sørensen Eren.</p><p id="p1">En bømecafé med sofaer og med priser, som er til at betale.</p><p id="p2">Flere træer og buske. Og mindre trafik. Ideerne myldrede frem, da eleverne på Valby Skole i sidste uge blev taget med på råd om, hvad Områdefornyelsen i GI. Valby skal bruge de afsatte penge og kræfter på de næste fem år.</p><p id="p3">Projektmedarbejderne bag Områdefornyelsen var -som en del af borgerinddragelsen -taget ud for at interviewe elever fra 1.- 8.klasse på Valby Skole. Før interviewet fik eleverne fra 4.-8.</p><p id="p4">klasse udleveret et engangskamera.</p><p id="p5">De skulle tage 12 fotos ud fra spørgsmålene: ' Hvor er dit yndlingssted?' og ' Hvad kunne du tænke dig mere af i GI.</p><p id="p6">Valby?' -Vi snakkede med eleverne om billederne, og der kom mange gode idéer til, hvordan GI. Valby kan blive sjovere at bo i for børn og unge, fortæller Katinka Rudd Rydén fra Områdefornyelsen.</p><p id="p7">Mere grønt— mindre trafik Ønsker om mere grønt i gaderne og mindre trafik gik igen hos eleverne.</p><p id="p8">-En dreng mente, der er så grimt i GI. Valby, at han bliver deprimeret af at bo der. Han savnede smukke bygninger, og at der bliver taget hånd om graffiti, som flere af eleverne ikke synes pryder husene, beskriver Katinka Rudd Rydén.</p><p id="p9">Eleverne fra 1.-3. klasse tegnede deres ønskelegeplads, og her var både svømmehal, klatretårne, fodboldbaner og en plads til rollespil.</p><p id="p10">Så der er rum for forbedringer for skoleeleverne i GI.</p><p id="p11">Valby -både store som små.</p><p id="p12">Områdefornyelsen tager højde for elevernes idéer, når det skal besluttes, hvilke projekter, der skal udføres, lover Katinka Rudd Rydén.</p><p id="p13">Om Områdefornyelsen i GI Valby Læs løbende mere om Områdefornyelsen i GI. Valby på www.kk.dk/ omraadefornyelsevalby.</p><p id="p1">Omkring 180 tilskuere havde trodset den vedvarende søndagsregn og mødt op på Værkstedvej for at overvære et lokalbrag af historiske dimensioner: To Valby-hold i direkte duel om oprykning til serie 1. Der var lagt op til en intens og medrivende affære. Og det blev det...!</p><p id="p2">Efter en jævnbyrdig indledning satte hjemmeholdet fra Valby Boldklub sig på spillet, men det var Boldklubben Hellas, der havde kampens to første målchancer: Efter et kvarters spil dirigerede Ronnie Sørensen en tværpasning tæt forbi mål, og ni minutter senere slap Kenneth Nielsen igennem i højre side og afsluttede fra tæt hold, men Valby BK's målmand, Rabie Bachnak, reddede i flot stil.</p><p id="p3">Trods overvægt i spil skulle der gå 29 minutter, før hjemmeholdet første gang blev en smule nærgående. Det var efter et hjørnespark i venstre side, hvor Gert Petersen endte med at skovle bolden over mål. Seks minutter senere havde Valby-anfører, Saralar 'Jay-Jay' Yotacki, et forsøg, som strøg en halv meters penge forbi den ene opstander.</p><p id="p4">Fem minutter før pausen brød jublen første gang løs på den ene af de to langsider - vel at mærke Valby-langsiden: Et hjørnespark havnede i panden på lange Gert Petersen, der headede bolden ned i jorden og i mål. 1-0 og ekstatisk jubel.</p><p id="p5">Valby Boldklub var oven på  også i starten af 2. halvleg, hvor det mere og mere trak op til en afgørelse. Et gennemspillet angreb i det 52. minut endte med en godt set aflevering fra Valbys Torbjørn Schultz. Inde foran mål kastede en fri Nick Hofland sig frem og headede  men forbi mål. Efter en times spil havde Saralar 'Jay-Jay' Yotacki endnu et nærgående skudforsøg, og tre minutter senere sendte Yassin Chefedhabi bolden tæt forbi den fjerneste stolpe efter et godt bandespil.</p><p id="p6">Chancerne var der, men 2-0 målet udeblev. I stedet slog Hellas pludselig til i den anden ende. Minuttet efter Chefedhabis skudforsøg dukkede gæsternes Mikkel Andersen op nærmest ud af ingenting og headede i fri position Hellas på 1-1. Så kunne man for alvor høre de mange Hellas-tilhængere. Kampen havde i den grad fået ny energi og nerve.</p><p id="p7">Herefter koncentrerede Valby BK sig om at forsvare, mens Hellas begyndte at satse mere og mere frem ad banen. Nogen åbne målchancer blev det dog ikke til  ikke før dybt inde i overtiden: Efter et hjørnespark havnede bolden lidt tilfældigt for fødderne af Hellas' Mikkel Lassen på kanten af feltet, men Lassen forivrede sig og kiksede sin afslutning. Dagens største suk lød fra Hellas-langsiden, mens dagens største jubelbrøl to minutter senere kom fra Valby-siden.</p><p id="p8">Kampen var fløjtet af. 1-1 var lige akkurat nok for Valby Boldklub. Spillere og ledere kastede sig glædestrålende over hinanden. Romerlys blev antændt, champagnepropper sprang og træner Kenneth Achton fik sig en lufttur.</p><p id="p9">Skuffelsen var naturligvis tilsvarende stor i Hellas-lejren, som trods otte sejre og to uafgjorte i de sidste ti kampe, må se oprykningen glippe. Men Hellas-folkene tog skuffelsen med oprejst pande vel vidende at om et halvt år, kan det være dem, der fejrer oprykning til serie 1.</p><p id="p1">Den 2. og 3. september er der Valby Kulturdage -to dage med over 150 begivenheder på og omkring Valby Langgade, som afspærres for trafik.</p><p id="p2">Med masser af begivenheder, som arrangørerne aldrig når at se alle sammen. Derfor beder de nu om hjælp til at få foreviget årets kulturdage.</p><p id="p3">Derfor har de udskrevet en raske lille konkurrence, hvor opgaven er: Vis os din oplevelse af Valby Kulturdage på en video. : Kravene til videoen er, at den skal optages med mobiltelefon, være redigeret og maks. vare 3 minutter.</p><p id="p4"><br /><em style="bold">Læserne vælger vinder</em></p><p id="p5">Videoen uploades til Valby Kulturdages facebookside, så snart den er færdig, og senest fredag 9. september. Herefter lægges de bedste videoer til afstemning på lokaludvalgets hjemmeside og Facebook.</p><p id="p6">Mandag 19. september udnævnes en vinder, og en anden-og tredjeplads.</p><p id="p7">Til vinderen er der en privat filmvisning for dig og alle dine venner i Valby Kino (maks. 54 personer i alt) med film af eget valg fra det aktuelle program inkl. popcorn og sodavand. Og din mobilvideo bliver selvfølgelig vist som forfilm.</p><p id="p1">Yes, så er vi på toppen af broen, og her er jo dejligt lyst, trygt og godt,« siger betjenten fra Københavns Politi, der leder en tryghedsvandring rundt i et villakvarter i Valby.</p><p id="p2">Folk ler. Flokken på 20-25 personer står i ravende mørke midt på overgangen til Danshøj Station. De maser sig sammen for at gøre plads til forbipasserende cyklister.</p><p id="p3">Vandringen har til formål at kortlægge, hvor i Valby-kvarteret der kan opsættes mere belysning eller beskæres i plantevækst for at gøre færden i de mørke aftentimer mere tryg.</p><p id="p4">Vandringen kommer i kølvandet på 16 røverier, som kvarteret deler med et tilsvarende villaområde på Frederiksberg-siden af Roskildevej.</p><p id="p5">Betjenten ler også.</p><p id="p6">»Okay, der mangler lys her,« konstaterer hun.</p><p id="p7">Siden Berlingske i november var ude at se på den berygtede sti, der har været scene for flere af de i alt seks røverier, som politiet kender til i området, er smutvejens plantevækst blevet beskåret kraftigt.</p><p id="p8"><br /><em style="bold">»Jeg tror ikke på, at de er over 16 år«</em></p><p id="p9">Ifølge Lisbet Fagerberg, der er formand for »Forældregruppen - Stop Røverierne«, har politiet siden borgermødet 26. november været meget mere synligt i området i Valby. Denne ekstra tilstedeværelse har beboerne på Frederiksberg dog ikke set noget til.</p><p id="p10">Politiet har pågrebet tre mistænkte, hvoraf én er varetægtsfængslet. Ingen er endnu dømt.</p><p id="p11">Inden aftenens tryghedsvandring går i gang, står politiet klar til at besvare spørgsmål fra de fremmødte. Lisbeth Fagerberg påpeger, at en del af gerningsmændene er langt over 16 år, »så der må jo være nogle flere derude, der ikke er fundet?« »Det er der nok,« erkender politikommissær og leder af Frederiksberg Lokalpoliti på Peter Bangs Vej, Flemming Kragh-Nielsen.</p><p id="p12">»Mere kan jeg ikke sige, men jeg tror ikke på, at de er over 16 år, for det er de ikke i den gruppe.</p><p id="p13">« Men vi har jo vidner, der har fortalt det - også voksne, der har set dem inden, og som ikke har været i en stresset situation, og de har set nogen, der har været omkring de 20 år? Det svarer nærpoliti-lederen ikke på.</p><p id="p14">Men I kigger videre? »Ja, vi er stadigvæk på sagen. Flere spørgsmål?« Det er der ikke.</p><p id="p15"><br /><em style="bold">Frederiksberg-beboere venter stadig</em></p><p id="p16">For mens Valby-borgerne får skåret træer ned og går tryghedsvandring, så sidder Frederiksberg-beboerne på den anden side af Roskildevej stadig og venter på detaljer om ti af de i alt 16 røverier, der er foregået i de to villakvarterer.</p><p id="p17">Selv om Københavns Politis vicepolitiinspektør, Rasmus Agerskov Schultz, ved et borgermødet anerkendte, at man burde have advaret ude i områderne, er der ikke blevet lagt kræfter i at udbrede praktiske detaljer om sagerne til Frederiksberg-kvarterets beboere.</p><p id="p18">Rasmus Agerskov Schultz forklarer, at der ikke bliver aktivt meddelt detaljer om røverierne på Frederiksberg, da politiet mener at have pågrebet en af hovedkræfterne i røverierne.</p><p id="p19">Men der er stadig et behov for oplysning i området på Frederiksberg, mener beboere i området, som Berlingske har talt med. En familiefar, som bor midt i det område på Frederiksberg, hvor de ti røverier er foregået, siger: »Det er fint og flot, at de har fanget nogen, men det betyder jo ikke, at der ikke er nogen, der kunne finde på det igen - der er jo én, der er varetægtsfængslet, og de to andre, de dribler jo frit rundt.« Hvilke forholdsregler er det, man gerne vil have mulighed for at tage, når man hører om ti røverier i sit område? »Når man ved, der foregår en hel bølge af røverier helt tæt på os, så henter man jo sine børn, der går fra fodbold, SFO eller kammerater.</p><p id="p20">Med denne her viden i baghovedet, så havde vi nok lige sagt »okay jeg henter dig lige«, for at være helt sikker.« De ti røverier på Frederiksberg-siden af Roskildevej og de seks på Valby-siden er alle foregået over en periode mellem april og september i år.</p><p id="p21">Vandringen ender, hvor den begyndte. Ved stien det hele startede med.</p><p id="p22">»Tak fordi I kom,« når repræsentanten fra Sikker By at sige, inden den efterhånden frosne flok klapper og går i opløsning på den tusmørke villavej.</p><p id="p23">dvwe@berlingske.dk </p><p id="p24"><br /><em style="bold">Fakta: SAGEN KORT Politiets information om røverier i Valby og på Frederiksberg</em></p><p id="p25">Sidst i november bragte Berlingske en artikel om et villakvarter i Valby, der var plaget af en række røverier mellem april og september i år. Det kom frem, at politiet kendte til hændelserne, men havde undladt at slå alarm.</p><p id="p26">Under et borgermøde 26. november kom det desuden frem, at ti af i alt 16 røverier var sket på Frederiksberg-siden af Roskildevej. Og selv om politiets på mødet anerkendte, at der burde være blevet meldt ud til Valby-beboerne i området, har politiet endnu ikke kommunikeret detaljer om sagerne i Frederiksberg-området.</p><p id="p1">OSCAR-NAVNE: Efter en velfortjent sommerferie er Valby Kino nu tilbage med sæsonens første film: »Crazy Heart« ( USA 2009), der vises i Valby Kulturhus' teatersal torsdag den 11. august kl. 19 på Toftegårds Plads. Det var Jeff Bridges der i 2010 snuppede oscaren fra Colin Firth, der havde leveret en pragtpræstation i " A Single Man".</p><p id="p2">Før sommer viste vi " A Single Man", og nu giver vi så muligheden for at sammenligne de to præstationer. »Personligt mener jeg absolut at begge skuespillere havde fortjent oscaren, men nu giver vi mulighed for at danne sig sin egen mening,« siger Katrine Clausager Rich, formand Valby Kino.</p><p id="p3">Jeff Bridges spiller den fallerede country-stjerne Bad Blake, som forsøger at blive frelst med hjælp fra Jean ( Maggie Gyllenhaal). Jean er journalist, der opdager den rigtige mand bag musikken. Men Bads hårde livsstil og vilde hjerte kan stå i vejen for hans sidste chance for et comeback.</p><p id="p4">Jeff Bridges vandt en Oscar for sin præstation som Bad Blake, og Maggie Gyllenhaal spiller med en forbløffende charme og en usandsynlig oprigtighed den kvinde, som formår at trænge igennem Bads alkoholtåger.</p><p id="p5">»Man forstår udmærket godt, efter at have set Scott Coopers vemodige melodrama, Crazy Heart, at vores alles Dude fik den gyldne statuette ved navn Oscar. Man forstår det udmærket. Især fordi, at det nærmest er Bridges personlige modstykke til hans store og mest kendte glansrolle som ' the Dude' i Coen brødrenes uforlignelige sortsynet komedie, ' The Big Lebowski'.</p><p id="p6">Country-musikken har aldrig lydt tungere, end når Jeff Bridges, som en anden Jonny Cash, med et tungt hjerte og dommedagsskyggen dækkende over det lig af en krop, han befinder sig indeni, slår strengene på sin gamle guitar an med ordene: " This is no place for the weary kind"" scope.</p><p id="p7">dk Filmen fik ikke biografpremiere herhjemme, men nu får Valbys borgere alligevel mulighed for at se den på et stort lærred.</p><p id="p8">Dørene åbner kl. 18.30, og som altid har medlemmer af Valby Kino gratis adgang, imens andre kan købe en billet til 40 kr. Billetter kan bestilles på billetter@valbykino. dk, og afhentes i indgangen,.</p><p id="p1">Relationerne mellem Hvidovre og Valby var fra gammel tid stærke. Valby-familier var gift ind i familier fra Hvidovre, og mange Valby-familier havde familiegravsteder på Hvidovre kirkegård. Men da skilsmissen nu fra årsskiftet 1900 til 1901 var blevet besluttet, så kunne man ligeså godt gøre den til en festlig begivenhed.</p><p id="p2">På Valby Kro og i Korups Have arrangeredes fester for borgerne; men begge disse to steder måtte fra nu af regne med yderligere konkurrence fra de 13 nye restaurationer, som åbnede den samme nytårsnat i Valby. Nu skulle man jo være en del af hovedstaden, så i stedet for det gamle Valbys lidt stille og landlige præg måtte man se at få vist, at man var parat til at træde ind i ikke blot et nyt år, men også i nye tider.</p><p id="p3"><br /><em style="bold">Økonomisk krisetid</em></p><p id="p4">En økonomiske krise i slutningen af 1800-tallet ramte imidlertid Danmark og medførte svære tider for landbrugsdriften.</p><p id="p5">Byggespekulanter og forretningsfolk, der kunne se Valbys nye muligheder, købte nogle af de gamle gårde og ejendomme med udstykning og nybyggeri for øje.</p><p id="p6">Mange valbyborgere strittede imod udviklingen, men efterhånden accepterede man det nye, ikke mindst fordi der blev skabt arbejde, som igen betød øget handel og omsætning for de handlende. Valby voksede lidt efter lidt ud af de gamle landsbyrammer.</p><p id="p7"><br /><em style="bold">Store forventninger</em></p><p id="p8">Men at blive en del af storbyen bragte dog ikke så hurtig, som nogen troede, alt det nye med sig.</p><p id="p9">Elektrisk belysning, forbedrede vejforhold og bedre forbindelser til omverden lod vente på sig, og mange begyndte at tvivle på fordelene ved at høre under bystyret på Københavns Rådhus, som netop overfor Valby-bønderne havde agiteret for fordelene ved at høre til storbyen frem for fællesskabet med nabolandsbyen Hvidovre.</p><p id="p10">Man kunne jo bare se til naboerne på Frederiksberg, som et halvt århundrede tidligere var trådt ud af fællesskabet med netop Hvidovre.</p><p id="p11">Men man kan jo blot håbe på, at valbyborgerne fik en munter nytårsaften 1901!.</p><p id="p1">I VINMARKEN: Allerede på nogle meters afstand fanger øjet de grønne vinstokke, der strækker sig over ligusterhækken og sender tanker sydpå i retning af Frankrig. Væk fra villavejsidyllen.</p><p id="p2">Det er dog præcis her vi befinder os. Midt på en villavej i Valby, hvor vinbonde Henning Jensen bor.</p><p id="p3">»I 2002 gik min kone og jeg til et foredrag ude i Dansk Vincenter, hvor vi blev klogere på, hvordan forholdene for vindyrkning var i forskellige egne af Danmark. Her lærte vi, at det var særligt godt i Københavnsområdet og på Vestsjælland, hvor vi havde købt et sommerhus i 2001,« fortæller han og skænker god hjemmedyrket rødvin i glasset.</p><p id="p4"><br /><em style="bold">Vinen vokser i Valby</em></p><p id="p5">Efter foredraget anskaffer Henning Jensen sig en havefræser og pløjer 200 kvadratmeter sommerhushave op i Vestsjælland. Her planter han sine første 22 vinstokke, og en livslang kærlighed begynder at vokse.</p><p id="p6">»Vinteren efter begyndte jeg dog at tænke, at sommerhuset på et eller andet tidspunkt ville blive solgt, og så ville jeg være ked af at skulle sige farvel til mine vinplanter.</p><p id="p7">I 2004 lavede jeg derfor en helgardering og omdannede forhaven her i Valby til en minmark,« fortæller Henning Jensen.</p><p id="p8">Han døber sine to vingårde Jusjong Vinhus efter en forfader, der kom til Danmark under Napoleonskrigene. Siden de første 22 stokke, er vingårdene bare vokset og vokset.</p><p id="p9">»Jeg har stadig sommerhuset, hvor der står 85 stokke, og her i Valby har jeg så 68 stokke.</p><p id="p10">Hoveddruen er rødvinsdruen Rondo, som udgør cirka 20 procent af stokkene,« siger han.</p><p id="p11">Blandt vinrækkerne i villahaven har Henning Jensen også druerne Regent, Millot, Ortega, Späburgunder, og senest har han prøvet kræfter med Solaris. Kaster man et hurtigt blik over vinmarken ser man, at langt de fleste stokke bugner af frugt, det er dog ikke problemfrit at være vinbonde i Valby: »En af udfordringerne ved at dyrke vin i Danmark er, at vi har mere svamp i jorden, og så handler det selvfølgelig om antallet af graddage. Man opgør graddage som døgnets middeltemperatur minus ti grader summeret op over en vækstsæson, og det skal i hvert fald gerne være over 850. I år nærmer det sig 1.000, så vi er glade,« siger Henning Jensen.</p><p id="p12"><br /><em style="bold">Kom med til vinsmagning</em></p><p id="p13">Når kalenderen skriver oktober er det høsttid, og i gennemsnit høster Henning Jensen cirka 350 kg druer, som bliver til 180 liter vin. Vin, Henning Jensen selv laver: »Jeg fremstiller selv al vinen i kælderen her i Valby. Fra vi plukker druerne, til vinen kan drikkes, går der over et år, for vinen skal jo gerne stabilisere sig først,« forklarer han.</p><p id="p14">Hvad gør Henning Jensen så med alle de mange flasker vin? »Jeg må ikke sælge min vin, da det kræver en smileyordning og en masse andet. Derfor har jeg en stor vinkælder, hvor jeg opbevarer vinen. Og så laver jeg lidt vinsmagning engang imellem,« forklarer han.</p><p id="p15">Netop sådan en vinsmagning kan du lægge gane til på lørdag 17. september, hvor Jusjong Vinhus inviterer indenfor på Nybovej 13 i Valby.</p><p id="p16">Der er åbent fra kl. 11-16, hvor du kan se vingården og vineriet samt blive klogere på, hvad det kræver at anlægge en vinmark i forhaven.</p><p id="p17">Jeg fremstiller selv al vinen i kælderen her i Valby. Fra vi plukker druerne, til vinen kan drikkes, går der over et år.</p><p id="p18">HENNING JENSEN, vinbonde.</p><p id="p1">FODBOLD: Valby Bladet Cup 2016 havde noget, som de foregående 14 turneringer ikke har haft; nemlig deltagelse af en klub, som hverken har hjemme i 2500 Valby eller i 2450 København SV.</p><p id="p2">FC Græsrødderne, der er en klub -eller rettere et hold -bestående af tidligere professionelle fodboldspillere, og som tv-seerne på Viasat Sport har kunnet følge tæt i hele forårssæsonen, blev i starten af maj tildelt et wildcard.</p><p id="p3">Muligheden -eller i manges øjne risikoen -for, at vindertrofæet ville havne uden for 2450 og 2500 var således til stede.</p><p id="p4">Meningerne om tildelingen af wildcardet har været mange.</p><p id="p5">Men faktum er, at det viste sig umuligt at erstatte AIK Frederiksholm, som trak sig med forholdsvis kort varsel, med en klub fra Valby eller Sydhavnen.</p><p id="p6">Og så er Valby Bladet Cup altså heller ikke mere lokal-hellig. Der er jo heller ikke kun englændere med i All England..</p><p id="p7"><br /><em style="bold">Målfarlig kvartet</em></p><p id="p8">Som årets turnering skred frem kom man tættere og tættere på det, som flere betegnede som en middelsvær katastrofe, nemlig at vindertrofæet ville havne hos FC Græsrødderne.</p><p id="p9">Eks-prof'erne med Mads Laudrup og Klaus Lykke i spidsen viste støt stigende formkurve kulminerende med en semifinalesejr på hele 7-1 over Boldklubben Pioneren.</p><p id="p10">I lørdagens finale var Græsrødderne imildertid uden en stribe af de bærende kræfter.</p><p id="p11">Dog stillede man med en stærk kvartet bestående af Glenn Darlie, Patrik Wozniacki, Casper Henningsen og Nicolai Laudrup, der tilsammen havde tegnet sig for 16 af Græsrøddernes 19 mål i turneringen hidtil.</p><p id="p12">Det var imidlertid en helt femte, der udmærkede sig som værende FC Græsrøddernes klart bedste i finalen, nemlig holdets målmand, Henrik Rex Hansen. Han var den primære årsag til, at et særdeles veloplagt Frem-mandskab ikke lukkede kampen allerede i løbet af de første 45 minutter.</p><p id="p13"><br /><em style="bold">Trods-reaktion</em></p><p id="p14">1. halvleg bød på flere velkvalificerede Frem-afslutninger men altså også en stribe store redninger fra Henrik Rex Hansen.</p><p id="p15">Et dramatisk højdepunkt blev det også til, da kampens dommertrio undlod at dømme mål til Frem små ti minutter før pausen.</p><p id="p16">Størstedelen af tilskuere, spillere og ledere på Værkstedvej så bolden klart inde, da bolden ramte et transporthjul inde i målet. Kampens ene linjedommer opfattede imidlertid situationen som et skud på stolpen og dømte derfor ikke mål.</p><p id="p17">Frustrationerne i Frem-lejren var stor. Det kostede en ti minutters udvisning til anfører Thomas Pedersen for brok samt en bortvisning af assistenttræner René Poulsen.</p><p id="p18">Frem-spillerne vekslede dog frustrationerne til en vaskeægte trods-reaktion. Trods en mand i undertal fortsatte de presset og arbejdsraseriet, og fire minutter før pausen bragte Zakarias Mokdad på fornem vis Frem på 1-0, hvilket også var stillingen ved pausen.</p><p id="p19"><br /><em style="bold">Tredje triumf i træk</em></p><p id="p20">2. halvleg var blot tre minutter gammel, da frem'erne fordoblede føringen: Græsrødderne blev spillet tynde, og så kunne Casper Hansen i fri position sparke Frem på 2-0.</p><p id="p21">Bagudmed to mål var FC Græsrødderne tvunget længere frem på banen. Det lykkedes at etablere et pres, men Frem var mindst lige så tæt på en 3-0 scoring, som Græsrødderne var på en reducering.</p><p id="p22">Det endte således med en 2-0 triumf til cheftræner Anders Sundstrups tropper, der dermed tilføjede FC Græsrødderne deres første nederlag i en betydende kamp. Forud er gået 11 sejre af 11 mulige i Serie 4, tre sejre af tre mulige i DBU Pokalen samt tre sejre i Valby Bladet Cup.</p><p id="p23">Pokalen bliver altså i Valby/ Sydhavnen, og er i Boldklubben Frems varetægt for tredje år i træk og sjette gang i alt.</p><p id="p24">Badmintonspilleren, Hans-Kristian Vittinghus, der foruden at bo i Valby p. t. indtager 10. pladsen på verdensranglisten i herresingle, overrakte den nyindstiftede vandrepokal til Frem-anfører Thomas Pedersen samt en check på 8.000 kroner.</p><p id="p25">Topscorerstøvlen gik til FC Græsrøddernes Glenn Darlie, der med seks fuldtræfere i holdets tre første kampe var turneringens flittigst scorende og således kan se frem til at modtage et års forbrug af Ota Solgryn.</p><p id="p1">I Los Angeles skal du bevæge dig et godt stykke væk fra centrum for at få de helt hotte kunstoplevelser. I New York skal man tage til Chelsea-området på Manhattan. I København skal man nu tage til Valby for at tage pulsen på nogle af de hotte tendenser i samtidskunsten. Gallerierne Mogadishni, Helene Nyborg Contemporary og bendixen contemporary art udgør den avantgarde af gallerier lige nu i København, som forsøger at tilføre gallerioplevelsen noget nyt og profilere internationale og i særdeleshed danske kuntnere, som lover godt for Danmarks internationale omdømme på kunstscenen. De var tre, som gik godt i spænd sammen, og nu taler de allesammen om de nye galleriers grupperinger og deres 'synergi-effekt'. En effekt af at man profilerer sig sammen og forener kræfterne til en fælles drivkraft. Ikke af en tilfældighed, men fordi det er nødvendigt for at gøre sig bemærket i et gallerimiljø, som vokser og skyder knopper alle vegne.</p> <hl2>Galleri-effekten</hl2><p id="p2">De gallerier i København, som har opnået en vis profilering og gennemslagskraft, har oftest placeret sig i grupper: I Bredgade for mange år siden, på Islands Brygge for bare fem år siden og nu i Valby. </p><p id="p3">Kim Bendixen, indehaver af bendixen contemporary art, flyttede ind for to måneder siden og havde ikke mange betænkeligheder ved at åbne sit galleri i Valby.</p><p id="p4">"Det, der lokkede mig til Valby, var tanken om at skabe noget nyt. Det at være med til at skabe et nyt område. Mine overvejelser om at flytte herud var influeret af mine mange erfaringer i kunstbranchen, hvor det at starte op som en del af noget nyt og det at samle nogle kræfter i et område synes rigtigt for mig. Det giver kunstnerne nogle fordele at blive præsenteret sammen og for et større publikum end ellers," forklarer han.</p><p id="p5">For Helene Nyborg, som ejer Helene Nyborg Contemporary, var det især det uberørte ved området, som trak, men mest af alt havde hun brug for at fornye miljøet.</p><p id="p6">Hun overvejede slet ikke at ligge inde i for eksempel Bredgade, eller ude på Bryggen, men havde lyst til at være med til at sprænge rammerne for galleriet. International kvalitet, men med plads til nogle nye og større armbevægelser. </p><p id="p7">"Da jeg er ung og ikke har særlig mange penge, skulle jeg starte et sted, hvor det ikke var sindssygt dyrt, og hvor der var nogle frie rammer, da jeg gerne vil vise noget andet end det, som bliver vist i forvejen. Og jeg synes, vi har fået skabt et særligt miljø herude. Indtil videre er vi tre gallerier, og vi arbejder alle med samtidskunst af høj kvalitet, men samtidig er vi meget forskellige, og det tror jeg skaber en spændvidde og et meget dynamisk miljø," siger Helene Nyborg. </p><p id="p8">I modsætning til Kim Bendixen og Helene Nyborg, som først åbnede deres gallerier for to måneder siden, har Christian Chapelle åbnet sit galleri Mogadishni i Valby for et par år siden. Fra at føle sig lidt ensom er han nu omringet af kreative kræfter i Valby. </p><p id="p9">Christian Chapelle havde et galleri på Islands Brygge fra år 2000, men hurtigt steg priserne ret voldsomt, og kvarteret blev plastret til med nye bygninger, og så kunne det være en spændende udfordring at finde et nyt område og se, om man kunne skabe noget nyt, fortæller Christian Chapelle.</p><p id="p10">"Der er en stor synergi-effekt blandt alle gallerierne, men samtidig en udskillelse, der definerer de københavnske gallerier i forhold til hinanden, og Valby er faktisk det første sted i København, hvor snart fire udstillingssteder ligger i den samme bygning," siger Christian  Chapelle og fortæller, at professor Erik Steffensen fra Kunstakademiet åbner et stort udstillingssted ved siden af ham i Valby den 14. september. En dag som markeres med fælles-fernisering, helstegt pattegris og håndbajere, og så lægger kulturministeren vejen forbi Valby. </p> <hl2>Valby Bakke</hl2><p id="p11">Det geografiske spørgsmål negligeres af alle tre. Enten er rejsen til Valby en god optakt, et typisk fænomen, når man taler om samtidskunst og de hotte gallerier, eller blot helt irrelevant.</p><p id="p12">"Jeg synes ikke, de geografiske spørgsmål er det interessante. Det interessante er, at nu har vi et hus, hvor der sker noget, og hvor man kan få synergien op at køre. Nu har vi så også bare en identisk tilgang til ny kunst alle tre, som gør, at vi kan profilere os sammen. Vi kan trække nogle af de samme mennesker," pointerer Kim Bendixen.</p><p id="p13">Faktisk kan det have en positiv effekt, mener Helene Nyborg.</p><p id="p14">"Folk bliver ret overraskede, når de træder ind af døren, og det kan jeg godt lide," forklarer hun.</p><p id="p15">"I andre storbyer skal man sgu også rykke sig væk fra centrum for at finde de små obskure gallerier med ny spændende kunst. Hvis ikke man kan få københavnerne til det, så giver det jo ikke mening længere. Det er en mental afstand, og folk var jo tidligere rystet, hvis man overvejede at flytte til Amager, men ligesom med Amager tror jeg også, det vil ændre sig meget med hensyn til Valby," siger Christian Chapelle.</p> <hl2>En ny kunstscene</hl2><p id="p16">Der er generelt en opblomstring i gallerilivet i København, og det er udelukkende positivt og interessant at følge med i, synes Helene Nyborg. Man har fundet ud af, at kunsten har noget at sige, at man kan bruge den til noget, udover at den er et maleri på væggen. </p><p id="p17">"Der har været et sort hul på 25 år i København, hvor der bare ikke er sket særlig meget på galleriscenen. Det, der sker nu, er, at der dukker en masse oaser op i København, hvor Valby bare er en af dem, som gør at internationale investorer og indkøbere kommer hertil, fordi der lige pludselig er et interessant gallerimiljø i København," siger Helene Nyborg.</p><p id="p18">"Jeg synes, kunsten er kommet meget mere i spil med virkeligheden. Man kan pludselig diskutere kunst igen. Det er blevet legalt og måske oven i købet lidt sex-et," siger Helene Nyborg, og jo, stemningen blandt alle tre tyder på, at det går ufattelig godt, men de økonomiske diskussioner begynder langsomt at fylde for meget i Kim Bendixens øjne.</p><p id="p19">"Holdningen er, at det aldrig er gået bedre, men de snakker allesammen om penge, og det er begyndt at irritere mig. Midt i al den begejstring synes jeg, det kunne være fedt, hvis man i stedet snakkede lidt mere om kunsten og de nye talenters chancer for at blive profileret lige nu, hvor der er så meget fokus på kunsten. Den kunstpolitiske snik-snak handler utrolig meget om penge, hvor jeg, selvom jeg er gallerist, gerne vil have, at det er en blanding," siger Kim Bendixen.</p><p id="p20">Med en gruppering af gallerier som i Valby kommer Københavns øvrige gallerier til at definere sig ud fra forskelle, en anden kunst, eller en anden profilering i forhold til Valby. Der tegnes et nyt billede, ifølge Christian Chapelle.</p><p id="p21">"Centrum, og altså dermed Bredgade, står for en lidt mere traditionel stil med lidt ældre kunstnere. Det er måske en fordom, men der er noget rigtigt i det. Islands Brygge er et spændende, men efterhånden ret etableret galleriområde, som på mange måder er blevet lidt forudsigeligt med årene. Valby står som det nye mere eksperimenterende sted, hvor vi forsøger at tage galleriet nye steder hen, og hvor vi ikke er bange for at vise en video-installation med plaskende regnvejr inde i galleriet," siger Christian Chapelle og forklarer, at galleriet har en særlig funktion i forhold til de etablerede kunstmuseer og kunsthallerne:</p><p id="p22">"Vi skal være meget mere fremme i skoene. Det er galleriernes opgave at satse, være fremsynet og promovere den kunst, de tror på," siger Christian Chapelle, og Helene Nyborg understreger galleriets formidlende rolle:</p><p id="p23">"Med mit galleri forsøger jeg at være meget formidlende. Det ser jeg som en stor opgave for galleriet. Det at præsentere samtidskunsten på en ordentlig måde. Vi skal være med og påvise nogle tendenser, og her er kunsten jo hele tiden på forkant med det, der sker rundt omkring i verden. Vi skal fostre den udvikling af idéer, som kunsten indeholder," siger hun. </p><p id="p24">Kim Bendixen ser gallerierne som en nødvendig formidler af den nye kunst. </p><p id="p25">"De statsejede institutioner er blot et spejlbillede af galleriernes arbejde. Jeg har aldrig set en kunstner på et museum, som ikke allerede havde været repræsenteret af et utal af gallerier. Man bliver som kunstner profileret gennem galleriernes interesse. Kuratorerne ved museerne går ikke ned i en kælder og finder kunstnerne," forklarer Kim Bendixen.</p><p id="p26">Men selv de etablerede museer viser nye tendenser, mener Christian Chapelle.</p><p id="p27">"Det er yderst sjældent, at der bliver satset, men man tager da hatten af, når Louisiana nu satser lidt og udstiller en stor gruppe videokunstnere. Man ville selvfølgelig gerne se flere af de unge og også danske videokunstnere, men bare det, at de laver udstillingen, er et stort skridt," understreger han.</p><p id="p28"><a href="mailto:mab@information.dk">mab@information.dk</a></p><p id="p29">De tre gallerier ligger på Carl Jacobsens Vej 16-20 i Valby, og næste fernisering er den 20. april.</p><p id="p30">Se også mere om gallerierne på siderne:</p><p id="p31"><a href="http://www.bendixen-art.dk">www.bendixen-art.dk</a></p><p id="p32"><a href="http://www.mogadishni.com">www.mogadishni.com</a></p><p id="p33"><a href="http://www.helenenyborg.com">www.helenenyborg.com</a></p> <hl2>Fakta: Bud på ny dansk kunst</hl2> <p id="p1">Information har bedt en gruppe kunstkritikere give deres bud på ny dansk kunst, som vil præge 2006. Mette Sandbye (Weekendavisen), Torben Weirup (Berlingske Tidende) og Henrik Broch-Lips (Aarhus Stiftstidende) har givet deres bud. Her er de tre bud fra Bente Scavenius, kunstkritiker for bl.a. Børsen:</p><p id="p2">Eske Kath (f. 1975)</p><p id="p3">Eske Kaths vulkanske temaer, hvor alt på lærredet har centrifugal kraft, har bemærkel-sesværdig meget energi og nerve. Hans dynamiske rum illustrerer i lighed med barok-kens billeder et arkitektonisk kaos, der styres af en stram komposition og en kontrastfyldt farveholdning. På overbevisende måde reflekterer Kath over vor tids skrøbelighed samtidig med, at han forholder sig til såvel det nære som det fjerne.</p><p id="p4">Fie Norsker (f. 1974)</p><p id="p5">Fie Norsker bruger bevidst et kitschagtigt billedsprog til at fortælle sine egne historier. Hun opererer i et eventyrunivers, hvor hun med grotesk humor indkredser sine tilsyneladende naive motiver. Det gælder både, når hun arbejder med keramiske skulpturer og med maleriet. Hendes iscenesatte, ekspressive landskabsbilleder i psykedeliske regnbuefarver vidner om en originalitet og en direkthed, der både rummer poesi og råhed.</p><p id="p6">Peter Rune Christiansen</p><p id="p7">(f. 1978)</p><p id="p8">Peter Rune Christiansen repræsenterer en ny generation af landskabsmalere, der vedkender sig at trække på en romantisk tradition. Med rødder</p><p id="p9">i det 18. århundrede samt i en digital tidsalder formår han visuelt at forholde sig til sin referenceramme. Hans tænksomme malerier kan opleves som musikalske partiturer med et væld af indfald, der er administreret med præcision og sans for æstetik. Det er et maleri med mange psykologiske og komplekse temaer, som lægger op til meget mere. </p><p id="p1">På vegne af Valby Bylaug, Dorte Skovsgaard, Viceoldermand, Aggebovej 2, Valby</p><p id="p2">VALBY: Efter I har orienteret Gribskov Kommune, om den kommende buslinje ændring af linje 341 mellem Helsinge og Gilleleje igennem Valby. Har vi været til orienteringsmøde hos Kommunen, hvor de kunne orientere os om katastrofale ændringer af vores kollektive trafik igennem vores by, nemlig at der efter den nye plan, som træder i kraft d. 12/ 12-10, har vi slet ingen buslinje. Så vi går fra 3 linjer til 0 !!!! Derefter blev der udsendt en pressemeddelelse, som vi i dette brev til jer, vil komme med vores største protest imod. Vi finder det nødvendigt at protestere mod den varslede ændring. De kommende ændringer, er helt uacceptable, og budskabet til jer er at lade være med at nedlægge byens stoppested. Vi har stærkt brug for den kollektive trafik igennem byen.</p><p id="p3">I VALBY BY og nærmeste omegn bor der 117 borgere. Heraf viser jeres egne trafik tællinger, at der hver dag benyttes kollektive buslinjer af 44 borgere, hver eneste dag i ugen.</p><p id="p4">Dette er næsten 30 % af byens borgere. Disse tal burde i sig selv være grund nok, til at lade bussen kører igennem byen. Vi har ikke nødvendigvis behov for 3 buslinjer og det oprindelige nye forslag med 1 buslinje igennem byen, vil være fint for os. Bare den er der. Man har fremhævet i pressemeddelelsen at Valby har 44 borgere der benytter bussen dagligt, nabo byen Blistrup med et væsentligt større indbyggertal, har kun dobbelt så mange passagerer med, 89 brugere om dagen.</p><p id="p5">MANGE AF DE 44 brugere af bussen, vil blive nødsaget til at benytte det kommende nærmeste busstoppested på Valbyvejen, ved Degnelodden. Det vil betyde, at brugerne skal gå eller cykle langs denne stærkt trafikerede vej, hvilket er i strid med Gribskov Kommunes trafiksikkerhedspolitik.</p><p id="p6">Det vil betyde, at brugerne skal gå 255 meter langs den ekstremt farlige vej og skal stå i vejkanten og vente på bussen. Rabatten hentil dette busstop er ikke særlig velegnet til at gå i. Der er 20-25 cm grus og resten er ujævnt terræn og højt græs. Man kan ikke gå langt nok inde til siden pga. af dette. Alle de biler der kører forbi, kørte ud over den dobbeltoptrukne midterlinje.</p><p id="p7">( Hvilket er ulovligt) Selve vejens bredde er 5,6 m.</p><p id="p8">( asfalten målt ved stoppestedet Degnelodden) Fra stoppestedet ( og nord på) er der 240 meter til Løgelandsvej.</p><p id="p9">DENNE VEJ, er i sig selv farlig at gå/ stå ved, den gamle amtsvej er klassificeret som Hovedkommunevej, men lever ikke op til målene for vejbredden.</p><p id="p10">Der er for nyligt etableret dobbelt optrukkede linjer hele vejen fra Helsinge og videre forbi Valby, da den er for farlig at overhale på. Hvis bussen så skal til at stoppe hver halve time, på denne farlige bakketop, kan der med stor risiko forudses hasarderede overhalinger med trafikulykker til følge.</p><p id="p11">STØRSTEDELEN af alle brugere i byen, er skolebørn og unge under uddannelse, herunder elever fra Nordsjællands Efterskole.</p><p id="p12">Børn som er afhængige af den offentlige trafik, som ikke har forældre der har mulighed for at transportere børnene til og fra skole.</p><p id="p13">Hvis alle skal være bange for at sende deres børn ud til dette busstoppested, vil de vælge at finde løsninger, der betyder, at de vil køre dem til skole i bil. Dette vil være stik imod alle miljø anbefalinger, og vil skabe yderligere panik, trafik kaos og farlige situationer ved afsætningspladserne ved skolerne.</p><p id="p14">Mange af børnene som skal benytte bussen kører til stoppestedet på cykel. Hvor skal cyklerne være? Ligge i grøften eller i vejsiden og skabe mere usikkerhed? Der er børn som både skal til skole i nordlig og sydlig retning, det vil sige, at når de er kommet frem til busstoppestedet, er de nødsaget til at krydse denne stærkt trafikerede vej. De seneste trafiktællinger på Valbyvejen, gennemført 2005-2007, viser at der Syd for Valby er ( årsdøgntrafik) 5707 stk biler, og ( junidøgnstrafik) 6760, nord for Valby ( årsdøgntrafik) 5545 stk ( junidøgntrafik) 7384 stk biler.</p><p id="p15">SET I FORHOLD til årstiden, bliver dagen kun kortere og kortere og mørket varer længere og længere. Det frarådes altid at gå langs sådan en befærdet vej, uden belysning og fortov.</p><p id="p16">På Valbyvejen, bliver der bælgmørkt, det er det allerede nu, en oktober sen eftermiddag, når de sidste skolebørn skal hjem fra bussen. Man skal som før nævnt gå, 255 meter fra busstoppestedet og over vejen indtil Valby landsby. Det er langt og yderst risikofyldt også efter mørkets frembrud.</p><p id="p17">ET ANDET EKSEMPEL fra vores hverdag i byen, er de ældre borgere i byen.</p><p id="p18">Der bor flere ældre, som er tvunget til at benytte den offentlige bus til indkøb og sociale begivenheder, da nærmeste indkøbsmuligheder og ældrecenter ligger i Helsinge.</p><p id="p19">En pensionist, som kun har sin folkepension, har ikke råd til at benytte den nye foreslåede Flextur. Det vil koste minimum 70 kr. hver gang turen skal tages, tur-retur. Den anden mulighed for den ældre vil være, at den ældre skal gå usikkert, med rollator eller stok, op til nærmeste stoppested ved Degnelodden.</p><p id="p20">Den ældre som er usikkert gående, evt. nedsat syn, vil være rædselsslagen for at krydse Valbyvej.</p><p id="p21">NÅR DENNE FLEXTUR så er nævnt.</p><p id="p22">Ønsker vi en klar og skriftlig tilbagemelding på, om alle er garanteret brugen af Flextur.</p><p id="p23">Alle fra skolebørn, barslende forældre med barnevogn, storindkøbende voksne, til pensionisten.</p><p id="p24">Hvis ikke Movia, vil imødekomme vores ubestridte ønske om at bibeholde buslinjen igennem Valby By, kan vi foreslå en løsning, som bør opfylde alle sikkerhedsmæssige foranstaltninger.</p><p id="p25">En holdeplads ved Valbyvejen, forenden, ved udmundingen af Aggebovej. En holdeplads man kører helt ind på, med plads til læskur med siddepladser, cykelstativ og gangbro henover Valbyvejen til Aggebovej, med belysning omkring og indtil byen.</p><p id="p26">DETTE ER ALLE argumenter for ikke at fjerne vores buslinje igennem byen. I er nødsaget til at tage alle disse synspunkter i betragtning.</p><p id="p1">CYKELSTI ØNSKES: På en solrig morgen i midten af juli forholder Valby Langgade sig forholdsvis rolig. Bilerne kommer dog stadig i en lind strøm, ligesom et par busser og en hurtigkørende lastbil udgør morgenmylderet denne onsdag.</p><p id="p2">Som en del af dette firhjulede billede, findes dog også de tohjulede. De cyklende borgere, som kræver deres del af vejbanen, men som på den centrale del af Valby Langgade må undvære en cykelsti.</p><p id="p3">På en almindelig hverdagsmorgen skaber dette scenarie ofte kaotiske trafiktilstande Valby Langgade, der er skolevej for en del skoleelever.</p><p id="p4">Mathias Hermansen er en af de borgere, der har et barn gående på Valby Skole, og han er nu gået forrest i kampen for, at få lavet cykelsti på hele Valby Langgade:</p><p id="p5">»Der er lavet cykelsti i begge ender, og det giver virkelig god mening, men så kommer man til den midterste af Valby Langgade, og så er der pludselig ikke nogen cykelsti. Det betyder, at en stor del af skolebørnene må ud i trafikken og cykle mellem busser og biler. Hvis vi prøver at køre omveje ad eksempelvis Annexstræde, så er der heller ikke nogen cykelsti der. Det er virkelig utrygt og meget kaotisk i myldretiden,« fortæller han.</p><p id="p6"><br /><em style="bold">Kommunen ved det godt</em></p><p id="p7">Den manglende cykelsti på den stærkt trafikerede valbygade er ikke en overraskende nyhed for Københavns Kommune. Faktisk optræder Valby Langgade på en liste over 35 højt prioriterede strækninger til en ny cykelsti i kommunens såkaldte 'Cykelstiprioriteringsplan' der løber til 2025.</p><p id="p8">Hvornår det så lige bliver Valby Langgades tur, melder planen endnu intet om. Beskæftigelses- og integrationsborgmester Cecilia Lonning-Skovgaard (V) har dog spurgt Teknik- og Miljøforvaltningen, hvorvidt der er lagt konkrete planer om anlægsarbejdet på Valby Langgade. I et skriftligt skriver Teknik- og Miljøforvaltningen:</p><p id="p9">»I Københavns Kommune er det et højt prioriteret ønske, at der etableres cykelstier på Valby Langgade fra Annexstræde til Gammel Jernbanevej, som beskrevet i cykelstiprioriteringsplanen. Der er i 2016 vurderet et anlægsoverslag på 14 millioner kroner, men der er politisk ikke bevilliget midler til gennemførelse af projektet,« lyder det fra forvaltningen.</p><p id="p10"><br /><em style="bold">Find pengene før 2025</em></p><p id="p11">For Mathias Hermansen er udsigten til måske at skulle vente på en cykelsti helt til 2025 dog ikke særlig attraktiv. Han vil nu kæmpe for at overbevise politikerne om, at de skal finde pengene noget før:</p><p id="p12">»Der er lang tid til 2025, og man er oppe mod mange andre steder. Det er jo en politisk prioritering, så når jeg forsøger at råbe op nu, så er det for det første fordi, nogen må stå på mål for Valby på Rådhuset. Det er på tide, at man prioriterer flere penge til cykelsikkerhed frem for de her grønne supercykelstier. De kan jo altid komme, når den nødvendige sikkerhed er sikret,« siger han</p><p id="p13">Ved kommunalvalget i 2017 fik Valby valgt flere lokale kandidater ind i Borgerrepræsentationen. Vi har spurgt et par af dem, om de vil kæmpe for at finde pengene til cykelsiten under efterårets budgetforhandlinger.</p><p id="p14">Kun Alternativets Niko Grünfeld er vendt tilbage på vores henvendelse, og han mener, det er oplagt, at tale om cykelsti på Valby Langgade:</p><p id="p15">»Jeg og Alternativet er meget optaget af at sikre gode forhold for cyklisterne i København, blandt andet ved at skabe bedre cykelinfrastruktur. Der er masser af steder i byen, som har brug for nye eller bedre cykelstier, herunder på Valby Langgade. Det er et oplagt sted at anlægge cykelsti,« siger han i en mail til avisen.</p><p id="p1">Kunstnernes hyggelige juleudstilling finder sted fredag 25. november fra kl. 12 til 17 samt lørdag 26. og søndag 27. november fra kl. 11 til 16.</p><p id="p2">-Vores forening danner rammen om at udstille egen produceret kunst og kunsthåndværk, fortæller Susan Monique, der for 20 år siden tog initiativet til juleudstillingen i sit eget hjem. Nu er udstillingen dog vokset fra private rammer og holdes i lokaliteterne i Spinderiet.</p><p id="p3">Susan fortæller: -Vi er en sammenslutning af kreative folk fra Valby og omegn. Vi har altid gået op i godt håndværk, samt at holde disse i hævd. Tiden er også til at give og have unikke ting stående.</p><p id="p4">Ting som andre ikke har.</p><p id="p5">Vi går meget op i at vise et så bredt sortiment som muligt med forskellige kategorier, siger hun.</p><p id="p6">Blandt udstillerne er bl. a.</p><p id="p7">Susan Monique -strik, Margit Ambeck -broderi, Jette Hamborg -vævede tæpper og tekstiler, Elena Mikkelsen -patchwork, Sanne Nissen -keramik og Tone Ørskog -samisk flettede armbånd.</p><p id="p8">Blandt gæsteudstillerne er Signe -keramiske og glas smykker, Elna Høgh -perlebroderi, Eva Vinzent -filtet uld og syet tilbehør, Stine Olsen -tryk på tekstil, Ditte Stensgaard -pileflet, Else Juul -smykker lavet med gummi, Kate Rolsted -syet børnetøj, og Kaja -smykker med perler mm.</p><p id="p9">-Fællesskabet inspirerer os, og vi ser altid frem til vores udstilling, siger Susan Ammentorp.</p><p id="p10">-Fra april vil vi være at finde på Tingstedet den første lørdag i måneden fra april til september.</p><p id="p11">-Og nogle af os er også med i " Kunst i Byen", slutter Susan Monique.</p><p id="p1">FODBOLD: Det hele begyndte på et møde i en iskagebod på Søndre Boulevard. Her var samlet en række utilfredse udbrydere fra Boldklubben Frem.</p><p id="p2">De ville starte deres egen fodboldklub.</p><p id="p3">Året var 1912 og den nye klub fik navnet ' Boldklubben af 1912' -eller B 1912 i daglig tale.</p><p id="p4">Selvom B 1912 til at starte med var en Vesterbro-klub, fik man allerede i år 1 banetid på Valby Fælled med omklædning i det fri ved siden af græssende køer. I 1920 blev B 1912 optaget under Københavns Boldspil-Union ( KBU), og to år senere rykkede klubben op i KBU's næstbedste række.</p><p id="p5">I 1924 skiftede B 1912 navn til ' Valby Boldklub af 1912'. Det skete på foranledning af KBU, som ønskede at begrænse udbredelsen af årstalsklubber.</p><p id="p6">En grøn oase Efter flere tilløb kunne man i 1973 indvie et nyopført klubhus på Værkstedvej.</p><p id="p7">De første 28 år delte Valby Boldklub huset med Fremad Valby, indtil Fremad i 2001 tog Bevægelseshuset i Valby Idrætspark i brug.</p><p id="p8">Trods trusler om at Valby Boldklubs klubhus på Værkstedvej skal rives ned for at gøre plads til boligbyggeri, udgør det den dag i dag en vigtig base for hele den 100 år gamle klub.</p><p id="p9">Det er også på Værkstedvej, at Valby Boldklubs spiller sine hjemmekampe. Her udgør 11-mandsbanen og de to 7-mandsbaner en grøn oase med Grønttorvet og Gammel Køge Landevej som nærmeste naboer. I 1974 rykkede Valby Boldklub for første gang op i Københavnsserien.</p><p id="p10">I to perioder i 1990' erne var klubbens 1. hold helt oppe i Danmarksserien og vende. Første gang i 1993-1994 og igen i 1997-1999.</p><p id="p11">Klubbens hidtil bedste placering er en 6. plads i Danmarksserien i 1994. I perioden 1989-2004 var 1. holdet ikke lavere rangeret end Københavnsserien.</p><p id="p12">Siden er holdet dumpet ned i serie 2.</p><p id="p13"><br /><em style="bold">Fra striber til lyseblå</em></p><p id="p14">Valby Boldklubs spilletrøjer -og farver -har ændret sig flere gange gennem tiderne.</p><p id="p15">Det startede med blå trøjer og sorte benklæder tilbage i 1912. Men der gik ikke mange år, før trøjerne blev ændret til sort/ hvide tværstriber.</p><p id="p16">Årsagen til den markante ændring er lidt uklar. Men et gæt kunne være, at man af nostalgiske grunde ønskede at ligge lidt tættere op ad Frems rød/ blå tværstriber. Det var jo trods alt udbrydere fra Frem, som stiftede B 1912.</p><p id="p17">De sort/ hvide tværstriber lignede imidlertid lidt for meget fangedragterne fra Vestre Fængsel. Efter flere forskellige farvekombinationer lagde man sig i 1984 fast på at spille i lyseblå trøjer.</p><p id="p18">Inspirationen kom fra Uruguays lyseblå landsholdstrøjer og var dengang lidt af et særsyn i dansk fodbold. Men omgivelserne tog godt imod de lyseblå Valby-trøjer, og de er efter alt at dømme kommet for at blive.</p><p id="p19">Valby Boldklubs 100-års jubilæumsreception finder sted i klubhuset på Værkstedvej 56 torsdag den 3. maj kl. 14.00-18.00.</p><p id="p1">VALBY: Politiet i Sverige og andre lande er blevet alarmeret om det nøje forberedte røveri, som en gruppe mænd gennemførte mandag formiddag mod en pengetransport ved Jyske Bank i Valby.</p><p id="p2">Ved hjælp af spærringer -der blev lagt partisansøm ud på vejbanen, og en varevogn blev stukket i brand -forsøgte gruppen at skaffe sig et forspring i forhold til politiet, og på den måde ligner forbrydelsen de store kup til 62 og 60 millioner kroner mod Loomis og Dansk Værdihåndtering sidste år på den københavnske vestegn.</p><p id="p3">-Flere af ideerne går igen, siger Henrik Vedel, den centrale efterforskningsleder i Københavns Politi, til spørgsmålet om, hvorvidt gruppen har villet kopiere de voldsomme begivenheder på Vestegnen.</p><p id="p4">Nogle af røverne talte engelsk indbyrdes, men der er endnu ikke gode signalementer.</p><p id="p5">Nogle timer efter overfaldet, som skete klokken 9.27, blev en mistænkt anholdt i Valby.</p><p id="p6">-Han bliver sigtet for medvirken til røveriet, siger Henrik Vedel, der ikke vil røbe detaljer om denne person.</p><p id="p7"><br /><em style="bold">Medarbejdere i chok</em></p><p id="p8">En VW varevogn, en anden varevogn og to motorcykler blev brugt af røverne, som også kørte af sted med pengetransportbilen, som holdt ved Jyske Bank.</p><p id="p9">Pengetransporten blev kørt til Vestre Kirkegårds Allé, hvor vidner så dem stå og rode med pengekufferter.</p><p id="p10">Herfra stak nogle af på cykler.</p><p id="p11">-En del personer har været involveret. Det kan godt være flere end fire, siger Henrik Vedel fra Københavns Politi.</p><p id="p12">Chaufføren på pengetransporten blev slået eller skubbet omkuld, da gruppen, der var bevæbnet med automatvåben og pistol, slog til. De var også inde i selve banklokalet, hvor de fik et mindre beløb.</p><p id="p13">-Medarbejderne er meget medtagede, siger sikringskonsulent i Jyske Bank, Stine Jensen.</p><p id="p14">/ ritzau/.</p><p id="p1">Store Valby: På et område vest for Store Valby bliver der i øjeblikket bygget på livet løs på fire dobbelthuse med udsigt over markerne og solnedgangen på havesiden. </p><p id="p2">Det er Erik og Henny Wibholm, der er bygherrer på projektet, der opføres umiddelbart vest for parrets gård Ellekærgård.</p><p id="p3">På grund af blæsevejr tidligt på dagen havde man ved rejsegildet i et af de nye huse i går valgt at lukke af for vinden med nogle plader. </p><p id="p4">Da gildet så begyndte, lagde blæsten sig imidlertid, og dermed blev røgen fra den i dagens anledning opstillede grill hængende noget længere end planlagt inde i huset. </p><p id="p5">Men det tog folk med et smil - alle var i godt humør i går.</p><p id="p6">Forud for byggeriet har bygherrerne brugt en hel del tid på at finde frem til, hvilke huse der skulle opføres. Valget faldt til slut på huse af typen Jely Huse. </p><p id="p7">De bliver alle på 120 kvadratmeter og får en have på mellem 400 og 600 kvadratmeter. Derudover kommer carport og udhus.</p><p id="p8">Det er statsautoriseret ejendomsmægler Karsten Hecht-Nielsen fra Hustilhus.dk, der står for salget, som netop er blevet sat i gang. </p><p id="p9">Man kan få yderligere oplysninger om projektet via ejendomsmæglerens hjemmeside. </p><p id="p10">Karsten Hecht-Nielsen er ikke i tvivl om, at han har en god vare at sælge. </p><p id="p11">Han lægger vægt på, at byggeriet er placeret tæt på Roskilde og kun 30 kilometer fra København - og så er man alligevel på landet. Han lægger også vægt på, at der indenfor to kilometer findes alt fra skole og børnehave til idrætshal og indkøbsmuligheder.</p><p id="p12">De første boliger forventes færdige til december, mens de sidste forventes at stå klar inden foråret tager fat. </p><p id="p13">De får officielt adresse på Ellekærvej, der er en ny vej med forbindelse til Lille Valbyvej.</p><p id="p14">Erik og Henny Wibholm pusler i øvrigt med planer om på et senere tidspunkt at etablere tre andre boliger i nogle tidligere erhvervslokaler mellem nybyggeriet og resten af Store Valby.</p><p id="p15">jba</p><p id="p1">OPHOLDSRUM: Mads Kusk er bibliotekar på Valby Bibliotek, og han er ikke i tvivl. Biblioteket er en dagligstue, hvor man kan møde et bredt udsnit af de mennesker, der bor i Valby: » Det er en god gammel biblioteksmetafor, at et bibliotek er samfundets dagligstue. Derfor skal det gerne være et rart sted, for hvis det er ens egen dagligstue, så skal der helst være hyggeligt at være. Man har godt vidst i bibliotekskredse, at ud over at låne bøger ud, så er biblioteket et godt sted at være for mange mennesker, og man har derfor kaldt det samfundets dagligstue. « Og da biblioteket netop er hele Valbys fælles dagligstue, kan man også møde mange forskellige mennesker på biblioteket: » Der er fx børn og unge, der kommer efter skoletid og hænger ud, og så er der folk på barsel, som kommer forbi og har god tid, « fortæller Mads Kusk og nævner yderligere en grupper af mennesker, der benytter biblioteket: » Der er også de studerende, der bruger biblioteket som et studiested. De sætter sig ned og åbner den bærbare, og så finder de bøgerne frem. Det er et eller andet med miljøet.</p><p id="p2">Det der med, at man ikke skal sidde helt ensom derhjemme. « .</p><p id="p3"><br /><em style="bold">Kan slappe af</em></p><p id="p4">Ligesom et hus har forskellige rum, fx dagligstuen, entréen og køkkenet, hvor mennesker er sammen på forskellig vis, så tilbyder biblioteket også mennesker en mulighed, eller et rum, for at være sammen på en måde, der ifølge Mads Kusk ikke findes mange andre steder: » Biblioteket er et godt sted at være og et socialt sted at være.</p><p id="p5">Men man skal alligevel ikke nødvendigvis komme for at deltage i noget. Man kan bare være der. Hvis man skal sætte det lidt på spidsen, så tror jeg, man giver fx ensomme ældre lidt værdighed. Biblioteket er sådan et gammelt, agtværdigt sted, hvor man forsøger at blive oplyst om tingene, og her har alle lov til at komme og være. « Om torsdagen åbner biblioteket dørene for en gruppe seniorer og inviterer dem inden for til undervisning i it.</p><p id="p6">Naturligvis komme de for at surfe på nettet eller øve sig i at skrive på computeren, men det sociale spiller også ind, mener Mads Kusk: » De er interesserede i at kunne begå sig. De har jo fundet ud af, at mange ting foregår på nettet, og at der er mange ting at komme efter der. De er rigtig motiverede. Men samtidig kan de godt lide, at der er noget socialt. Det er ikke sikkert, man sidder og snakker meget, men man er dog sammen om at sidde ved computerne.</p><p id="p7">« Mere end bibliotekar Som bibliotekar er det Mads Kusks primære opgave at hjælpe folk med at finde de bøger, de skal bruge, eller de informationer, de søger. Men han er godt klar over, at han og kollegerne på biblioteket bliver brugt som samtalepartnere, og at bøgerne og søgningen efter informationerne ikke er det vigtigste i disse tilfælde. Og det har han det helt fint med: » Man bliver bedre og bedre til at høre, om folk i grunden bare vil snakke, når de henvender sig til én.</p><p id="p8">Det kan være, man gerne vil være med til det og så bare tager en snak. Det kan jo være, man undervejs kan få anbefalet en god bog. Selvom det ikke er så meget det, folk ønsker. « Faktisk går der ikke lang tid imellem, at Mads Kusk får trænet evnen til at lytte og tale med mennesker: » Det er da dagligt, at der er nogen, der godt lige vil have en ekstra sludder. Der er må-ske også nogle af dem, der forventer, at personalet på et bibliotek ligesom er sådan en slags demokratiperson, og så taler man måske om et politisk emne. Bibliotekaren er naturligvis stadig på arbejde, men han eller hun deltager i samfundssnakken. « Nabo til det hele En af de ting, der kendetegner netop Valby Bibliotek, er faktisk slet ikke en del af biblioteket, men er derimod noget, man kan se fra biblioteket, nemlig Valby Station. At biblioteket er nabo til togstationen, betyder ifølge Mads Kusk bl.a., at der også kommer folk længere væk fra end blot Valby, og at Valby Bibliotek derfor, som bydelens dagligstue, rækker ud mod resten af byen: »Vi kan godt have besøg af folk, der tager en tur på Stogsnettet. Folk, der har familie og venner i bydelen. Derfor er det et sted, hvor man lige kan dumpe ind.« En gruppe af mennesker, der netop kommer andre steder fra, står af S-toget og går ind på biblioteket, er de hjemløse: »Der er hjemløse her hele året rundt. Men selvfølgelig mest om vinteren. Det kan godt være, det spiller ind, at S-togs-stationen ligger så tæt på.« Hjemløse er imidlertid ikke de eneste socialt udsatte, der bruger biblioteket, for folk med psykiske problemer har også opdaget, at biblioteket er et godt sted at være: »Der er også folk med psykiske lidelser, der kigger forbi. De kunne være hjemløse, og man kan sige, at det kunne udvikle sig til episoder, men det behøver det ikke. De kan jo også komme ind sådan et offentlig sted uden de skal præstere noget. De kan bare være her,« fortæller Mads Kusk og tilføjer med et stort grin: »Måske kan de få en snak med en bibliotekar.« Landet over er bibliotekerne truet disse år. Kommunerne skal spare penge, og folks brug af bøger, aviser og øvrige bibliotekstilbud ændrer sig. Det har flere steder ført til lukninger af biblioteker. Det er ikke noget, der har været på tale i forhold til Valby Bibliotek. Men hvis det på et tidspunkt skulle blive en aktuel diskussion, ville det ifølge Mads Kusk få alvorlige konsekvenser for Valbyborgernes mulighed for at mødes et fælles sted: »Det, der bliver sagt alle de steder, hvor der bliver lukket biblioteker, er, ud over at folk synes, det er lidt bøvlet, at de skal køre det længere for at få fat i en bog, at et mødested går tabt. Og den slags steder, er der ikke for mange af. Så svaret er: ja, der vil gå et værested tabt, hvis man lukkede Valby Bibliotek.« Men det er der intet, der tyder på nu, og derfor fortsætter Mads Kusk og hans kolleger med at invitere Valbyborgerne inden for i deres fælles dagligstue.</p><p id="p1">HVIS PARKERING ER DU: Fra januar 2017 skal man enten have en parkeringslicens eller betale for at parkere i en del af Valby. Bydelen har indtil nu været fritaget for den kommunale parkeringslicens, men stigende ulighed mellem antallet af parkeringspladser og parkerede biler får nu politikerne til at udvide zonen.</p><p id="p2">»Det er et meget stort parkeringspres uden for de eksisterende blå zoner. Der er mange pendlere, der belaster kvarteret, så de københavnere, der rent faktisk bor her, ikke kan finde en parkeringsplads, når de kommer hjem fra arbejde,« siger teknik-og miljøborgmester Morten Kabell (EL).</p><p id="p3">Selvom partiet i sidste ende ikke var en del af budgetforliget og dermed den underskrevne aftale om parkering, hører det under det hans forvaltning.</p><p id="p4">Og det var ifølge borgmesteren ikke parkeringsdelen, der blev det store brud.</p><p id="p5"><br /><em style="bold">Symbolsk beløb</em></p><p id="p6">Ifølge SF's Peter Thiele har parkeringsaftalen ellers været den hårdeste del af forhandlingerne.</p><p id="p7">»Det har været den allerhårdeste kamp i forhold til budgetforliget.</p><p id="p8">Det skal ikke være nogen hemmelighed, at jeg gerne havde set, man gjorde endnu mere i forhold til at udvide parkeringszonen. Men jeg er glad for, at SF efter fem år uden for parkeringsaftalen er med på så væsentligt et område,« siger han. Det kommer til at koste bilister uden beboerlicenser 9 kroner i timen mellem klokken 8.00 og 23.00 og 2 kroner i timen mellem klokken 23.00 og 08.00. Beboerlicenserne kommer til at afhænge af, hvor forurenende en bil, man har.</p><p id="p9">Det billigeste bliver de mindst forurenende biler og elbiler, der kommer til at koste 100 kroner om året. Dyrest bliver det at have de mest forurenende biler (energiklasse C og derover), der kommer til at koste 1150 kroner årligt.</p><p id="p10"><br /><em style="bold">Umuligt med nok plads</em></p><p id="p11">»Man kan simpelthen ikke lave parkeringspladser nok til den efterspørgsel der er, så længe det er gratis. Ved at lave en lille betaling får man ryddet ud i dem, der sådan set ikke har behovet, men stiller bilen af bekvemmelighed.</p><p id="p12">Beboerne slipper med et stort set symbolsk beløb,« siger Peter Thiele.</p><p id="p13">Hvor, parkeringszonen i Valby skal gå til, er endnu uvist.</p><p id="p14">Til gengæld bliver det dyrere for valbyborgernes gæster.</p><p id="p15">Men det er hele fidusen, siger borgmesteren: »Omkring Valby er der mange, der vælger at parkere tæt på Valby Station. Vi vil hellere, at de parkerer, inden de er kommet til København. Og ja, det bliver dyrere for gæster at parkere. Men det er netop et forsøg på at give incitamentet til, at man ikke tager bilen ind til København,« siger Morten Kabell (EL).</p><p id="p16">Ved at lave en lille betaling får man ryddet ud i dem, der sådan set ikke har behovet, men stiller bilen af bekvemmelighed.</p><p id="p17">PETER THIELE (SF), teknik-og miljøordfører for SF i København UDer er mange pendlere, der belaster kvarteret, så de københavnere, der rent faktisk bor her, ikke kan finde en parkeringsplads.</p><p id="p18">MORTEN KABELL (EL), teknikog miljøborgmester.</p><p id="p1">VED HØNSEBROEN: Ugens bolig er beliggende i en charmerende murstensejendom fra 1914 med tegl på taget, dørtelefon, cykelkælder, stort grønt gårdmiljø og brugsret til eget kælderrum.</p><p id="p2">Og så har den tillige en særdeles veldrevet ejerforening med lave fællesudgifter, der netop har fået en gennemgående renovering af bl. a. facader, tag, vinduer, trappeopgange og stigstrenge.</p><p id="p3">Den lyse lejlighed er på knap 60 kvm og i flot stand, da den for nylig er restaureret med originalmaterialer: flotte afhøvlede gulve, døre, original stuk, træbrystninger og filt på alle vægge.</p><p id="p4">Du træder ind i fordelingsentré med adgang til alle lejlighedens rum. Her fra kan du således fortsætte ind i den store lyse stue med karnap. Ud mod gården finder du soveværelset, der lige som stuen har en god størrelse. Ligeledes mod gården træder du ind i et stilrent, lækkert snedkerkøkken fra 2006. Hårde hvidevarer og gaskomfur er i rustfrit stål i kvalitetsmærker som SMEG, " Pinin Farina" og GROEHE.</p><p id="p5">Lejlighedens badeværelse har adgang fra fordelingsentréen.</p><p id="p6">Kontantpris: 1.245.000 kr.</p><p id="p7">Udbetaling: 65.000 kr.</p><p id="p8">Brutto: 8.596 kr.</p><p id="p9">Estate Valby &amp; SV Glerup &amp; Brødsgaard Valby Langgade 106 Tlf.: 3646 9022.</p><p id="p1">Gasværket i Valby var et af landets største og blev opført først i 1900-tallet i det ydre Valby, der på dette tidspunkt endnu ikke var helt udbygget. Værket blev lagt tæt ved jernbanen for at lette transporten af kul til gasproduktionen.</p><p id="p2"><br /><em style="bold">Eksplosionen</em></p><p id="p3">Eksplosionen blev efterfulgt af en voldsom trykbølge, som bredte sig og skabte store ødelæggelser i de omkringliggende boligkvarterer. Vinduer og døre blæstes ind, og det regnede ned med tagsten og knust vinduesglas. Det store brag denne tidlige lørdag formiddag skyldtes en eksplosion i målerhuset på Valby Gasværk.</p><p id="p4">Brændende bygningsdele fra eksplosionsstedet antændte gassen i de to store beholdere og tårnhøje ildsøjler strakte sig mod himlen. Branden i beholderne, der rummede hhv.</p><p id="p5">60.000 og 87.000 kubikmeter gas, aftog efter kort tid.</p><p id="p6">Ødelæggelserne bragte mindelser om besættelsestidens periode frem. Selve gasværket var en pulveriseret ruinhob.</p><p id="p7">Ikke et hus i Valby havde et helt vindue. Hoveddøre blev suget af deres hængsler, og vinduer helt op til fem kilometer fra eksplosionsstedet blev knust af trykbølgen. Vigerslev kirke havde mistet hele taget.</p><p id="p8"><br /><em style="bold">Sårede og døde</em></p><p id="p9">Folk blev væltet omkuld med forbrændinger og blev ramt af tagsten og andre bygningsdele.</p><p id="p10">Redningsmandskabet fik de sårede væk. En systematisk gennemgang af de mange lejligheder fulgte, og de fandt 40 mennesker liggende kvæstede i deres egne lejligheder.</p><p id="p11">Trykbølgen skabte betydelige materielle ødelæggelser uden for gasværksgrunden. Et større antal lejligheder, villaer og butikker blev beskadiget og vinduer op til fem kilometer fra eksplosionsstedet knustes af trykbølgen. Fem personer døde ved eksplosionen, heraf tre gasværksarbejdere. En 71 årig kunde i en bagerbutik i nærheden af ulykkesområdet døde af chok, og en lærer fra den nærliggende Lykkebo Skole, der kom cyklende ad Vigerslev Alle, blev ramt af nedfaldne bygningsdele og døde senere af sine kvæstelser.</p><p id="p12"><br /><em style="bold">180 kom på hospitalet</em></p><p id="p13">Godt 180 beboere fra boligområdet tæt på gasværket blev kørt til nærliggende hospitaler.</p><p id="p14">Ikke kun ambulancer, men også taxier og privatvogne kørte med de sårede med hvidt stof fastgjort til bilerne, som skulle signalere ekstraordinær katastrofekørsel.</p><p id="p15">Civilforsvaret, kommunens folkekøkkener og socialtjenestens frivillige korps fik hurtigt indrettet forplejningscentraler på Ny Østergårdsskolen og Lykkeboskolen, hvorfra der til mandag morgen blev udleveret ca. 2.100 portioner varm mad, mængder af kaffe og smørrebrød til beboerne i det berørte område.</p><p id="p16">På Ny Østengårdsskolen blev der indrettet nødindkvartering for familier fra de værst beskadigede lejligheder, og fra kolonihaveforbundet kom der tilbud om indkvartering.</p><p id="p17"><br /><em style="bold">Menneskelige fejl</em></p><p id="p18">Uheldet skyldtes menneskelige fejl. Ansvaret for ulykken skulle dog alligevel placeres.</p><p id="p19">Det blev lagt på driftsbestyreren, som anklagedes for at have overtrådt arbejderbeskyttelsesloven.</p><p id="p20">De materielle skader løb op i nærheden af 11 mio kroner.</p><p id="p21">Hertil kom de langt større materielle ødelæggelser på selve gasværket. Undersøgelser af jordbund og grundvand på den gamle gasværksgrund viste dog senere, at dele af grunden var stærkt forurenet af tjære og cyanid.</p><p id="p1">Videnskabelige metoder er ikke nødvendige for at se en forandring i Valbys profil. På Valby Langgade 86A, midt i byen, ligger "Egotripper" og sladrer om, at forbrugsmønstret og sammensætningen af borgere ikke er som før. </p><p id="p2">For "Egotripper" er Valbys første luksus genbrugsbutik med dyre, eftertragtede mærker som Gucci, Prada, Louis Vuitton og Hummel. Kunder i alle aldre myldrer ind efter mærkevarer, som whiskybæltet nord for København ikke længere har monopol på. Og det er intet tilfælde, at ejeren både er født, opvokset og bosiddende i Valby. For 34-årige Anne Eriksen har levet med i udviklingen og kan byen på fingrene.</p><p id="p3">"Jeg har altid drømt om at åbne en genbrugsshop med luksus til overkommelige priser. For 10 år siden var den slags aldrig gået her i byen, så da jeg startede, var det store spørgsmål, om Valby var klar til det. Men det er et hit, for i dag er der kommet andre mennesker til Valby, og den generelle holdning til mærkevarer har ændret sig," siger hun. </p><p id="p4"><br /><em style="bold">En menneskeret</em></p><p id="p5">Man kan sige meget om mærkevarer. Det gør man også. Men vi er en del kvinder, der mener, at en Prada-taske er en menneskeret. Og kender man ikke nogen, der har set et billede af Onassis, kan man i stedet skaffe de let brugte mærkevarer i en genbrugsbutik som "Egotripper". Og så er det til alles fordel. </p><p id="p6">Man kan komme af med dyre fejlkøb, inden ham den søde derhjemme opdager bjergene i bunden af klædeskabet. Andre kan lege indkøbs Slaraffenland i en genbrugsbutik. Alle kan være med her. Også bankmanden er glad. Og Anne Eriksen står inde for varens ægthed. Er der ingen kvittering, tager hun ind til mærkevarernes højborge i København og tjekker, for det skal være reelt, og hun vil have glade kunder.</p><p id="p7">"Jo mere er man er med på moden, desto mere er man bagud med næste års mode," sagde digteren Chesterton. Men hvad vidste han også om PANG-FEDE sko, der koster spidsen af en jetjager? Men uanset hvad, så er det et bærende princip i mærkevare-genbrug, at dem, der hele tiden vil være i front, kan afsætte deres "gamle" luksus til andre. I "Egotripper" kan teenage-piger få cowboybukser fra Miss Sixty til under halv pris, og dermed forsvinder det økonomiske pres fra de veninder, der har kassen. </p><p id="p8"><br /><em style="bold">Mavefornemmelser</em></p><p id="p9">Anne Eriksens fornemmelse for mærker er baseret på både sælgere og købere. Hun modtager tøj i butikken hver dag undtagen lørdag, for da er hun der ikke selv, og faktisk er det hendes mavefornemmelse, der kører showet: "Jeg handler ikke med billige standardvarer, men der er altid købere til klassiske mærker i tøj, sko, solbriller, bælter og tasker. Klassikerne mister aldrig deres værdi, for de huse holder aldrig udsalg."</p><p id="p10">Hun har hurtigt fået en fast kundekreds, der kommer og spørger: "Hvad har du af lækre ting i dag?". Derfor er Anne Eriksen også begyndt at opkøbe kollektionsprøver og restpartier for at kunne tilfredsstille sultne kunder. Og så understreger hun, at genbrug også bygger på andet end luksus: </p><p id="p11">"Vi frådser løs i et superegoistisk overskudssamfund, men genbrug er en måde at spare og være samfundsmæssigt ansvarlig på. Nogle har et kæmpeforbrug af tøj, men når de kan aflevere det her, får de nogle af deres penge igen, og de føler ikke, at de har haft et overforbrug. Andre har bare ikke råd til at købe tøjet fra nyt."</p><p id="p12"><br /><em style="bold">Sko, sko, sko</em></p><p id="p13">Og så ved hun alt om, at mange kvinder elsker den sang, der har refrainet: "SKO SKO SKO". Farvede, klassiske, flade, høje. Og hun har dem op ned ad døre og stolper. På hylder. På gulvet. I vinduet. Der er også kjoler, nederdele, bluser, jakker, støvler, frakker, pels. </p><p id="p14">Hun er gift og har en sammenbragt familie med fire døtre, hvoraf de store teenagepiger nok skal vise hende vejen til teenage-genbrugets ABC: Hummel, Diesel, Miss Sixty og Dolce Gabbano. Og både voksne og unge køber de danske topmærker Bruuns Bazar og Munthe Plus Simonsen.</p><p id="p15">Anne Eriksen er datter af en selvstændig forretningskvinde, og hendes mand er entreprenør i Valby: "I min familie er der tradition for ansvar, frihed og udfordringer. Derfor turde jeg tage springet fra et fast job som socioassistent i Psykiatrien på Bispebjerg Hospital, og nu ved jeg med sikkerhed, at der er en kundekreds i Valby til luksus genbrug."</p><p id="p1">FLYGTNINGE: En ellers ophedet debat om at lave pavillonbygninger til flygtninge på Kastegrunden på Sønderjyllands Allé og i Finsens Have på Frederiksberg er forstummet.</p><p id="p2">Behovet er nemlig forsvundet siden debatten i foråret.</p><p id="p3">Den oprindelige udmelding lød, at Frederiksberg skulle modtage 256 flygtninge. Et tal, der nu er faldet til 173.</p><p id="p4"><br /><em style="bold">Skal bo i Valby</em></p><p id="p5">Desuden skal Frederiksbergs flygtninge i høj grad bo i Valby.</p><p id="p6">Planen er nemlig, at de dels skal bo i Centerparken i Valby, hvor Frederiksberg Kommune har et rehabiliteringscenter.</p><p id="p7">Lokaler bliver ledige, når rehabiliteringen flytter til Frederiksberg Hospital, og så er der i stedet plads til nogle af de flygtninge, der kommer til Frederiksberg.</p><p id="p8">Andre af flygtningene skal bo i Solbjerg, hvor der i forvejen bor flygtninge, samt i Nimbusparken.</p><p id="p9"><br /><em style="bold">Plads på Frederiksberg</em></p><p id="p10">Desuden har Frederiksberg Kommune reserveret et areal på Solbjerg Parkkirkegård, hvor der vel at mærke ikke er begravet nogen. Her kan det blive aktuelt at bygge midlertidige boliger, hvis behovet opstår.</p><p id="p11">Formand for Socialudvalget på Frederiksberg, Pernille Høxbro (K), er glad for, at kommunen har boliger nok og ikke behøver at ty til pavillonløsninger.</p><p id="p12">»Det vakte stor debat, da vi luftede mulighederne for at bygge pavilloner på Kastegrunden.</p><p id="p13">Der er mange idrætsfolk her, og det ville ikke være en god ide, men en nødløsning.</p><p id="p14">Jeg er glad for, at vi politikere og kommunen har udvist rettidig omhu og har fundet de nødvendige boliger,« siger Pernille Høxbro.</p><p id="p15">Men selvom de kommende flygtninge får midlertidigt tag over hovedet, så opfordrer Pernille Høxbro alligevel borgerne til at være åbne, så flygtningene kan få permanente boliger.</p><p id="p16">»Det kunne være de almene boligselskaber, der var åbne eller kollegier, hvor man måske kunne sige, at der kunne bo en flygtning på en kollegiegang.</p><p id="p17">Vi er nødt til at tænke alternativt og forberede os bedst muligt på den flygtningeopgave regeringen har pålagt os. Uden at det får negative konsekvenser på Frederiksberg,« siger Pernille Høxbro til Valby Bladet.</p><p id="p18">Undrende borgmester Københavns beskæftigelses-og integrationsborgmester Anne Mee Allerslev (R) er bestemt ikke begejstret for idéen, om at Frederiksberg flytter sine flygtninge til Valby i Københavns Kommune.</p><p id="p19">»Jeg undrer mig over, at en så rig kommune med overskud som Frederiksberg ikke kan finde plads til flygtninge inden for egen kommunegrænse.</p><p id="p20">Vi ved, at den bedste integration sker, når vi er i stand til at sprede flygtninge ud over hele byen. Derfor giver det ikke mening, at Frederiksberg nu placerer 110 nye flygtninge i Valby, der allerede huser Københavns midlertidige flygtninge.</p><p id="p21">Valbys borgere har været fantastiske til at tage imod flygtninge, men Valby skal ikke være en ny bydel for midlertidige flygtninge,« siger Anna Mee Allerslev til Valby Bladet.</p><p id="p22">Jeg undrer mig over, at en så rig kommune med overskud som Frederiksberg ikke kan finde plads til flygtninge inden for egen kommunegrænse.</p><p id="p23">ANNA MEE ALLERSLEV, integrations-og beskæftigelsesborgmester.</p><p id="p24"><br /><em style="bold">Fakta</em></p><p id="p25"><br /><em style="bold">FLYGTNINGEBOLIGER</em></p><p id="p26">I 2016 modtager Frederiksberg 173 flygtninge.</p><p id="p27">Kommunen planlægger at indlogere de 110 i Valby.</p><p id="p28">Frederiksberg Kommune har boliger til flygtninge på Sdr. Fasanvej, Betty Nansens Alle, Plejehjemmet Nimbus og i Centerparken i Valby.</p><p id="p29">Flygtningemodtagelsen i København sker lige nu i Valby, hvorfra de bliver fordelt til resten af byen. Det har fungeret godt indtil nu.</p><p id="p30">Københavns beskæftigelses-og integrationsborgmester Anna Mee Allerslev (R) mener ikke, at Frederiksberg Kommune kan tillade sig at sende de flygtninge, de skal tage hånd om, til Valby.</p><p id="p31">Kilder: Frederiksberg Kommune og Københavns Kommune.</p><p id="p1">ROSKILDE: Hvis man i Store Valby og omegn gik og troede, at det nyligt indgåede budget indeholdt 10 millioner kroner til cykelsti fra Store Valby til Himmelev, så ligger der en lille overraskelse gemt i budgettet.</p><p id="p2">Pengene er fordelt med syv millioner kroner i 2018 og tre millioner kroner i 2019, og måske ender de tre millioner kroner med at være til yderligere cykelsti -som også kan gavne borgerne i de mindre byer nord for Roskilde -men i lige så høj grad kan vække glæde i Trekroner.</p><p id="p3">-Det er min klare opfattelse, at nogle af de 10 millioner kroner er sat af for at kunne skabe en cykelsti fra Trekroner Station og op til Store Valby Vej, siger byrådets fremmeste cyklist-forkæmper, den radikale Jeppe Trolle, som bor i Trekroner.</p><p id="p4"><br /><em style="bold">Sti til tre millioner</em></p><p id="p5">Den antagelse har han ifølge vej og park-chef i Roskilde Kommune Ivan Hyllested ret i.</p><p id="p6">-Vi må jo se, hvad stien fra Himmelev til Store Valby kommer til at koste. Vi skal først bygge den. Men det er ikke urealistisk at tro, at de tre millioner kroner i 2019 kan bruges på yderligere sti ned til Trekroner Station, siger Ivan Hyllested til DAGBLADET Roskilde.</p><p id="p7">-Strækningen fra Store Valby Vej og ned til Trekroner Station er ikke så dyr, fordi vi på en del af strækningen allerede har stier i dag, så det bliver på en del af strækningen » bare « et spørgsmål om at få forbundet eksisterende stier, siger Ivan Hyllested.</p><p id="p8">Kimer.</p><p id="p1">VALBY: Valbyborgere, som skal med bus 360R, skal gå på den relativt befærdede Valby-vej: Ude i rabatten og med bilerne susende forbi, skal de her vente på R-bussen.</p><p id="p2">Dét skal nu laves om og Valbyborgerne føler, de har vundet en sejr.</p><p id="p3">-Vi vil så gerne have et bedre stoppested og har arbejdet for sikkerheden. Så vi eller vores børn ikke skal krydse den store vej på samme måde som nu med barnevogne, rollator og så videre, siger oldermand i Valby Bylaug, Dorthe Skovsgaard.</p><p id="p4">Dorthe Skovsgaard fulgte mandag byrådsmødet, hvor det blev besluttet at etablere de såkaldte buslommer på Valbyveje.</p><p id="p5">Første prioritet for borgerne har ellers været, at ruten skulle dreje indenom byen, og Movia har været kontaktet med spørgsmål om ikke, det var muligt at sende 360R af sted fra Gilleleje to minutter før, så der var tid til at dreje indenom.</p><p id="p6">Det ønske kan Movia imidlertid ikke imødekomme, ifølge svar herfra. Movia argumenterer, at R-bussen så ville miste korrespondance med de indkomne tog i Hillerød, og den sydgående bus så kører på asynkrone tider i forhold til den nordgående.</p><p id="p7">-Buslommerner har været vores anden prioritet, men når politiet kan godkende sikkerheden, er vi tilfredse, siger oldermand Dorthe Skovsgaard.</p><p id="p8"><br /><em style="bold">Movia</em></p><p id="p9">Det foreløbige forslag til udformning af buslommer går på, at der etableres en på hver side af vejen, hvor bussen kan holde ind.</p><p id="p10">I midten er det meningen, at der skal være heller.</p><p id="p11">Hertil kommer belysning, vejskilte, læskure, cykelstativer og ikke mindst en ordentlig plads at gå på hen til buslommen.</p><p id="p12">Den nærmere udformning af »lommerne« skal nu diskuteres af politikere og borgere.</p><p id="p13">Og det glæder begge parter sig til.</p><p id="p14">-Vi er klar til det og føler, at vi har vundet. Vi bliver hørt i at få et sikkert busstoppested -selv om det var vores anden prioritet, siger Dorthe Skovsgaard.</p><p id="p15">Bussikkerheden har længe været diskuteret og DF og V har været imod buslommerne i teknisk udvalg -de ønskede ruten ført gennem Valby eller en sløjfeløsning, mens socialdemokratiet hele tiden har talt for buslommer, da Movia ikke på anden måde kunne være med.</p><p id="p16"><br /><em style="bold">Tidsviser</em></p><p id="p17">Flere andre busholdepladser i kommunen har muligheden for at blive opdateret.</p><p id="p18">Movia har vurderet, at der er 98 busstopsteder på det gribskovske pendlernet, hvor det kunne være relevant at opsætte en såkaldt count-down -altså en informationsenhed, der viser, hvor mange minutter der er, til bussen kommer.</p><p id="p19">Her har Gribskov Kommune ansøgt landdistriktpuljen om tilskud til at sætte countdowns op.</p><p id="p20">-Vi forventer svar på ansøgningen og skal selv betale 129.000 over tre år, hvis vi får tilskud, siger Bo Jul Nielsen, formand for teknisk udvalg, S.</p><p id="p21">-Men det er ikke sikkert, standerne kommer op, der har ikke været den store stemning for det i gruppen for kollektiv trafik, selv om den er besluttet i teknisk udvalg -det kan være teknikken når at overhale os, så vi fravælger det, siger Bo Jul Nielsen.</p><p id="p22">mikk.</p><p id="p1">CAFÉ Valby Bakke rykkede onsdag 18. februar til Aarhus. Men inden panikken spreder sig alt for meget, skal det siges, at det kun var for en dag og bare i en lille, mobil udgave af den hyggelig café, som heldigvis stadigvæk har hjemmebane i Adelgade i Skanderborg.</p><p id="p2">Årsagen var simpelthen den, at Lærke Dejgaard Hald, en af stedets fem medejere, medvirker i DR P1' s serie ' Næste stop hjem', som blandt andet følger ti forskellige buspassagerer.</p><p id="p3">Lærke er med i serien, fordi hun hver dag pendler mellem Skanderborg, hvor hun bor, og Aarhus, hvor hun studerer.</p><p id="p1">ÅBNINGSTID: »Jeg ville ønske, jeg kunne sige, vi slår dørene op på fredag. Men som man kan se på lokalerne, så når vi det simpelthen ikke,« siger Henrik Nielsen, der er en af idémændende bag Valby Torvehaller, mens han peger på de tomme områder, hvor man dog godt kan se, at der er gjort plads til stadeholderne.</p><p id="p2">Åbningen bliver efter alt at dømme senest den 1. juli, hvor omkring 30 forskellige stadeholdere skal tage plads, hvor der lige nu ligger støv fra håndværkernes huseren.</p><p id="p3"><br /><em style="bold">Valby er første skridt</em></p><p id="p4">Ifølge Henrik Nielsen begyndte planlægningen af Torvehallerne i Valby først i juni 2012.</p><p id="p5">Dengang var torvehallerne oprindeligt tænkt til at skulle ligge i City 2.</p><p id="p6">»Så talte vi med Datea, der har bygningerne, og de synes det lød som et godt koncept til lokalerne ud til Tingstedet. Da vi først så lokalerne tænkte vi, at det måske var lidt småt i forhold til vores planer. Men så gik vi det igennem, og blev hurtigt enige om, at vi faktisk kunne lave noget rigtigt spændende her,« siger Henrik Nielsen. Efter åbningen af Valby Torvehaller er det planen at fortsætte med flere torvehaller rundt omkring. Blandt andet er City 2 endnu ikke taget af idelisten.</p><p id="p7"><br /><em style="bold">Stor investering i lokaler</em></p><p id="p8">Først skal de snart nyistandsatte lokaler i Valby dog fyldes med liv, dufte og snak over bordene.</p><p id="p9">»Vi er stort set nået i mål. De sidste ting, som installation af hvidevarer, det går stærkt. Og så skal stadeholderne bare finde sig til rette,« fortæller Henrik Nielsen.</p><p id="p10">Et nøjagtigt tal på investeringen i projektet i Valby får vi ikke, men: »Der er investeret i omegnen af 10 millioner kroner i bygningerne her på Tingstedet. Men jeg er til gengæld også sikker på, at det bliver en succes. Ud over, at lokalerne ligger helt centralt i Valby, så er der et stort opland fra både Frederiksberg, villakvarterne ud til motorvejen og fra Vesterbro,« siger han.</p><p id="p1">SVAR: Lokaludvalgets midler bør forvaltes med større omtanke, sådan lyder overskriften på et indlæg i Valby Bladet fra Kim Løfholm (KL) fra Liberal Alliance.</p><p id="p2">KL, som skriver indlægget, er selv medlem af det udvalg, som deler midler ud til kulturelle formål. Eftersom KL aldrig har deltaget, eller måske deltaget i et halvt møde, vil jeg på de andres vegne i udvalget sige til KL og borgerne, at der bruges megen omtanke og forsigtighed i forhold til, hvilke projekter som vi støtter.</p><p id="p3">Udvalget har gode snakke og dialoger om, hvordan vi også fremmer mulighederne for foreningslivet og kulturaktørene i Valby. Ligeledes har vi et regelsæt, som betyder, at alle behandles retfærdigt og ens.</p><p id="p4">Blot for at nævne et par enkelte arrangementer er kulturdagene og juletræstænding to arrangementer, som dels trækker mange Valbyborgere til, men også er med til at give bydelen identitet. Jeg kunne også nævne en række mindre arrangementer, hvor vores børn og ældre medborgere oplever teater-og biografforestillinger, som uden støtte ikke ville have de samme muligheder.</p><p id="p5">Der er masser af omtanke i den måde, lokaludvalget forvalter deres midler på og ikke mindst deres personale, som yder en stor indsats i forbindelse med især de store projekter og ikke bare sidder ved skrivebordet, det ville KL også vide, hvis han deltog i arrangementerne.</p><p id="p6">Hvis vi vil noget med demokratiet, er vi nødt til at have økonomi og et stærkt sekretariat, som kan sikre, at høringssvar og andre sager bliver godt gennemarbejdet.</p><p id="p7">Man kan naturligvis have den opfattelse, at lokaludvalgene er overflødige, det noterer jeg mig er Liberal Alliances holdning. Vi andre vil arbejde videre med lokaludvalgets arbejde, både med omtanke og fornuftig tilgang til, hvordan vi bruger pengene og ikke mindst, hvordan vi får et Valby, som vi også kan være stolte af.</p><p id="p1">EN KÆMPER: Nu kan biografgæster og frivillige alle ånde lettet op. Efter en række hårde kampe, begivenheder, forhandlinger og indsamlinger står det endeligt fast, at Valby Kino igen åbner dørene for film på det store lærred og klubber, foreninger og diskussioner i de bløde Chesterfield-sofaer.</p><p id="p2">»Senere i dag skriver vi under på kontrakten med kurator og vi underskriver lejekontrakten, der allerede ligger klar,« siger Anita Dam Johannsen, der er en af de frivillige, der står bag det praktiske i forbindelse med købet af konkursboet efter Valby Kino.</p><p id="p3"><br /><em style="bold">Et politisk skud Adrenalin</em></p><p id="p4">Det er ingen slet skjult glæde, der er at spore over den seneste uges begivenheder.</p><p id="p5">Først rundede indsamlingen med de ekstra 62.000 kroner fra støttefesten 225.000 kroner. To døgn senere sad repræsentanter for de frivillige på Københavns Rådhus for at tale kinoens sag. Kultur-og Fritidsudvalget godkendte en økonomisk opstartshjælp på 250.000 kroner. Og så gik det over stok og sten.</p><p id="p6">»Pludselig har vi en egenkapital, der er stor nok. Det skrev vi straks til banken. Vi var jo jublende glade. Vi er superglade for den støtte og opbakning, vi har fået fra private og lokale.</p><p id="p7">Det har været forudsætningen for at nå hertil. Men det er de sidste penge, der gør, at vi kan gå i gang nu,« siger hun.</p><p id="p8"><br /><em style="bold">Mild modstand</em></p><p id="p9">Det var dog ikke et enigt udvalg, der sendte penge i retning af Valby Kino. Dansk Folkeparti, Radikale, Socialdemokraterne, Enhedslisten og SF stemte for at sende den kvarte million mod Valby, mens Liberal Alliance og Venstre stemte imod.</p><p id="p10">»Når der kommer en stor gruppe engagerede frivillige er man naturligvis positivt indstillet.</p><p id="p11">Men jeg tvivler på, om det er rigtigt at bruge så mange penge på det. Vi havde været med, hvis det var et mindre beløb, men det er rigtig mange penge i forhold til, hvad vi ellers kan bruge dem på,« siger venstres Jens-Kristian Lütken.</p><p id="p12"><br /><em style="bold">Lokal taknemmelighed</em></p><p id="p13">Siden kinoen blev erklæret konkurs har der været fuld gang i de frivillige. Og den lokale valby-opbakning har som altid været uden sidestykke.</p><p id="p14">Noget, der stod klart til støttefesten, hvor lokale musikere, Hotel-og Restaurantskolen, frivillige og foreninger stillede op.</p><p id="p15">»Vi er så taknemmelige for alle de lokale forretningsdrivende, der donerede og satte vores plakater op i vinduerne.</p><p id="p16">Alle dem, der har bakket op om biografen igen og igen. Vi manglede bare det sidste skub, som vi nu fik fra Kultur-og Fritidsudvalget,« siger Anita Dam Johannsen.</p><p id="p17">Biografen er ikke kommunalt støttet i form af driftsstøtte, men har fået en opstartshjælp, der skal gå til at købe konkursboet og sætte biografen i gang. Noget mange glæder sig til i Valby.</p><p id="p18"><br /><em style="bold">Børnene venter</em></p><p id="p19">For eksempel nævner hun, at de forskellige filmklubber venter tålmodigt.</p><p id="p20">»Børnefilmklubben skal også op og køre igen. Der er jo 100 børn, der sidder og venter på, at vi skriver ud til dem, at de kan komme igen. Der er den latinamerikanske filmklub og så meget andet.« De første store ryk bliver de praktiske og fysiske ting, der igen skal sættes op.</p><p id="p21">»Vi skal have pustet liv i telefon, internet, webside, billetsystem, bookingsystem, organisering af frivillige, indkøb af varer, el og vand og allervigtigst skal vi have film,« siger Anita Dam Johannsen.</p><p id="p22"><br /><em style="bold">Søger mange nye frivillige</em></p><p id="p23">De frivillige i Valby Kino kaster den tid efter arbejdet, som de har tid, lyst og mulighed for.</p><p id="p24">Nogle et par timer om måneden, andre al deres fritid. Men for at biografen skal køre gnidningsfrit, håber de frivillige, at de kan fordoble deres antal fra 50 til 100 frivillige.</p><p id="p25">»Den største udfordring foran os lige nu, bliver at være 100 procent frivilligt organiseret.</p><p id="p26">Vi skal have styr på alt fra events til pr, marketing, regnskab, indkøb til arbejde i kiosken og alt muligt andet.« Interesserede kan skrive til vkv@valbykino. dk og så bliver man inviteret med til møde for de frivillige.</p><p id="p27">De frivillige tør endnu ikke give en åbningsdato, men håber forsigtigt på, at de kan have alt klappet og klar til midten af september.</p><p id="p28">Senere i dag skriver vi under på kontrakten med kurator og vi underskriver lejekontrakten, der allerede ligger klar.</p><p id="p29">ANITA DAM JOHANNSEN, frivillig i Valby Kino.</p><p id="p1"><br /><em style="bold">DEXTER GORDON REVISITED</em></p><p id="p2">HVEM: Den amerikanske saxofonist Dexter Gordon er et af jazzhistoriens store navne - en stilskaber, der mestrede beboppens høje tempo og melodiske frasering på linje med Charlie Parker, Dizzy Gillespie og Bud Powell. Han var i 1960'erne og 70'erne en del af det københavnske jazzliv, spillede ofte i Montmartre og cyklede rundt i Valby, hvor han boede gennem 14 år. I 2018 ville Dexter Gordon være blevet 95 år. Det fejrer Summer Jazz 2018 med en dag i Dexters ånd; festligt, swingende og med to koncerter med hvert sit tema og med musikere, der kender Dexter og hans musik. På scenen i Prøvehallen er nemlig de tre musikere: Alex Riel (trommer), Bo Stief (kontrabas) og Ole Kock Hansen (klaver), der ofte spillede sammen med Dexter og talte ham blandt deres venner. De tre får også selskab af Valbys egen saxofonist Benjamin Koppel.</p><p id="p3">HVORNÅR: 7. juli klokken 18.00 og 21.00 i Prøvehallen.</p><p id="p4">VIND BILLETTER: Avisen udlodder 5 x 2 billetter til koncerten. Send en mail til red@valbybladet.dk senest fredag 6. juli kl. 12.00 og skriv 'Dexter' i emnefeltet. De heldige vindere får direkte besked.</p><p id="p1">Valby By Night i juni blev så stor en succes, at Cityforeningen allerede nu har besluttet, at arrangementet med en festlige fredag aften i juni, underholdning, gang i gaden og masser af gode tilbud i butikkerne på Valby Langgade og Toftegårds Alle gentages og udbygges i 2011.</p><p id="p2">Det fortalte bestyrelsen for Valby Cityforeningen anført af den nye formand Manja Obelitz på et møde tirsdag morgen med deltagelse af et dusin af de lokale forretninger.</p><p id="p3">-35 butikker deltog i første udgave af Valby By Night. De oplevede godt vejr, stor interesse, jublende kunder og stigning i omsætningen, da der den første fredag i juni blev holdt aften-og natte-åbent, sagde Manja Obelitz på mødet.</p><p id="p4">Som indehaver af tøjforretningen " Super" oplevede hun selv, at der var " gang i gaden" og i forretningen.</p><p id="p5">-Det var første gang, at vi lavede Valby By Night, og set i det lys var initiativet en klar succes.</p><p id="p6">Men erfaringerne fra i år giver os også noget at arbejde videre med og udvikle, sagde Cityforeningen næstformand, revisor Gerner Jacobsen på mødet.</p><p id="p7">Valby By Night 2011 foregår den første fredag aften i juni.</p><p id="p8">-Vi forventer, at mange flere af vore 70 medlemmer i Cityforeningen er med næste år.</p><p id="p9">De, der ikke havde åbent " by night" kunne vel godt mærke, at der var noget, de gik glip af, fordi de ikke var med, mente formanden.</p><p id="p10">Hun afløste på Cityforeningens generalforsamling i maj Lene Siersbæk, der var sprunget til tidligere i år, da Karsten Madsen pludselig frasagde sig formandshvervet.</p><p id="p11">Manja Obelitz sad også tidligere i bestyrelsen, men faktisk er der kun to af " gamle" tilbage.</p><p id="p12">Det nye hold sprudler til af gode ideer og lyst til at gøre en forskel.</p><p id="p13">-Men der er brug for aktive medlemmer, gode ideer og sponsorer, for arbejdet i Cityforeningen foregår på frivillig, ulønnet basis, understreger Manja Obelitz.</p><p id="p14">Et af de midler, som Cityforeningens nye bestyrelse har taget i brug, er etableringen af en hjemmesideside på nettet: www.valbycity.com.</p><p id="p15">Hjemmesiden skal både fungere som intern kommunikationsplatform for Cityforeningens medlemmer -og rumme tilbud til kunderne, når siden er helt oppe at køre.</p><p id="p16">Kultur-satsning Her og nu sigter cityforeningen på Valby Kulturdage den 3.-5.september, hvor Cityforeningens medlemmer til gengæld for kan få en gratis stadeplads på Tingstedet. I øjeblikket har 34 butikker og Cityforeningsmedlemmer med i Valby Kulturdage.</p><p id="p17">Foreningen vil støtte Kulturdagene med 200.000 kroner, hvoraf 34 butikker har forpligtet sig til de første 145.000 kroner.</p><p id="p18">-Så vi mangler nogle butikker og bidrag, siger Manja Obelitz, der håber at nå målet inden Kulturdagene begynder fredag den 3. september.</p><p id="p19">På længere sigt vil den nye bestyrelse godt lave nogle Torvedage - gerne i samarbejdet med Spinderiet, der har torvedage en gang om måneden. I august bliver det fra den 19.-21.</p><p id="p20">-Det der med at butikker og centrer bekriger hinanden er ikke vores stil. Det er gammeldags.</p><p id="p21">Nu handler det om at samarbejde og drage nytte af hinanden, siger Cityforeningens bestyrelsesformand.</p><p id="p22">Juleudsmykning I den sammenhæng søger Cityforeningen partnere til juleudsmykning af Valby Langgade og Toftegårds Alle Begejstringen for de julelyskæder, man tidligere har hængt op, er til at overse. Desuden er det med reparation og en ophængningspris på godt 60.000 kroner en bekostelig affære.</p><p id="p23">På mødet blev det foreslået i stedet at sætte nogle flagstænger med juletræer og lys på toppen op. De fleste var enige i, at det var bedre og flottere end lyskæderne oppe over Valby Langgade.</p><p id="p24">Og så kan det laves betydeigt billigere. Et fælles indkøb af gran til at pynte butiksvinduerne havde også tilslutning fra de fremmødte. Alle disse ideer arbejder bestyrelsen nu videre.</p><p id="p25">Man vil også diskutere fælles lukketider - og søndagsåbent op til jul -i alle butikker. I hvert fald den sidste søndag før juleaften.</p><p id="p26">Bestyrelsen fremlægger senere på efteråret et forslag, men påpeger, at det kun virker rigtig godt, hvis alle er med på fælles lukketider..</p><p id="p1">I samarbejde med Odense Teater præsenterer Teater V nu en af tidens store succeser, iscenesættelsen af "Michael Laudrups Tænder". Bogen og stykket bygger på en virkelig begivenhed. Nemlig en mail-korrespondance mellem journalisterne Maise Njor og Camilla Stockmann, der begyndte ved en tilfældighed. Efterhånden udviklede den sig til et eksperiment om, hvor godt man kan lære et andet menneske at kende, uden at møde det i virkeligheden.</p><p id="p2">Da bogen kom på gaden, blev den alle tiders tilløbsstykke med indbyggede kvindelatterhyl over latte-kopperne og sød eftertænksomhed med luppen sat på tilværelsens lethed. Derpå gik Camilla Stockmanns og Majse Njors bestseller til teatret og erobrede de skrå brædder. Og i sæsonen 2006/2007 havde Odense Teater så Danmarkspremiere på forestillingen, som bygger på uddrag fra bogen. </p><p id="p3">Aften efter aften spillede Camilla og Maise - i form af Mette Maria Ahrenkiel og Sanne Saerens - for fulde huse. Og nu har publikum mulighed for at se eller gense dem, idet forestillingen er på landsturné.</p><p id="p4"><br /><em style="bold">Valby-premiere</em></p><p id="p5">Der er Valby-premiere på Teater V den 7. januar kl. 20.00 i Prøvehallen på Porcelænstorvet 4  et par minutter fra Valby Station. Spilleperioden er delt op i to . Nemlig 7. - 11. januar samt 21.- 25. Januar. Der spilles fra onsdag til fredag kl. 20.00, lørdage kl. 17.00 og søndage kl. 15.00.</p><p id="p6">Forestillingen "Michael Laudrups Tænder" giver et sjældent ærligt indblik i to kvinders liv og tanker. Den ene er på barsel efter barn nr. 3, og den anden er lige flyttet sammen med sin første kæreste. Deres tanker gennemsyres af en veludviklet sans for humor og kvinders ganske særlige ironi, der aldrig er til hest, idet den ofte er knirkende småskæv og lige til at dø i skiver over.</p><p id="p7"><br /><em style="bold">Taler om mænd</em></p><p id="p8">Blandt kvinder går der ry af "Michael Laudrups Tænder", fordi kvinder, piger og damer helt naturligt kan hygge sig sammen om de begivenheder på scenen, der i den grad afspejler enhver travl kvindes hverdag Anno Lige Nu. </p><p id="p9">Og mænd kan vel bl.a. fristes til at komme og sætte sig som en af de berømte fluer på væggen og betragte kvindernes liv på scenen. For hvad interesser kvinder sig egentlig for? </p><p id="p10">Mænd er kendt for mandehørm. Men hvad mon kvinder taler om? Bruttonationalproduktet på Island eller forholdene i Det Ridende Canadiske Politi? Næppe.</p><p id="p11">Kvinder taler en del om mænd. Bl.a. om hvorfor det er en begivenhed, når mænd støvsuger? Og om samtaleemnerne på et af de politiske topmøder, der ikke just er overrendt af kloge kvinder? </p><p id="p12"><br /><em style="bold">Kvindetanker</em></p><p id="p13">"Michael Laudrups Tænder" giver et indblik i to moderne karrierekvinders liv og tanker. Altså tanker om kvinder og mænd, fodbold og tømmermænd, børn og storpolitik. </p><p id="p14">Det hele er gennemsyret af en veludviklet sans for humor og ironisk selvudlevering, lige på kanten af vulkanen. Ifølge anmelderne består stykket af en perfekt balanceret humor, alvor og småsnak, så genkendelsens latter afløses af den eftertanke, der godt kan svide i "køkkenregionerne" en kold mandag morgen. </p><p id="p15">I Sofie Louise Laurings veloplagte instruktion får historierne liv, uden at fjerne sig fra bogens kerne. Læs mere på: www.teater-v.dk </p><p id="p1">De røde fra Fremad Valby har haft en ret forrygende sæson i Københavnsserien.</p><p id="p2">Efter et flot forår med bare to nederlag til henholdsvis Skovshoved og KB er Fremad Valby lige nu placeret på en flot andenplads, der giver adgang til oprykningskampe med hold fra Sjælllandsserien.</p><p id="p3">I toppen af Københavnsserien er Kastrup allerede rykket op i Danmarksserien.</p><p id="p4">Der er kun et hold, der rykker direkte i DS, så nummer to skal ud i kvalifikationskampe med hold fra Sjællandsserien.</p><p id="p5">Lige nu ser det ud til, at det hold bliver Fremad Valby: De røde ligger nummer to med to points forspring ned til nummer tre fra Union.</p><p id="p6">På lørdag møder Fremad Valby mandskabet fra Frederiksberg Boldklub, der har tabt fire på stribe og tilsyneladende er inde i en ringe formkurve. Kampen på lørdag 6. juni (spilles i Valby Idrætspark kl. 13) ligner en sejr til hjemmeholdet, der i sidste match skal møde Hvidovre på udebane. Det ligner tre points mere til Fremad Valby.</p><p id="p7">Konkurrenterne fra Union har dog en kamp mere tilbage.</p><p id="p8">Modstanderne er fra Skovshoved, Rønne fB og Skjold. Tre kampe, hvor de to kan ende med sejr, hvorfor Fremad Valby er nødt til at vinde de to resterende kampe. Hvis det går som præsten prædiker.</p><p id="p9"><br /><em style="bold">Hellas møder Sundby</em></p><p id="p10">I serie 1 residerer et andet Valby-mandskab, Hellas.</p><p id="p11">Holdet har ikke just haft en strålende sæson, men er lige nu placeret på en 11.</p><p id="p12">plads -dog uden mulighed for at rykke ud. Der er kun en nedrykker fra serie 1 i år, og det bliver KFB (Kløvermarkens Forenede Boldklubber) eller BK Fix fra Husum, der snupper den nedrykning i år.</p><p id="p13">Hellas spiller på lørdag kl. 15 på hjemmebanen i Engdraget mod Sundby Boldklub, og det er gæsterne, der er favoritter.</p><p id="p14"><br /><em style="bold">Vigerslev mod Nørrebro</em></p><p id="p15">Vigerslev Boldklub spiller også i serie 1, men her er det gået noget bedre: Vigerslev er placeret på en syvendeplads -og kan hverken nå det ene eller andet i dette års serie 1.</p><p id="p16">Vigerslev spiller på tirsdag 10. juni kl. 18.30 på banerne ved Valby Idrætspark mod Nørrebro United.</p><p id="p17">Men så bliver der helt sikkert krig på kniven, når Frem møder Fremad Amager 2. Pinsedag kl. 13 i Sundby Idrætspark.</p><p id="p18">Frem og Fremad Amager har begge divisionens bedste publikum, så der skal nok blive festligt i Sundby -især hvis vejrprofeterne kan holde, hvad de lover.</p><p id="p19">Ingen af klubberne har noget at spille for andet end æren -men det skulle også være nok i dette tilfælde. Roskilde har forlængst vundet divisionen.</p><p id="p20"><br /><em style="bold">Frem mod Fremad A.</em></p><p id="p21">.</p><p id="p1">Fodbold er som oftest et underholdende og tilskuervenligt spil, men det havde de to hold på Herlufsholm Stadion fredag aften tilsyneladende ikke taget specielt bestik af.</p><p id="p2">Hverken hjemmeholdet eller gæsterne fra Fremad Valby leverede ret meget af det, man kan kalde juhu-bold, tikki-takka, prangende eller bare medrivende.</p><p id="p3">I hvert fald ikke før de sidste 10-15 minutter, hvor afgørelsen kunne gå til hvad side, det skulle være. Og så blev det intenst og sitrende.</p><p id="p4">Afgørelsen gik -desværre for værterne -til Valby-holdet.</p><p id="p5">En skidt aflevering op midt i banen af Herlufsholm-keeper Sebastian » Base « Sørensen fik gæsternes Benjamin Balslev fat i. Han gik direkte mod mål, hvor han blev standset ulovligt af til dels Rasmus Mathiesen, men det var målmand Sørensen, der fik et gult kort, og straffesparket kan der ikke indvendes meget mod.</p><p id="p6">Valbys Mikkel Thomsen placerede bolden til venstre for Sebastian Sørensen og blev matchvinder for gæsterne.</p><p id="p7">-Det er meget kendetegnende for os i øjeblikket. Vi skal bruge for mange chancer til at score mål, mens vi forærer modstanderne ét. Det er ærgerligt, men » Base « gør det jo ikke med vilje. Og når vi har valgt at spille med risiko ved at spille de korte bolde, kan det koste.</p><p id="p8">Men selv straffesparket var dommeren (Emil Martinussen, red.) i tvivl om, hvem der begik det, sagde Herlufsholm-træner Kenneth Gangsted.</p><p id="p9"><br /><em style="bold">Planen var fire point</em></p><p id="p10">Træneren satsede til sidst ved at sende Herlufsholms store folk frem i angrebet, og det gav nogle farlige standardsituationer, hvor især Mikkel Bruun havde et par fremragende frisparksforsøg.</p><p id="p11">Det ene af dem blev blokeret og røg ud til Rasmus Mathiesen, som med et fladt, hårdt skud var tæt på en udligning.</p><p id="p12">Mere blev det ikke til i slutfasen. De godt kæmpende gæster kunne juble over sæsonens første sejr, mens herlufsholmerne endnu kun har ét point efter tre kampe.</p><p id="p13">-Jeg ville gerne have haft fire nu. Men vi har ét, og det må vi arbejde ud fra. Vi vidste, at det ville blive tæt med de kampe her, men den i dag er én, vi skulle have haft point i. Vi må bare erkende, at dem, der undgår flest fejl, vinder de kampe her, konstaterede Kenneth Gangsted.</p><p id="p14"><br /><em style="bold">Flere profiler ude</em></p><p id="p15">Begge mandskaber er rykket op som vinder af hver deres serie sidste sæson. Herlufsholm som sjællandsserievinder og Fremad Valby som vinder af københavnsserien.</p><p id="p16">Blandt andet derfor havde sydsjællænderne kalkuleret med en sejr, men det går ikke altid, som præsten prædiker.</p><p id="p17">Herlufsholm måtte retfærdigvis også undvære både Joakim Normann, Christian Raadmand, Tobias Brenøe, Matias Kjelde og Kasper Marland, og det var blandt andet medvirkende til, at spillet ikke flød for hjemmeholdet.</p><p id="p18">Til gengæld fik Jesper Villadsen comeback, da han blev skiftet ind med godt 20 minutter igen.</p><p id="p19">Lasse Marland havde det svært som enlig herre i front, og han blev passet godt på af Valby-forsvaret. I det hele taget var gæsterne stærke i defensiven og kæmpede alle en vis legemsdel ud af bukserne, men det lykkedes alligevel at komme i en del gennembrud på kanterne.</p><p id="p20">-De skaber jo ikke en chance i åbent spil, men har nogle gode standardsituationer.</p><p id="p21">Jeg synes, vi spiller pænt forbi deres pres og også kommer ud på kanterne. Men igen mangler den sidste aflevering med kvalitet, erkendte Herlufsholm-træneren.</p><p id="p22"><br /><em style="bold">KAMPTAL</em></p><p id="p23">Danmarksserien Herlufsholm -Fremad Valby: 0-1 (0-0) 0-1: Mikkel Thomsen, straffespark (80) Herlufsholms hold: Sebastian Sørensen -Kristian Strandgaard (66/ Mads Bo Petersen), Daniel Bach, Mikkel Porsborg, Joachim Bøving (78/ Mads Hansen) -Kenneth Stampe (70/ Jesper Villadsen), Rasmus Mathiesen, Glenn Schreiber, Nicklas Rasmussen, Mikkel Bruun -Lasse Marland.</p><p id="p24">Advarsler: Mikkel Porsborg, Daniel Bach, Sebastian Sørensen og Nicklas Rasmussen, Herlufsholm.</p><p id="p1">Fredag den 19. november omdanner Valby Kino Kulturhusets Teatersal til en hyggelig biograf. Filmen, der vises denne aften, er den tyske ' Når Kirsebærtræerne Blomstrer' fra 2009.</p><p id="p2">-Det er en af de smukkeste film, jeg har set i lang tid, og jeg er rigtig glad for, at det er lykkedes os at få den på programmet i november, siger Katrine Rich, der er formand for Valby Kino.</p><p id="p3">Dødeligt syg mand ender i Japan Filmen følger den pensionsmodne Rudi, der uden at vide det lider af en dødelig sygdom.</p><p id="p4">Hans uselviske hustru Trudi holder på hemmeligheden og inviterer ham på en sidste rejse rundt til deres børn og børnebørn. Det går dog helt anderledes, og omstændighederne fører Rudi til Japan, hvor en af hans sønner bor.</p><p id="p5">Her flakker han rundt i et Tokyo fyldt med blomstrende kirsebærtræer og neonlys. På sin vej møder han den mystiske Buthodanser Yu, der sørger over tabet af sin mor. De to begiver sig sammen ud på en rejse til det mytiske Fujibjerg.</p><p id="p6">Filmen blev rost til skyerne af anmelderne fra blandt andet Politiken og Berlingske, og også Katrine Rich blev berørt, da hun så den: -Jeg stortudede, og jeg håber, andre vil blive lige så rørte over den velspillede film. Den tackler store emner som død, tab og sorg, på en dybt vedkommende måde, fortæller hun og tilføjer, at forestillingen er åben for alle.</p><p id="p7"><br /><em style="bold">Tid og sted</em></p><p id="p8">Valby Kino viser den tyske storfilm ' Når kirsebærtræerne blomstrer' fredag d. 19. november kl. 19 i Valby Kulturhus.</p><p id="p9">Billetter koster 40 kr. for ikkemedlemmer, mens medlemmer af Valby Kino har gratis adgang.</p><p id="p10">Billetter kan bestilles på billetter@valbykino. dk, eller ved at ringe til 25 39 13 59.</p><p id="p11">Café Mæt i Kulturhuset sammensætter en menu til aftenen.</p><p id="p12">Har man lyst til at kombinere filmen med spisning, kan man bestille bord på 36 180 189. Se www.valbykino.dk for flere informationer om foreningen Valby Kino og fremtidige arrangementer.</p><p id="p1">- Intet er jo aftalt, men vi arbejder på det. Danmarks Idrætsforbund har støttet os gennem "Unge i Fokus" og vil nok være interesseret i at vise os frem.</p><p id="p2">- Også fordi floorball er blevet anerkendt som præsentations-idrætsgren på det olympiske program, og i støtteprogrammet er floorball eneste nye idrætsgren, siger Per Stærk Larsen til Lokalavisen.</p><p id="p3">Sandsynligvis kommer floorball derfor med til OL i London i 2012 og kan derefter blive officiel idræt i 2016 eller 2020.</p><p id="p4">Han anser det for naturligt, at Valby bliver hjemsted for den eventuelle præsentation:</p><p id="p5">- Det er jo her, vi hører til, understreger han og peger bl.a. på Porcelænstorvet eller Spinderiet som de bedste steder at præsentere floorball.</p><p id="p6"><br /><em style="bold">Floorball boomer</em></p><p id="p7">Floorball har i dag flere aktive udøvere end både is- hockey og hockey og er på voldsom vej frem herhjemme, og en helt aktuel opgørelse af de lokale tal viser, at floorball har flere aktive udøvere under 18 år end de lokale basket- og volleyklubber.</p><p id="p8">I Sverige valgte fodboldens landsholdlegende Henke Larsson at bruge efteråret til at spille floorball, der boomer i vores broderland.</p><p id="p9">Til en kamp i ligaen kommer nemt 1500 tilskuere, og Landskrona har en permanent floorball hal.</p><p id="p1">DENGANG: Kærene har været naturlige vandhuller eller menneskeskabte, da grundvandet altid har stået højt i Valby takket være det solide lag af rød-og blåler, der ligger under store dele af området.</p><p id="p2">Mosen og Valby Bakke har også betydet meget for grundvandet.</p><p id="p3">Man kender ikke med sikkerhed beliggenheden af det første kær, men mon ikke det har ligget på det sted, hvor byens sidste kær lå, nemlig bag Valby Langgade 74 op mod Sylviavej -engang tæt på den store Valby Mose, der dannede grænse til Frederiksberg.</p><p id="p4">Byhyrderne og kæret Gadekærenes betydning har givet været størst i landsbyfælledsskabets tid, da gårdene lå tæt samlet omkring bystævnet.</p><p id="p5">Senere, da gårdene begyndte at flytte ud i forbindelse med udskiftningen af jorderne i 1784, mistede de mere og mere deres betydning som vandingssted for landsbyens kvæg, inden byhyrden drev dem ud på de fælles marker.</p><p id="p6">Men som vandreservoir i tilfælde af brand var de stadig livsvigtige, da så at sige alle gårde og huse på den tid havde stråtag.</p><p id="p7">Desuden tjente de som vaskeplads for heste og kvæg samt vogne og redskaber.</p><p id="p8">Brugsvand derimod fik man fra egne eller fælles pumper og brønde.</p><p id="p9">De ildelugtende kær De første kær, der blev opfyldt, var kæret ved Annexstræde og det ved gård nr. 2 ( mærket nr.</p><p id="p10">1 og 2 på kortet).</p><p id="p11">Det er sket i begyndelsen af 1800-tallet, da de ikke optræder på senere kort over Valby. I 1840' erne var der tale om at tilkaste to af de mest snavsede og ildelugtende kær, nemlig Kilden, nr. 3 og Ole Mortensens kær, nr. 4.</p><p id="p12">De samtidige beskrivelser fortæller, at byens slagtere og garvere skaffede sig af med deres stinkende affald her, samtidig med, at de stadig blev brugt af nogle bønder, så man kan forestille sig lugten af dem en varm sommerdag -blandet med ' duften' fra de åbne grøfter og møddinger, der stadig lå i landsbyen. Man var blevet opmærksom på sundhedsfaren, men der skete ikke rigtig noget, for hvem skulle betale for arbejdet, og hvem havde krav på det derved fremkomne areal? Epidemien kom til Valby Men sommeren 1853 skete der noget. Den store koleraepidemi, der havde ramt landet, nåede også til Valby med mange tilfælde til følge, hvoraf over halvdelen var med dødelig udgang.</p><p id="p13">Der måtte oprettes lazaret i den gamle rytterskole i Annexstræde samt i et lejet hus i Vigerslev.</p><p id="p14">Sagen med de uhumske gadekær kom igen til debat, og efter henstilling fra Sundhedskommissionen enedes man om at tilkaste Ole Mortensens kær, der lå på nuværende Valby Langgade 86' s grund, men Kilden ved nuværende Valby Langgade 52 skulle bibeholdes.</p><p id="p15"><br /><em style="bold">Branden i Valby</em></p><p id="p16">Det store kær, nr. 5, kom slet ikke på tale, da det var det vigtigste i tilfælde af brand.</p><p id="p17">Men da det skulle bestå sin prøve ved den store brand sommeren 1865, hvor Valby Kro, fire gårde og 35 huse nedbrændte, var det delvis udtørret og fyldt med mudder, så det meste af vandet måtte hentes i omegnen.</p><p id="p18">Kilden bliver ikke omtalt i brandrapporten, så den må være tilkastet på det tidspunkt.</p><p id="p19">Hvor længe det centrale gadekær ved Gadekærsvej har fået lov at ligge, vides ikke, men på et kort fra slutningen af 1880erne optræder det ikke mere.</p><p id="p20">Proprietær A. Hoffmann fra Hoffmannsminde, der gik meget op i lokalhistorie, skriver på sit håndtegnede kort fra 1904 på det sted, hvor gadekæret lå, ' tidligere gadekær, nu kommunens stenplads'.</p><p id="p21">M; an kan håbe, at Københavns kommune snart får gjort alvor af sine planer om en genetablering af kæret og helst ikke bare som et soppebassin, men som et rigtigt kær, så et minde om det gamle bondesamfund i Valby bliver synligt igen.</p><p id="p1">Der skrives historie, når Fremad Valby på lørdag kl. 15.00 tager imod Frem i Valby Idrætspark.</p><p id="p2">Begge klubber hører til de ældste i landet og har for længst passeret de 100 år. Og selv om Frem blev stiftet af en flok Venstre-folk og først senere flyttede fra Vesterbro til Valby, så har de to klubber de fleste år ligget side om side i Valby Idrætspark.</p><p id="p3">Alligevel skulle der gå mere end 100 år før de to klubbers førstehold skulle tørne sammen i en turneringskamp. På lørdag sker det så, og udover det historiske vingesus, der ligger over denne kamp, så vil et blik på den øjeblikkelige stilling i Københavnsserien også afsløre, at der er tale om et vaskeægte topopgør mellem rækkens to formentlig bedste hold. Fremad Valby ligger på førstepladsen med Frem som nummer to.</p><p id="p4">Lokalopgøret vil derfor have alle ingredienser til et brag af en kamp, der vil trække rigtig mange tilskuere til Valby Idrætspark, hvor der lørdag eftermiddag vil være fest og stemning krydret med stadionpølser i lange baner.</p><p id="p5">De to klubber har kun mødt hinanden en gang tidligere i en officiel kamp. Det skete helt tilbage i 1957, hvor Fremad Valby, dengang i mellemrækken -svarende til serie 1 i dag) -havde spillet sig frem til de afsluttende runder i landspokalturneringen - efter sejre bl. a. over Køge - og herefter trak Frem.</p><p id="p6">Kampen blev spillet i Idrætsparken og blev vundet af Frem med 3-1 i overværelse af ca. 15.000 tilskuere.</p><p id="p7"><br /><em style="bold">Er ubesejrede Både Fremad</em></p><p id="p8">Både Fremad Valby og Frem har fået en forrygende start på sæsonen, og holdene stiller begge ubesejrede op efter fire sejre og en enkelt uafgjort kamp for begge holds vedkommende.</p><p id="p9">Stillingen placerer dog Fremad Valby på førstepladsen med en bedre målscore.</p><p id="p10">Hvor Frems placering i Københavnsserien er ventet - vel nærmest et krav fra klubbens supportere - er Fremads førsteplads noget mere overraskende, men ikke desto mindre er holdets resultater skabt efter overbevisende og målsøgende spil. Spillemæssigt bør tilskuerne derfor også kunne forvente en rigtig interessant kamp.</p><p id="p11">Fremad Valby møder frem til kampen med et ungt hold med masser af udviklingspotentiale.</p><p id="p12">Gennemsnitalderen er på bare 22 år, og ikke mindre end fem af holdets spillere er fra klubbens egen ungdomsafdeling, hvor U19 og U17 årgangene står rigtig stærkt.</p><p id="p13">Frem har endnu et par spillere med fra sidste sæsons ophold i 1. division, og som har valgt at tage kampen op i Københavnsserien. På den baggrund er der ingen tvivl om, at Frem må påtage sig rollen som storfavorit.</p><p id="p14"><br /><em style="bold">600 tilskuere Frem's historiske</em></p><p id="p15">Frem's historiske status som en af dansk fodbolds store klubber med mange mesterskaber og landsholdspillere er velkendt og på trods af flere konkurser og degradering fra divisionen, har Frem på imponerende vis fastholdt sine trofaste supportere, der støtter klubbens førstehold i tykt og tyndt. Således var der 600 tilskuere til holdets sidste kamp mod Skovshoved, der i øvrigt blev vundet 4-1.</p><p id="p16">Ingen tvivl om at Frem's supportere med en ubetinget støtte til deres klub er med til at bevare troen og håbet på en ny fremtid for Frem.</p><p id="p17">-Kigger man i historiebøgerne er det derimod ikke de sportslige resultater, der fylder mest hos os, fortæller Steen Pedersen fra Fremad Valby.</p><p id="p18">-Sidst i 70' erne opnåede vi første gang divisionsstatus, og i firserne oplevede Fremad Valby sit sportslige højdepunkt som divisionsklub, og var kun et enkelt mål fra oprykning til 2. division.</p><p id="p19">-Klubben har derimod altid haft stort fokus på ungdommen og med afsæt i Fremad Valbys bevægelseshus har piger og drenge de sidste mange år i stort tal fundet vej til Fremad Valby, som altså i dag fremstår som Valbys fodboldklub nummer et og nu er blandt de 10 største fodboldklubber i København, slutter Steen Pedersen.</p><p id="p20">STILLINGEN I KS-SERIEN 1 Fremad V 13 2 Frem 13 3 Tårnby FF 7 4 Bk. Fix 7 5 Rønne f. B. 7 6 Skovshoved 7 7 B. 93 7 8 KB 7 9 Bk. Union 7 10 Amager FF 6 11 B. 1908 5 12 Vanløse IF 3 13 HB 1 14 KFUM 1.</p><p id="p1"><br /><em style="bold">Tekst og foto: Elisabeth Lumby</em></p><p id="p2">Hvad har landsbyen San Michele a Torri sydvest for Firenze, den Michelin-stjerne bestrøede Restaurant Geranium i Kongens Have, supermarkedet Egefeld på Gl. Kongevej og Valby Langgade til fælles?</p><p id="p3">Svaret er økologi. Vingården San Michele a Torri producerer økologisk vin, som man bl.a. kan få serveret på Geranium og købe i Danmarks eneste toscanske vingårdsbutik på Valby Langgade 49 A, hvor man i øvrigt også kan få økologisk olie - extra virgin - økologisk honning, og finocchiona, (salami med vild fennikel), guancia, (grisekæber), pancetta, (lufttørret bacon med peber), prosciutto, salame toscana, capo collo, (nakkefilet), filetto og lardo fra vingårdens 200 økologiske grise.</p><p id="p4">Det er vældig praktisk, hvis man har fået smag for de dejlige vine og delikatesser efter et besøg på vingården eller dens forretning i Firenze og ikke orker selv at slæbe det hjem - eller bare får lyst til italiensk inspiration. Visse af varerne kan også købes i det økologiske supermarked Egefeld på Frederiksberg, ligesom en række italienske restauranter fører vinene.</p><p id="p5">Og vingårdbutikkens bestyrer, Roberto Balbi, er lige så rundhåndet med smagsprøver som sin kollega Nani Lavratti på vingården i Toscana.</p><p id="p6">De eneste af Fattoria San Michele a Torris produkter, man ikke kan få i Valby, er det helt specielle brød, der bages af korn fra gårdens marker. Og så de kæmpestore store røde bistecca alla fiorentina fra vingårdens store Chianina-kalve med de blide brune øjne. Men bøfferne er heller ikke helt økologiske endnu.</p><p id="p7">Det er Lone Christensen, som har boet 12 af sine 38 år i Firenze, der har fået idéen til denne toscanske ambassade i København. Hun er nu flyttet tilbage til Danmark, men tilbringer stadig megen tid i Toscana, hvor hun er ved at færddiggøre sin uddannelse som sommelier. Hun er shippinguddannet og har gennem sit arbejde lært vingårdens ejer, Paolo Nocentini, at kende og er blevet en ven af huset.</p><p id="p8">Paolo Nocentini, der i 1987 købte vingården i San Michele a Torri, er selv vokset op under mere beskedne kår i landsbyen, men har skabt sig en formue inden for speditionsbranchen. Nocentini, der i dag er i 60erne, har sans for nostalgi og har renoveret vingården i den enkle, gamle stil. I 1993 lagde han driften om til økologi.</p><p id="p9">Den spændende historiske vingård, blot en halv times kørsel fra Firenze ad smukke snørklede veje, er absolut et besøg værd.</p><p id="p10">»Der har altid været en vingård her på stedet. Oprindeligt lå her en borg, som vi har skriftlige beretninger om tilbage fra 1535. Nogle af lofterne, som vi kalder de kongelige lofter, er også fra den tid. De tidligste optegnelser fra vingården er fra 1700-tallet,« fortæller vingårdsforvalter Leonardo Francalanci på en tur rundt i det 220 hektar store område, hvor af de 60 er vinmarker, resten skov, marker, hvor der dyrkes korn til brød og grisefoder, og folde til dyrene.</p><p id="p11">Her går kvæget og de økologiske Cinta Senese-grise rundt og nyder livet i de bløde bjerge midt i Chianti-distriktet, hvor der er mange vildsvin.</p><p id="p12">De vil gerne i kontakt med de økologiske grisebasser, kan man se af deres klovspor uden for det elektriske hegn. En mindre mark i nærheden er plantet til med solfangere, for den økologiske vingård laver naturligvis sin egen solenergi - hvilket ikke synes at dupere vildsvinene.</p><p id="p13">»Der er det specielle ved San Michele a Torri, at vinmarkerne ligger sådan, at den ene del ligger i det distrikt, der betyder, at vinen kan klassificeres som Chianti Classico. Resten ligger udenfor og klassificeres som Chianti Colli Fiorentini - vin fra de toscanske bakker. Jorden er den samme, solen er den samme, dyrkningen og druerne er også de samme. Den største forskel er lagringen og prisen,« siger Leonardo Francalanci med et smil.</p><p id="p14">Classicoen koster fra en halv til tre gange så meget som Chianti Colli Fiorentini.</p><p id="p15">Druerne er først og fremmest Sangiovese, Canaiolo, Colorino, Trebbiano, hvid Malvasia og San Colombano. Der bliver produceret lidt, men god hvidvin - 5.000 flasker om året - mod en kvart million flasker rødvin. Den fornemmeste af dem, Murtas til 218 kroner er opkaldt efter kældermesteren, der er 74 år, men stadig arbejder fuld tid.</p><p id="p16">Desuden laves der vinsanto, vingårdens stolthed og glæde, en traditionel sød toscansk dessertvin, der passer perfekt til mandelkager og en grappa.</p><p id="p17"> Italien er det mest betydelige økologiske vinland med 30.000 hektar vinmarker, mens Frankrig og Spanien har hver 15.000 hektar. Økologisk vin udgør omkring fire pct. af Europas vinproduktion.</p><p id="p18">Men hvorfor økologisk?</p><p id="p19">»Ved at respektere den naturlige balance mellem planterne og det omgivende miljø har vi fremavlet de sundeste produkter af højeste kvalitet, ligesom vi har forbedret både leve- og arbejdsforholdene på gården,« siger Leonardo Francalanci, der til daglig har 25-30 ansatte, men i plukkesæsonen, der starter i september, mange gange flere.</p><p id="p20">Vinstokkene, hvoraf de ældste er fra 60erne, bliver enten bundet op i buer, bundet vandret eller i træform, men selv om antallet af stokke øges, bibeholdes mængden af klaser.</p><p id="p21">»Vi vil hellere have færre druer pr. stok, det giver en bedre kvalitet,« forklarer Francalanci.</p><p id="p22">Vinen bliver lagret på 25 hektoliter store egetræstønder, der bliver fyldt 4/5 op, så vinen kan gære. Vinsanto lagres i tre år i mindre egetræsfade, hvor et enkelt bræt er skiftet ud med kirsebær eller kastanie for at give smagen karakter, mens rødvinen højst lagres i 24 måneder.</p><p id="p23">»Den skal smage af vin, ikke af træ,« fastslår Leonardo Francalanci.</p><p id="p24">Da vi kører væk fra vingården i San Michele a Torri, tøffer menneske-Murtas forbi på sin knallert, mens grisene gasser sig i aftensolen. Jo, der er dejligt ude på landet - også i Toscana.</p><p id="p25">lumby@berlingske.dk<br /></p><p id="p26">Vingårdsbutikken i San Michele a Torri er åben hver dag fra 16-19. Forretningen i Valby har lukket om mandagen. Vingårdens hjemmeside, www.fattoriasanmichele.it, er ved at blive oversat til dansk</p><p id="p1">Her et lille års tid efter, at Valby Kinos flok af inkarnerede filmentusiaster med ildsjælen Katrine Clausager Rich i spidsen holdt sin stiftende generalforsamling i Prøvehallen, kan foreningen se lyst både tilbage og frem.</p><p id="p2">-Vi er nu oppe på ca. 150 medlemmer, og vi har fået megen positiv respons på initiativet og arrangementerne, fortæller en stolt og glad Katrine Clausager Rich, der glæder sig til masser af filmsucceser det kommende år.</p><p id="p3">Samtidig ser hun stolt tilbage på en stor filmsucces i november: -Vi havde en rigtig velbesøgt aften, da vi viste filmen ' Når Kirsebærtræerne Blomstrer' tilbage i november. Selv om der samme aften var finale i DR's berømte tv-program Talent 2010, solgte vi 70 billetter, lyder det stolt fra kino-forkvinden.</p><p id="p4">Tiden, hun har lige nu til overs til at stable filmaftener på benene, er dog blevet en smule begrænset, efter at Katrine Clausager Rich blev mor til en datter i december, men det afholder ikke den inkarnerede filmfreak fra at kæmpe videre for sit langsigtede mål: At få en fast biograf op at stå i Valby.</p><p id="p5">Nordisk Film eller Toftegårds Plads Foreløbig er flere midlertidige løsninger i spil for at kunne vise film på store lærreder i bydelen: -Vi har fået kontakt med Nordisk Film omkring et muligt samarbejde. Samtidig undersøger vi, om det er muligt at opsætte en midlertidig pavillon på Toftegårds Plads, hvor man fremover vil kunne holde faste filmaftener, fortæller Katrine Clausager Rich, der i forvejen har etableret et tæt samarbejde med Valby Kulturhus.</p><p id="p6">-Efter succesen i november er der basis for at vise flere film i Kulturhuset. Det bliver film, vi i foreningen synes er gode eller har et relevant budskab. Når det passer ind i temaet, vil filmene blive krydret med et foredrag eller et oplæg, afslører Valby Kinos forkvinde, der også har opnået et samarbejde med Kulturhusets Café Mæt. Forud for filmaftenerne vil caféen diske op med lækre måltider, der matcher filmtemaet - til en billig pris, alle kan være med på.</p><p id="p7">Løfter sløret for forårets film Katrine Clausager Rich kan allerede nu afsløre et par af sæsonens kommende film: D.</p><p id="p8">21. januar viser Valby Kino filmen ' To Verdener', der handler om en ung pige, der vælger at bryde ud af Jehovas Vidner.</p><p id="p9">Den tredje fredag februar, som i øvrigt er fast filmaften, gælder det filmen ' Gran Torino' med bl. a. Clint Eastwood.</p><p id="p10">Også børnene kan glæde sig til spændende filmoplevelser hver den første søndag i måneden.</p><p id="p11">I februar vises den franske tegnefilm med titlen ' Arthur og Minimoyserne' og en film for de lidt større børn med titlen ' Elina'. Marts måned byder på japanske tegnefilm.</p><p id="p12">Medlemskab af Valby Kino kan tegnes enten online på www.valbykino.dk eller ved at dukke op på filmstedet forud for en filmfremvisning. Prisen er i 2011 kr. 300,-for voksne og kr. 50,-for børn. Børn, hvis forældre er medlemmer, får fri entré i børnefilmklubben, oplyser formanden.</p><p id="p1">LOKALHISTORISK: Den 1. juli 1894 overtog Københavns Sporveje kørslen med hestesporvogn til Valby. Indtil da havde skiftende selskabet prøvet at opretholde driften mellem Valby og København, men de var alle efter en kortere eller længere periode gået ned eller overtaget af andre selskaber.</p><p id="p2">Men nu skulle det være: landsbyens befolkningsunderlag gjorde det nu interessant for Københavns Sporveje at gå ind i driften - først med tyve-minutters intervaller mellem Valby og det, der svarer til den nuværende Rådhusplads. Men allerede i 1896 indførtes der ti-minutters drift i tidsrummet 7.15 til cirka 23.00 - første og sidste kørsel! Fremskridtet kommer Forfatterinden Ellen Duurloo fortæller i sine erindringer om den første vogn i 1894: » Jeg mindes tydeligt den dag i 1894, jeg var cirka syv år gammel, og min far var meget optaget af det og havde sagt: ' Ja, i dag kommer fremskridtet til Valby', og så skete det. Vi sad ved middagsbordet og spiste i stuen mod vejen, da baron Gyldenkrone, som boede i en villa på hjørnet af Valby Langgade og Gl. Jernbanevej, kom kørende og lod sin landauer holde uden for vores vinduer og råbte ind til far: ' Doktor, doktor, nu kommer den!' Vi løb alle tre ud på vejen og så den komme op over bakken, trukket af to brune heste. På kuskesædet sad sporvognskusken med pisk i hånden, men hvert øjeblik måtte han sætte pisken fra sig i læderhylsteret ved siden af sig for at ringe med den mælkeklokke, der hang over hovedet på ham.</p><p id="p3">Sporvognen var jo lige ved at køre de jublende valbydrenge over, som hujede alle gode, gamle valbydrenges sang: ' På'en, på'en, på'en igen, nu rykker valbydrengene frem.' Jeg kan endnu mær-ke den kriblende følelse, jeg havde i maven, da den rullede forbi os og kusken hilste -han var jo en af fars mange patienter.</p><p id="p4">Jo, Valby var skam begyndt at komme med. « .</p><p id="p5"><br /><em style="bold">Elektrisk sporvogn</em></p><p id="p6">Men det skulle blive endnu bedre.</p><p id="p7">Ti måneder efter indlemmelsen i København i 1901, nemlig den 16. Oktober samme år, kom den elektriske sporvogn til Valby, nu med fem-minutters drift.</p><p id="p8">Men ikke desto mindre var der året efter ønsker fra valbyborgernes side om 3 1/ 2 minutters drift, da de små vogne var overfyldte.</p><p id="p9">Linjerne, der kom til Valby, var Linie 2, der først havde endestation ved den nye remise over for Annexstræde, men allerede i 1904 blev forlænget til sløjfen ved Hoffmanns Minde.</p><p id="p10">De nye byggeforeninger i den vestlige bydel skabte kundeunderlaget.</p><p id="p11">Ved omlægning i 1919 af linjerne blev 2' eren afløst af Linie 6, som allerede i 1920 fik 3 1/ 2 minutters drift i myldretiden.</p><p id="p12">Og ikke nok med det, den fik hjælp af Linie 19 fra 1921 og senere Linie 15 i dens sted.</p><p id="p13">Således blev Valby godt betjent indtil Linie 15 forsvandt i 1963 og Linie 6 omdannet til busdrift i 1969. Da sporvognen ophørte i 1969 var kørselsintervallet i myldretiden 5 1/ 2 minut.</p><p id="p14">Men så gik Valby ind i det nye årtusinde, og med det kom en ny linjeomlægning. Farvel til buslinje 6 og goddag til 26' eren.</p><p id="p15">Nu skal valbyerne bare ikke længere tro, de er noget. Hvis de vil til hovedstaden, men hvorfor skal de i det hele taget det, når de ikke længere har høns at sælge, må de nøjes med afgang cirka hvert tiende minut i myldretiden -og ellers hver halve time.</p><p id="p16">Hvad mon den gamle doktor Duurloo ville have sagt til det?.</p><p id="p1">Om det var fordi cyklen var punkteret, eller det var EM i fodbold der trak er uvist, men da der på Toftegårds Plads blev holdt mandtal over deltagerne i Lokaludvalgets og Grøn Valbys cykel-grill arrangement stoppede tællingen ved 20.</p><p id="p2">Og det var synd og skam for det spændende eksperiment, der som formål havde at afprøve alternativer til den traditionelle mødeform og give borgerne en inspirerende oplevelse på miljøområdet samt få input til bydelens miljøtema i mere uformelle rammer.</p><p id="p3">Turen startede på Toftegårds Plads Syd, hvor deltagerne fik en aktuel status den udskrevne arkitektkonkurrence til pladsens anvendelse. </p><p id="p4">Her blev det oplyst, at der var indkommet 115 forslag og at vinderforslaget offentliggøres efter sommerferien - men samtidig fortalte formanden Ejner Jensen, der selv har sæde i dommerkomiteen, at det videre arbejde med pladsen ikke kun vil tage udgangspunkt i dette, men i ideer/elementer fra flere forskellige forslag. </p><p id="p5">Cyklisterne slog også et smut omkring Gadekærvej, hvor de dog måtte spejde forgæves efter gadekæret, men måtte tage til takke med en kedelig afspedet kræsplet, der måtte gøre det ud for en ønskebrønd. For de fremmødte ønskede alle som én en udvikling af det forsømte, afrakkede område. En af deltagerne dristede sig endda til en forestilling om "at gå forbi og tage et gratis hvil i smukke naturrige omgivelser efter en shoppetur på Valby Langgade". </p><p id="p6">Men det var bare op på sadlen igen, og videre til FL Smidth-området og den nye Ny Ellebjerg Station med kurs mod endestationen Valbyparken, hvor den stod på visionær debat og velfortjent grill-guf.</p><p id="p1">I mandags uddelte eliteidrætsfonden Team Copenhagen støtte til den københavnske eliteidræt, og blandt støttemodtagerne var Fremad Valby, der har modtaget støtte til et spændende pigefodboldprojekt.</p><p id="p2">Team Copenhagens sekretariat har længe ønsket at støtte op omkring udviklingen af gode talentudviklingsmiljøer indenfor pigefodbold. Det skyldes, at der ifølge DBU og DBU København er et stort uforløst potentiale indenfor pige-og kvindefodbold i København. Der findes således rigtig mange pigespillere, men ingen af de københavnske klubber er på et højt niveau, når det angår talentudvikling.</p><p id="p3">Fremad Valby har igennem årene høstet stor anerkendelse for sit breddearbejde.</p><p id="p4">Klubben har langsomt, men sikkert udviklet sig til en af byens største, og er nu Valbys største fodboldklub. Det skyldes bl. a. en visionær ledelse, som har sikret klubbens gode faciliteter, fuldtidsansat personale og tilfredse medlemmer.</p><p id="p5"><br /><em style="bold">Højt niveau</em></p><p id="p6">Klubben har bevidst arbejdet for at få en stigende andel pige-og kvindemedlemmer.</p><p id="p7">På især pigesiden har klubben efterhånden nået et niveau, som er så højt, at klubben gerne vil udvikle sig til en eliteklub. Og det er begrundelsen for, at team Copenhagen har valgt at støtte det store talentarbejde, der udføres i Fremad Valby.</p><p id="p8">Team Copenhagen uddeler økonomisk støtte tre gange årligt, denne gang er 21.</p><p id="p9">Gang. Næste støttetildeling finder sted i juni 2011. Andre klubber, der har fået støtte til deres gode arbejde blandt pigefodbold er FC Damsø og B. 93.</p><p id="p1">Boliger i stedet for blomkål.</p><p id="p2">Det er den korte version af forandringen i området ved de store indfaldsveje til København - Gl. Køge Landevej og Folehaven - når Grøntorvet om nogle år flytter til Høje Taastrup. Når det store torv rykker vestpå, flytter boliger og butikker ind. Og drømmen er ikke endnu et anonymt boligområde, men en særlig og genkendelig bydel, slår direktør Gert Olsen fra CVM Development fast.</p><p id="p3">»Vi har skelet til de andre københavnske bydele, som har deres egen identitet - Frederiksberg for eksempel. Det skal være en spændende by i byen med vægt på en god blanding af mennesker, et åbent område med grønne parker og byrum,« siger han.</p><p id="p4">CVM Development er et selskab stiftet alene med henblik på at udvikle området, og målet er 2.500 boliger og omkring 1.000 arbejdspladser - fortrinsvis indenfor liberale erhverv som advokat, læge og tandlæge, detailhandel og kultur- og fritidsinstitutioner.</p><p id="p5">Barnet har allerede fået et navn, og Gert Olsen lægger ikke skjul på, at navnet Christiansberg er nøje overvejet.</p><p id="p6">»Det giver fornemmelsen af en bydel fra starten, men så har vi også tænkt på, at den næste konge igen i Danmark - altså efter Frederik - kommer til at hedde Christian. Og så har vi i også i høj grad Christian IV i tankerne, for han prægede jo virkelig København ved at bygge det meste af nationalproduktet op,« siger han.</p><p id="p7"><br /><em style="bold">Der skal bygges højt</em></p><p id="p8">Endnu er husene ikke tegnet til det nye Christiansberg, men tre internationale tegnestuer er inviteret til at komme med deres forslag til den nye bydel. Det er tyske Bolles+Wilson, hollandske KCAP og Lab Architecture Studio, der har base både i London, Melbourne og Beijing.</p><p id="p9">Arkitekterne har fået frie hænder, men CVM Development forventer at se højhuse på skitserne, når de kommer i løbet af foråret.</p><p id="p10">»Vi regner med at gå højere, end man ellers har for vane i København. Skal der være plads til at skabe nogle spændende byrum med både parker og torve, bliver vi nødt til at sende husene i højden,« siger Gert Olsen, som ikke vil begrænse idérigdommen ved på forhånd at sætte en øvre etage for byggeriet i Christiansberg.</p><p id="p11">Sideløbende med de arkitektoniske bud inviterer bygherren også i den kommende tid lokalområdets beboere til en snak om, hvordan nabogrunden skal forme sig.</p><p id="p12">»Vi vil gerne have de lokale med på ideen, så vi ikke løber ind i proteststorm, når lokalplanen kommer. Det så vi på Krøyers Plads og på Kløvermarken, hvor planerne strander på protester,« siger Gert Olsen, der regner med byggestart i 2011.</p><p id="p13"><br /><em style="bold">De gamle haller rives ned</em></p><p id="p14">Selv om boligmarkedet i øjeblikket er i en bølgedal, bekymrer det ikke CVM Development, som ejes af Hoffmann Ejendomme og The Carlyle Group.</p><p id="p15">»Min erfaring fra boligområdet er, at udviklingen bølger op og ned med fire til syv års mellemrum. Nu er det nede, så passer nok meget godt med, at der er salg i boliger igen, når vi udbyder til salg,« siger han.</p><p id="p16">CVM Development regner ikke med selv at bebygge hele området, men vil sælge dele af det gamle Grøntorv til andre bygherrer - herunder også almene boligselskaber, hvis de er interesserede.</p><p id="p17">Umiddelbart er det ikke planen at bevare dele af det nuværende byggeri, som ikke betegnes som bevaringsværdigt. Men CVM Development er åben for at stille nogle af de gamle torvehaller til rådighed for områdets foreninger i den periode, de står tomme, og før nedrivningsmaskinerne går i gang.</p><p id="p18"><a href="mailto:hanne.fall.nielsen@jp.dk">hanne.fall.nielsen@jp.dk</a></p><p id="p19"><br /><em style="bold">Fakta: Farvel til Grøntorvet - Goddag til ny bydel </em></p><p id="p20">* Københavns Grøntorv i Valby fylder </p><p id="p21">150.000 m2</p><p id="p22">* Det blev taget i brug i 1958.</p><p id="p23">* Før den tid holdt Grøntorvet på </p><p id="p24">Israels Plads i det indre København.</p><p id="p25">* Det nye Grønttorv kommer til at </p><p id="p26">ligge i Høje Taastrup.</p><p id="p27">* Det fylder 220.000 m2 og kan tages </p><p id="p28">i brug i 2011.</p><p id="p1">Der er altid travlt på fodboldbanerne omkring opvisningsbanen i Valby Idrætspark.</p><p id="p2">Her spilles fodbold på næsten alle niveauer -fra Frem i 2. division til veteraner og firmabold.</p><p id="p3">Den største klub i Valby Idrætspark er Fremad Valby, der har fået flere priser for et flot og idérigt børne-og ungdomsarbejde.</p><p id="p4">Og nu går det også godt for klubbens bedste herrehold, der i suveræn stil vandt årets Københavnsserie og efter sommerferien skal i Danmarksserien.</p><p id="p5">Tænk, hvis de røde også vinder her! Det kunne udvikle sig til nogle brag af lokalopgør mod Frem, men Fremad Valby har nok trods alt ikke den styrke, der skal til for at vinde Danmarksserien i år, men det kan jo komme.</p><p id="p6">Men der er mange andre klubber i Valby end de to nævnte: Politiet, Culpa og AIK Frederiksholm bl. a.</p><p id="p7">Og mange klubber har fået sin spæde start i Valby: Det gælder således for Bispebjerg Boldklub, der i begyndelsen hed Balotelli og Star FF, der senere kom til at hedde Stefan.</p><p id="p8">Begge klubber rykkede senere til Lersøparken i det københavnske nordvestkvarter -og Bispebjerg producerede en af de bedste angribere i dansk fodbold nogensinde, Ole Madsen, der senere kom til Stefan og HIK.</p><p id="p9">I dag har Stefan overtaget Brønshøjs tidligere anlæg på Rådvadvej i Utterslev Mose, mens Brønshøj for længst er flyttet til Tingbjerg.</p><p id="p10">Også Hellas (i dag på Engdraget) og B. 1960 samt Nørrebro United er begyndt i Valby.</p><p id="p11">Mere end 85 klubber har været til stede gennem tiderne i Valby, bl. a. med de glemte navne som Chang Valby, Absalon, Kanariefuglene, Papegøjerne, Ludo, Vesterbro Alliancen og mange flere.</p><p id="p12">De første fodboldspillere dukkede op på Valby Fælled, som arealet hed, allerede i 1913.</p><p id="p1">PREMIUM Langs vandet i Københavns Havn skyder boligbyggerier op, hvor købet af en ejerlejlighed kræver en mere end almindeligt god økonomi.</p><p id="p2">Det skal ikke være tilfældet, når der efter planen skal vokse en ny bydel op i Valby.</p><p id="p3">Den nye bydel, der har fået navnet "Ny Valby", skal med tiden huse omkring 5.000 mennesker, hvilket vil forøge Valbys indbyggertal med 10 pct.</p><p id="p4">»Det er primært et boligområde, som kommer til at henvende sig til, hvad man kan kalde "almindelige mennesker".</p><p id="p5">Nogle af dem, der ikke har råd til at bo i eksempelvis Nordhavn eller Teglholmen,« forklarer Ole Pedersen, der er rådgivende bygherre på projektet.</p><p id="p6">Forhåbningerne om at holde priserne lavere end andre nybyggerier bunder i beliggenheden, fordi Ny Valby ikke ligger ud til vandet og derfor må formodes at ligge i et prisleje under de mange byggerier ved havnefronten.</p><p id="p7"><br /><em style="bold">Park på skelettet</em></p><p id="p8">Ny Valby skal ligge på den 145.500 kvm store grund, som i mange år har huset Grønttorvet. Den centrale bygning på grunden har været Grønttorvets store hal, hvor der hver morgen har været livlig aktivitet, når de københavnske handlende har købt grøntsager og blomster til videresalg i deres butikker.</p><p id="p9">Men Grønttorvet flytter i begyndelsen af 2016 til Høje Taastrup, og det efterlader plads til Ny Valby.</p><p id="p10">Efter planen skal den gamle torvehal være hjertet i den nye bydel. Men ikke i den form, den har nu, fortæller arkitekten bag projektet, Thomas Kock, som er partner i Polyform Arkitekter.</p><p id="p11">»Vi lader hele strukturen med søjler og rammer stå og fjerner tag og facader. Så beplanter vi den intensivt, så man får en ny park på en måde, som man ikke rigtigt har set før i Danmark. På den måde får man noget af den gamle historie frem i den nye bydel,« siger han om parken, som kommer til at fylde 23.000 kvm.</p><p id="p12"><br /><em style="bold">Grønt er herligt</em></p><p id="p13">Boligerne i området skal være en blanding af københavnske boligkarréer, byhuse og et par høje tårne med lejligheder, som skal være bydelens vartegn.</p><p id="p14">Thomas Kock fortæller, at fokus på de grønne områder har været centralt i udformningen af projektet.</p><p id="p15">»I modsætning til andre udviklingsområder i byen ligger det ikke ud til vandet, og derfor var det vigtigt at finde ud af, hvad det så var, man kunne tilbyde, som kunne give stedet herlighedsværdi.</p><p id="p16">Der har vi fokuseret på det grønne. På den måde håber man på at kunne holde fast i de mennesker i byen, som har fået børn, og som måske ellers ville flytte ud i forstæderne,« siger han.</p><p id="p17">Byggeriet er så småt begyndt på små dele af grunden, hvor bl. a. ejendomsselskabet Lejerbo er i gang med at bygge almene boliger.</p><p id="p18">Grunden er ejet af Grønttorvet København A/ S, som har stiftet selskabet Ny Valby A/ S, og det er gennem det nystiftede selskab, at grunden skal sælges i bidder.</p><p id="p19">Ole Pedersen forklarer, at man forventer, at alle grundene er solgt i løbet af efteråret, efter der har været taget et langt tilløb til projektet.</p><p id="p20">»Processen har stået på siden 2004. Området var tidligere blevet solgt til et andet selskab, men det var en forudsætning, at den gamle lokalplan var færdig i 2008. Det nåede den ikke at blive, og derfor trak de sig, da finanskrisen kom. Så gik det hele i stå, men siden startede vi forfra med en ny lokalplan,« siger han.</p><p id="p21">I alt vil projektet indeholde 250.000 kvm boligareal med et krav om, at 10 pct.</p><p id="p22">skal være erhverv, som også dækker over daginstitutioner og lignende.</p><p id="p23"><br /><em style="bold">Vigtig blanding</em></p><p id="p24">I Københavns Kommune vækker projektets udformning glæde, og særligt de blandede boligformer har været et fokusområde.</p><p id="p25">»Det har været vigtigt for os, at der er en blanding af almene-og ejerboliger, ligesom der skal være en blanding af rækkehuse og etageejendomme.</p><p id="p26">På den måde sikrer man den mest blandede beboersammensætning, så vi undgår ghettolignende områder, hvor alle ligner hinanden,« siger Berta Lysgaard, der er enhedschef i Center for Byplanlægning.</p><p id="p27">Lokalplanen skal færdigbehandles i slutningen af september, og Berta Lysgaard forventer, at den vil blive godkendt.</p><p id="p28">Læs mere om de store anlægsprojekter i København og Aarhus på jp. dk/ premium.</p><p id="p29">pelle.larsen@jp.dk </p><p id="p30"><br /><em style="bold">Fakta: FORVANDLINGEN</em></p><p id="p31">Følg med i, hvordan store byggeprojekter forvandler Danmarks to største byer.</p><p id="p1">KÆMPEHØJEN DANSHØJ: Da Ringbanen åbnede den 8. januar 2005 skete det med en stor fest på Danshøj station.</p><p id="p2">Banen er anlagt på den gamle godsbanering fra 1930, hvorsenest Danlink kørte, og den forbinder Valbyområdet med Hellerup.</p><p id="p3">Hermed fik Valby-Vigerslev en række nye stationer. Det nedenstående vil koncentrere sig om » Danshøj « station, dels fordi den knyttede S-banen København -Taastrup til den nye linje, dels fordi den har taget navn efter vor bydels eneste synlige oldtidsminde, nemlig Danshøj.</p><p id="p4">Der lå endnu en høj i nærheden, men den blev pløjet ned engang i 1870erne.</p><p id="p5">Navnet Danshøj er opstået i nyere tid, omkring 1890, før den tid optræder højen kun på kort angivet som kæmpehøj.</p><p id="p6">Så højen er givet blevet døbt Danshøj af lokale nationalromantikere, der gerne ville tilføre området lidt mere pondus.</p><p id="p7"><br /><em style="bold">Sagnkongen Dan</em></p><p id="p8">At højen skulle rumme de jordiske levninger af sagnkongen Dan, begravet højt til hest med sine gravgaver, står næppe til troende. For det første er Dan som nævnt en sagnkonge uden større historisk belæg -udover Saxos historie -desuden er højen en typisk bronzealderhøj.</p><p id="p9">Det passer også sammen med, at området omkring Vigerslev og Harrestrup Å meget tidligt har været beboet, hvilket er bevist gennem flere fund fra både sten-og bronzealderen.</p><p id="p10">Der findes desuden spor af bebyggelse fra jernalderen nede ved Harrestrup Å, hvor nu motorvejen begynder. Dengang var åen sejlbar fra sit udløb og langt op, måske helt til det, der senere blev til Damhussøen.</p><p id="p11">Endnu i begyndelsen af 1900-tallet lå der små fiskerbåde langt inde i åløbet.</p><p id="p12">Navnet Vigerslev -eller Wigislev, som det hedder i det gamle gavebrev fra 1186, udstedt af biskop Absalon, der bortgiver Valby-Vigerslev med flere andre landsbyen til Roskildebispen -betyder Wikirs arvegods, så Wikir må have været en stormand i området meget tidligt, sikkert i jernalderen.</p><p id="p13">Navnet viser i hvert fald, at det er opstået før vikingetiden.</p><p id="p14">Valby, derimod, er et navn fra vikingetiden. Så det er meget mere sandsynligt, at det er Wikir, der er gravsat i højen, end at det er kong Dan. Men vi kan ikke vide noget med sikkerhed, da højen ikke er udgravet.</p><p id="p15"><br /><em style="bold">Frivilligt fredet</em></p><p id="p16">Højen blev frivilligt fredet i 1922 efter den daværende ejers ønske, og senere -i 1937 -omfattet af naturfredningsloven.</p><p id="p17">Højen er i dag seks meter høj og har en omkreds på cirka seksogtredive meter. På et tidspunkt i 1800-tallet blev der foretaget en afgravning på nordsiden, men man mener ikke, at højen at været åbnet. I dag henligger den skæmmet af års slid og let overgroet, og den giver kun ringe mindelser om den stormandshøj, den engang var.</p><p id="p18">Anlæggelsen af den nye station medførte også, at den lille fredsskov, som lå i krydsningen mellem banerne, måtte vige pladsen, men der planlægges anlagt en ny skov, hvor det tidligere sidespor til Vigerslev Godsstation lå. Så må man bare håbe, at der også bliver et vådområde til den store bestand af butsnuede frøer og andre padder, der blev hjemløse, da det store entreprenørarbejde gik i gang. Før den tid var de vandfyldte grøfter et kogende liv af ynglende frøer, og det ville være dejligt, hvis de fik mulighed for at vende tilbage til deres vante omgivelser.</p><p id="p1">PLANLÆGNING: Nordens største sammenhængende idrætsområde står overfor en overhaling i en hastighed, der er en 100-meterløber værdig.</p><p id="p2">»Min vision er, at Valby Idrætspark om få år bliver til en egentlig idrætsby for hele København,« lyder det fra overborgmester Frank Jensen (S) i en pressemeddelse.</p><p id="p3">Visionen og rammerne blev vedtaget i foråret sidste år, og efter høringer og borgerinddragelse er den finpudsede lokalplan for området endeligt vedtaget.</p><p id="p4"><br /><em style="bold">75 millioner til hallen</em></p><p id="p5">Det er allerede besluttet, at Club Danmark Hallen skal renoveres for 75 millioner kroner, men med samlede investeringer over de senere år på 295 millioner kroner er det bare endnu en dråbe i det store bassin af idrætsfaciliteter, der samlet er døbt Valby Idrætspark.</p><p id="p6">Området mellem Ellebjergvej og Valby Parken bliver gennemarbejdet. I kølvandet af de seneste års investeringer skal projektet gøre Valby Idrætspark til hele Københavns idrætsby med plads og gode forhold for både breddeog eliteidrætten.</p><p id="p7"><br /><em style="bold">Fakta DET NYE OMRÅDE</em></p><p id="p8">70.000 kvm nybyggeri.</p><p id="p9">Flere mindre boldbaner</p><p id="p10">Nye ungdoms-og kollegieboliger</p><p id="p11">Bedre infrastruktur for cyklister</p><p id="p12">1350 parkeringspladser Kilde: Økonomiforvaltningen.</p><p id="p1">FLOW: Der er 10 maskiner, fem ansatte inklusiv direktøren selv, og så er der serier i styktal fra en enkelt til en halv million til kunder over hele verden.</p><p id="p2">Det er hovedingredienserne i den opskrift, som er blevet en succes for Maskinfabrikken Automa i Valby, som producerer bolte, møtrikker og andre komponenter med en diameter fra to til 65 millimeter på CNC-maskinerne i Valby.</p><p id="p3">Løbende tikker der nye ordrer ind på maskinerne fra kunderne, og der kommer flere nye kunder til i øjeblikket. Og de kommer af sig selv.</p><p id="p4">-Vi er fleksible og hurtige, og kunderne ringer jo bare til mig, hvis der er en ændring i ordren, siger Lena Thomsen, som er direktør og indehaver af Automa.</p><p id="p5">Lena Thomsen holder til på kontoret i fabriksbygningen i Valby, og hun kan fra skrivebordsstolen helt konkret høre, om alt kører som det skal i maskinhallen på den anden side af væggen.</p><p id="p6">Det gør det oftest, og de snurrende maskiner har resulteret i positive tal på bundlinjen de sidste mange regnskabsår. I det nyeste regnskab blev der leveret et ifølge Lena Thomsen pænt overskud, og der har været råd til at modernisere maskinparken og -hallen.</p><p id="p7">-Vores styrke er, at vi har det rigtige flow på maskinerne, og at vi kun er fem ansatte. Vi kører med flextid, og de ansatte står faktisk for hver deres del af maskinerne, forklarer direktøren, som hænger produktionssedlerne ind i maskinhallen, hvorefter de ansatte styrer resten selv.</p><p id="p8"><br /><em style="bold">Bonus til de ansatte</em></p><p id="p9">Den høje grad af medarbejderansvar bliver belønnet i form af overskudsdeling, når året er omme.</p><p id="p10">Det sker i form af en bonus, hvor medarbejderne får noget ekstra for hver time, de har arbejdet i årets løb. I maskinhallen arbejder tre svende, hvor en er værktøjsmager og to er industriteknikere, samt en finmekaniker-lærling.</p><p id="p11">Derudover arbejder Lena Thomsens mand på lageret.</p><p id="p12">Det team får maskinerne til at køre i rigtig mange timer hvert eneste døgn, og om natten køres der også ubemandet på automaterne i det omfang, det er muligt. Det er dog netop om natten, at der er mulighed for at udvide produktionen, og det overvejer Lena Thomsen i øjeblikket.</p><p id="p13">-Vi har en god forretning, og vi har råd til investeringer i maskiner, så vi skal ikke være større. Jeg vil sådan set heller ikke selv have mere arbejde, og hvis vi skal noget, så skal vi have et skift mere, så vi er sikre på, at maskinerne ikke stopper om natten, siger Lena Thomsen med henvisning til maskinstop og påfyldning af stænger på langdrejerne.</p><p id="p14">Sidstnævnte er ifølge direktøren så kompliceret, at det ikke kan udføres af en robot, men trods den manuelle håndtering omkring maskinerne formår Automa alligevel at holde priserne nede.</p><p id="p15">-Vi har jo kunder, der flytter deres ordrer til eksempelvis Taiwan, men Taiwan kan ikke levere så hurtigt som os og heller ikke i samme kvalitet.</p><p id="p16">Derfor ender et også med at være billigere for kunden at få produceret i Danmark frem for udlandet, siger Lena Thomsen, som også har kunder, der selv har behov for at komme til Valby og kigge med på maskinerne, når deres emner kører.</p><p id="p17">-Det er helt ok med os, det må de gerne, siger direktøren med et smil.</p><p id="p18"><br /><em style="bold">Sverige og Norge</em></p><p id="p19">De cirka 80 aktive kunder hos Maskinfabrikken Automa kommer hovedsageligt fra Danmark, men der er også svenske og polske ordrer i bogen.</p><p id="p20">Dem vil Lena Thomsen gerne have nogle flere af.</p><p id="p21">-Vi kigger lidt mod Sverige og Norge, hvor vi har hørt, der er lang leveringstid på emner i øjeblikket.</p><p id="p22">Der kan vi måske gøre noget, for vi har pladsen på maskinerne, og vi kan levere hurtigt, siger ejeren.</p><p id="p23">Kunderne ringer jo bare til mig, hvis der er en ændring i ordren Lena Thomsen, ejer og direktør, Automa.</p><p id="p1">Fodbold.</p><p id="p2">Men for Fremad Valby er førsteholdets placering i Danmarksturneringen ikke den vigtigste ambition.</p><p id="p3">Klubben har den sympatiske indstilling, at det skal være hyggeligt og rart at komme i klubben, der lægger vægt på mange andre ting end placeringen i diverse rækker.</p><p id="p4">Måske er det en af grundene til, at mange foretrækker at være medlem i Fremad Valby, der nu kan mønstre 718 medlemmer, og antallet er hele tiden i vækst.</p><p id="p5">Fremad Valby har en endnu flottere placering på listen over klubber med flest kvindelige medlemmer. Fremad Valby kan mønstre over 100 piger/kvinder i klubben, og det gør den til Københavns femtestørste pige/kvindeklub.</p><p id="p6">Også på den vigtige liste over flest medlemmer i alderen fra 19 til 24 år gør Fremad Valby sig bemærket med en flot fjerdeplads.</p><p id="p7"><br /><em style="bold">Unge i Frem</em></p><p id="p8">Den "store" nabo Frem, der altså på flere punkter slet ikke er den store, kan dog også bryste sig af at være på flere, københavnske hitlister. Frem er således på en delt ottendeplads på listen over flest medlemmer i alderen fra 13 til 18 år, og Frem ligger nummer seks på listen for aldersgruppen fra 19-24 år.</p><p id="p9">Frem sniger sig også lige ind på en 10. plads på listen over flest medlemmer i alderen fra 25 til 60 år og - naturligvis kunne man næsten sige - er Frem på en femteplads på listen over klubber med flest ældre medlemmer.</p><p id="p10">En gang Frem'er...altid Frem'er!</p><p id="p1">Hist hvor villavejen slår en bugt - i nærheden af TV 2s studier i Valby - ligger der et hus så smukt.  I det beskedne baghus finder man et møbelværksted.  Og her huserer møbelmager Mogens Schøpzinsky og har gjort det nu i henved seks år.
Luften er tyk af støv - selv om der er lige blevet gjort rent.  Det sidste der mangler er en åben dør eller et par vinduer på klem, så luften kan blive mildnet.  Med mellemrum fjernes spindelvæv og træstøv fra vægge og hylder, radioen og kaffekoppen,
for, som Mogens Schøpzinsky forklarer renselsesprocessen - »renlighed er en god ting.«
Værktøjet derimod bliver lagt på plads hver eneste dag - »Det er nødvendigt.  Ellers kan vi ikke finde det igen næste morgen,« lyder det henne fra kakkelovnskrogen - værkstedets varmekilde skal lige have noget at leve af.</p><p id="p2">Møbelværkstedet er ikke ret stort, vel omkring 30 kvm.  plus et mindre lagerrum der tillige fungerer som kontor og kantine - her står kaffemaskinen.
Det allerførste værksted var kun på tolv kvadratmeter.
»Jeg er glad for dette værksted,« siger Mogens med overbevisning i stemmen, »og har det godt med ejerne, men jeg må da indrømme, at vi indimellem godt kunne bruge lidt mere plads.«
Mogens Schøpzinsky begyndte sin karriere på arbejdsmarkedet som musiker, jernbanearbejder og klubpædagog, inden han tog springet og blev arbejdsmand i en møbelvirksomhed, der fortrinsvis eksporterede istandsatte og renoverede gamle bondemøbler til
Amerika.  »Min far er til gengæld udlært møbelsnedker, og som barn var jeg ofte med ham på arbejde.  Det var vel også her, jeg fik lysten til at arbejde i træ.  En lyst, eller om du vil, kærlighed til træ, der senere fik mig til at overveje at slå mig
ned som møbelsnedker«.
<br /><em style="bold">Masser af brugt træ</em><br /> Bygningen af vitrineskabe og små tobaksskabe var noget af det første, Mogens Schøpzinsky kastede sig over.  Dels kunne han lave dem i fritiden - eller somme tider i arbejdstiden - på det møbelværksted, hvor han til daglig var
arbejdsmand.  Og samtidig kunne han afsætte dem til firmaet, som eksporterede skabene til USA.  De penge, han derved tjente, gik til anskaffelse af værktøj og maskiner.  To fluer med ét smæk.
Og da Købmandsstandens Oplysningsbureau i Gl. Mønt i Københavns city for år tilbage lukkede butikken og lokalerne skulle renoveres, hentede Mogens Schøpzinsky fire vognlæs fyrretræ.  De blev derefter omsat til vitrineskabe.
Træet havde bl.a. været brugt som vægbeklædning i kontorerne.
»Der var træ nok til to års produktion af vitrineskabe, og da det var 90 år gammelt, ubehandlet fyrretræ, var det lige til at gå til.«
Købmandsdiske var et andet produkt med stor efterspørgsel.
»Da jeg efterhånden så, hvilken elendig kvalitet de rigtig gamle diske var i, og som vi stod og renoverede til daglig, besluttede jeg at sætte en produktion af diske i gang.  Det gik også meget fint, børnehaver og fritidshjem var aftagere, men jeg har
også solgt nogle stykker i Frankrig og en enkelt til en cykelhandler i Oslo.  Han skulle bruge en disk »på højden« - og det fik han så med hele 164 skuffer.  De 130 af dem er ganske vist meget små.  Men det var sammenlagt en ganske solid sag.«
Man fristes til at mene, at Mogens Schøpzinsky ikke kan få træet stort nok.  Men han har mest lyst til at arbejde med importerede brædder i amerikansk kirsebær eller ahorn.
»Køber jeg dansk træ, skal jeg være heldig for at finde planker, der er mere end fyrre centimeter i bredden.  Det er ikke noget problem, hvis jeg vælger importeret træ.  Fra USA kan jeg få planker på op til en meter i bredden, og det er anderledes
solidt.« Med det amerikanske træ kom også en større interesse for shakerstilen til det lille møbelværksted.  »For nogle år siden besøgte min kæreste og jeg nogle venner i Cahors.  Ikke for at smage på Prinsens vin.  Vi besøgte hans nabo, og derfor var
det naturligt, at det var hans vin vi smagte.
Hos disse venner fik vi kendskab til en kvindelig møbelsnedker, der boede oppe i bjergene et par timers kørsel fra vingården.  Hun havde tidligere været i lære hos shakere i USA, og hende lærte jeg meget af.  Senere har jeg også været en flittig gæst og
boglåner på Kunstindustrimuseets bibliotek her i København.«
<br /><em style="bold">Nyt udstillingshus</em><br /> Svenske og danske langborde af ældre dato, som man bl.a. kan se på Frilandsmuseet nord for København, har også »stået model« til en nutidig produktion i det lille Valby-værksted.
Nyeste skud på stammen er et funklende nyt udstillingshus i Vanløse, hvortil familien er flyttet.  Set udefra en mørk og gråtrist vinterdag lyser det svenskrøde træhus gevaldigt op i gaden.  Tidligere lå her to garager og et autoværksted.
Med tiden er det hensigten, at værkstedet også skal ligge i haven til det lille rødstenshus, der nu er hjemmebasen.  Tilladelsen til at bygge værksted er hjemme, så det er kun et spørgsmål om tid, før planen sættes i værk.
Hjemmet er naturligt nok præget af de ting, Mogens Schøpzinsky går og sysler med.  Her finder man både en købmandsdisk, et vitrineskab og et langbord.  Men der er også en basguitar ligeledes bygget i træ.
»Mens andre gik til julefrokoster i december, satte jeg mig for at bygge en guitar.  Og efter hvad kendere siger - vi er nogle gamle drenge, der mødes og spiller en gang om ugen - så har den en ret god lyd.  Det bliver ikke en del af mit varesortiment,
men jeg kan ligesom ikke lade være med at bygge alting selv.  Så ved jeg, hvad det indeholder, og får på den måde et andet forhold til tingene,« siger arbejdsbien Mogens Schøpzinsky.</p><p id="p1">STORE VALBY: Lodsejerne langs med Maglemose Å og åens opland har fået nok.</p><p id="p2">De vil ikke længere finde sig i, at Roskilde Kommune i deres øjne ikke gør noget ved åens evne til at sikre beboerne langs med strækningen imod oversvømmelser.</p><p id="p3">Specielt i Store Valby frygter beboere for de kraftige regnskyl, som bliver hyppigere og hyppigere.</p><p id="p4">-På trods af, at Roskilde Kommune igennem mange år har haft kendskab til disse oversvømmelser, har hverken embedsmænd eller politikere vist hverken evne eller vilje til at løse problemerne. Derfor vedtog vi at stifte Vandløbslav for Maglemose Å, www.</p><p id="p5">vmaa. dk, siger formand Erik Skriver, som selv bor i Store Valby.</p><p id="p6">-Det er rystende det, der foregår i kommune. Der er mange ting at rette op på, siger han og fortsætter: -Den entreprenør, der oprenser åerne, kan i princippet trække kommunen rundt ved næsen. Man regner arbejdet for udført, når han har sendt sin regning.</p><p id="p7">Der er ringe styring af, hvad han laver, ingen kontrol af arbejdets kvalitet og ingen vurdering af, om der burde ændres ved vedtægterne.</p><p id="p8">Dokumentering findes kun i ringe omfang, uddyber han.</p><p id="p9"><br /><em style="bold">Regulativer</em></p><p id="p10">De offentlige regulativer for åen giver Erik Skriver ikke meget for.</p><p id="p11">-Regulativerne indeholder nogle urealistiske bestemmelser, som uvægerligt vil give oversvømmelser.</p><p id="p12">De er tilmed upræcise, dårligt formulerede, har ringe fokus på åens egentlige funktion, mangler dokumentation og mangler fleksibilitet til at kunne anvendes som arbejdsredskab ved akut opståede situationer. Nu bruger forvaltningen den undskyldning, at regulativerne er politisk vedtagne, og at de derfor ikke kan laves om, med mindre der vedtages nye. Imens lever vi fortsat med store oversvømmelser på grund af denne bureaukratiske fremgangsmåde, lyder det fra den nyvalgte formand.</p><p id="p13"><br /><em style="bold">Trekroner</em></p><p id="p14">Anlæg af søen nord for Trekroner vil også påvirke mængden af vand i åløbet, og kommunen kommer til at hænge på problemerne i den forbindelse.</p><p id="p15">Rådgiveren har ifølge formanden, så tydeligt som en rådgiver nu kan gøre det, fraskrevet sig ansvaret for kommunens beslutning om de udledte vandmængder.</p><p id="p16">Med søen nord for Trekroner projekterer kommunens embedsmænd med meget store oversvømmelser i byer og landområder langs Himmelev bæk og Maglemose Å.</p><p id="p17">-Det går galt, vi vil opleve oversvømmede huse, og når det sker, kan kommunen ikke vende tilbage til rådgiveren. Så hænger kommunen på omkostningerne, siger Erik Skriver.</p><p id="p18">Den nyligt udsendte kommunalplan er helt katastrofal.</p><p id="p19">-Den mangelfulde screening vedrørende Trekroner medfører, at der ikke bliver taget stilling til transport af regnvand i åerne.</p><p id="p20">Selv om regnmængderne er steget voldsomt og allerede har medført store oversvømmelser, mener kommunens miljøfolk, at man bare kan lede vandet ud i åerne, uagtet disse har samme dimension som for 60 år siden, forklarer Erik Skriver.</p><p id="p21"><br /><em style="bold">To forslag</em></p><p id="p22">Vandløbslauget tog sagen i egne hænder og til den kommende kommuneplan har folkene bag vandløbslauget to forslag til den nye kommuneplan.</p><p id="p23">Det ene omfatter anlæg af en regnvandsledning fra Trekroner direkte til Roskilde Fjord. Det andet omfatter udvidelse af Maglemose Å.</p><p id="p24">-Kun få vil påstå, at åernes nuværende udseende udgør et miljømæssigt fint billede i det danske landskab.</p><p id="p25">Selv om vi har haft gavn af miljømedarbejdere i cirka 30 år, må vi konstatere, at de i årevis har spildt tusinder af skattekroner på miljøet, eksperimenteret med udsætning af lakseyngel, eksperimenteret med beplantninger. Resultaterne af deres bestræbelser er nogle åer, der ligner kloakker, hvor fiskene ikke kan trives på grund af mudder, hvor fuglene ikke kan være på grund af tilgroning, og hvor afledningen af regnvand og drænvand er stærkt forringet. Det skal vi altså have lavet om på.</p><p id="p26">Det kan lige så godt ske nu.</p><p id="p27">Det bliver nemlig nødvendigt, lyder kritikken fra formanden.</p><p id="p28">Ud over at være formand for vandløbslauget har Erik Skriver mange års erfaring som rådgivende ingeniør, og som leder i offentlige forvaltninger.</p><p id="p29">Vandløbslavet tæller allerede cirka 30 lodsejere til Maglemose Å-systemet.</p><p id="p30">Kimer.</p><p id="p1">Boligforeningen Lejerbos kældre i Valby var i en årrække omdannet til varmestue og hashbule for en gruppe lokale unge.</p><p id="p2">De raserede kældrene under foreningens 300 lejemål fuldstændig. Stort set hver weekend udøvede de massivt hærværk.</p><p id="p3">Lamper, døre, vægge og elinstallationer blev smadret for flere hundrede tusinde kroner.</p><p id="p4">- Det var hovedsageligt de unge, der boede her, som brugte kælderen, men fordi der var noget hashsalg, så kom der også unge udefra. Det blev simpelthen et tilholdssted for dem. Det eskalerede hele tiden og nåede til sidst et niveau, hvor de unge på blot to weekender smadrede for mellem 50 og 100.000 kroner, fortæller varmemester i Lejerbo, Karsten Hansen. Og han fortsætter: - Da det brændte på, hyrede vi vagter.</p><p id="p5">Det havde de respekt for, men det er dyrt at have vagter gående, så det var uholdbart i længden.</p><p id="p6">I stedet besluttede bestyrelsen, at kældrene skulle overvåges, og elinstallationsvirksomheden El-Strøm, med Peter Strøm i spidsen, installerede 115 kameraer samt adgangskontrol i kældrene. Derefter oplevede boligforeningen blot en enkelt episode med fem unge. Siden har der været stille.</p><p id="p7">- Vi fik overvågning og adgangskontrol til kælderen installeret for halvandet år siden.</p><p id="p8">Vi investerede to millioner kroner. Til gengæld betalte vi 400.000 kroner i erstatning for hærværk i 2007, selv om vi blot har en selvrisiko på 2.900. Det beløb er nu faldet til 200.000 og omfatter ikke kælderen. Sammenlagt med udgifterne til vagter har vi sparet 600.000 kroner det første år alene, så investeringen tjener sig hurtigt hjem og har faktisk virket fra dag et. Så vi synes, det har været en god investering, siger Karsten Hansen.</p><p id="p9"><br /><em style="bold">Ingen blinde vinkler</em></p><p id="p10">I kombination med adgangskontrollen er det nu muligt at se, præcist hvem af foreningens knap 1.500 beboere, der opholder sig i kælderen, og de 115 kameraer får det hele med. Det er således muligt at følge en persons færden fra kamera til kamera i hele kælderen. Kameraerne registrerer bevægelse og lagrer kun optagelser med aktivitet på.</p><p id="p11">Dermed er det muligt hurtigt at finde frem til de rette optagelser og krydse tidspunktet med registreringerne for adgangskontrollen for at finde frem til en eventuel gerningsmand.</p><p id="p12">Der er ligeledes kameraer og adgangskontrol i elevatorerne.</p><p id="p13">- Jeg var lidt skeptisk til at starte med. Jeg tænkte, de er sgu ligeglade med de kameraer, men det har de altså ikke været. Så de har haft en utrolig god præventiv effekt. Nu kan vi jo også dokumentere over for de her knægte, at vi ved, hvem der gjorde det. Vi har det på video. De ved, at vi kan fange dem nu, siger Karsten Hansen.</p><p id="p14">Samtidig er de øvrige beboere igen blevet trygge ved at benytte kælderarealerne.</p><p id="p15">- Der var efterhånden en del ældre, som var bange for at færdes i kælderen til sidst, det er de ikke længere, siger Karsten Hansen.</p><p id="p16">Han er desuden glad for, at systemet har været nemt at sætte sig ind i og bruge.</p><p id="p17"><br /><em style="bold">Stigende efterspørgsel</em></p><p id="p18">Lejerbo i Valby er blot en af mange boligforeninger, der har problemer med hærværk inde som ude, og flere og flere vælger at få installeret overvågningsudstyr.</p><p id="p19">- Vi kan helt klart mærke, at efterspørgslen er stigende. Det er som om, problemet rykker fra den ene boligforening til den næste, efterhånden som boligforeningerne får overvågning, siger Peter Strøm.</p><p id="p20">Boligforeningerne har dog ikke altid mulighed for at få overvåget alle hærværksplagede områder, for mens der er frit spil til at sætte kameraer op indenfor, så er der store begrænsninger udenfor. Indtil videre har det ikke været et tema hos Lejerbo i Valby at sætte kameraer op udenfor, for omfanget af hærværk her har ikke været særligt stort.</p><p id="p21">Det ville også være vanskeligt at få lov til at overvåge, fordi der ligger en børnehave mellem boligblokkene, og Th. Dreyers Vej, som boligforeningen støder op til, er en offentlig vej. Men Karsten Hansen kunne godt tænke sig, at trappetårnene blev overvåget.</p><p id="p22">- Beboerne stiller en masse affald der, som vi skal rydde op efter dem. Hvis vi havde et kamera og kunne se, hvem der stillede det der, kunne vi efterfølgende stikke en regning i hånden på vedkommende og sige: Vi har fjernet dit affald. Det kostede så og så meget, værsgo' og betal, siger Karsten Hansen.</p><p id="p23">Men trappetårnene befinder sig i en gråzone, og hvis man skal have tilladelse af politiet til at overvåge et område, hvor der er almindelig færdsel, skal området være plaget af vold eller anden grov kriminalitet.</p><p id="p24"><br /><em style="bold">Skruen løsnes</em></p><p id="p25">De stramme retningslinjer betyder, at det er vigtigt at have styr på, hvor kameraet peger hen, hvis man installerer dem udenfor.</p><p id="p26">- Vi har altid en tæt dialog med ejendomsforeningen og politiet, som udformer retningslinjerne. Men i sidste ende er det boligforeningen, der har ansvaret, og vi må blot stole på, at de oplysninger, vi får, om hvilket område der er deres private ejendom, er korrekte, siger Peter Strøm.</p><p id="p27">Men det kan blive nemmere at få lov til at overvåge udendørs arealer i fremtiden. Justitsministeren fremsætter i efteråret et lovforslag, som skal gøre det nemmere for blandt andet boligforeninger at få tilladelse til at overvåge arealer, selv om de bliver benyttet til almindelig færdsel.</p><p id="p28">- Som administrator af en ejendom synes jeg, det ville være fint, at vi får flere muligheder for at få tilladelse til at overvåge arealer til almindelig færdsel, for det kan både spare boligforeningen for udgifter til hærværk samt skabe mere tryghed blandt beboerne.</p><p id="p29">Rent personligt synes jeg, man skal passe på, at overvågningen ikke tager overhånd.</p><p id="p30">Men alt tyder på, at det er den vej, det går. Det bliver redskabet i fremtiden, siger Karsten Hansen.</p><p id="p31">Peter Strøm oplever ligeledes, at mange boligforeninger gerne vil udvide overvågningen.</p><p id="p32">Især affaldsøer er et kæmpe problem.</p><p id="p33">Folk kommer udefra og afleverer deres affald i beboernes affaldscontainere, og de unge kan finde på at sætte ild til dem. Men de kan være svære at overvåge.</p><p id="p34">- Da man nedlagde affaldsskakterne i kældrene, har flere boligforeninger haft svært ved at finde en plads til containerne.</p><p id="p35">Af og til står de slet ikke på ejendommens grund, eller de ligger ud til en offentlig vej som gør det vanskeligt at overvåge. Så der kan godt være behov for, at reglerne bliver lempet en smule. Men mange gange lykkes det os i samarbejde med politiet at finde frem til en løsning. Politiet har jo også en interesse i overvågningen, fordi det letter deres efterforskningsarbejde betydeligt, hvis de har noget materiale at arbejde ud fra, siger Peter Strøm.</p><p id="p36">Sammenlagt med udgifterne til vagter har vi sparet 600.000 kroner det første år alene, så investeringen tjener sig hurtigt hjem og har faktisk virket fra dag et. Så vi synes, det har været en god investering. KARSTEN HANSEN, VARMEMESTER I LEJERBO .</p><p id="p1"><br /><em style="bold">A TAKE ON ELLA &amp; BILLIE</em></p><p id="p2">HVEM: Cowbell Music har i år indbudt to af den danske popscenes store solister, nemlig Clara Sofie og Karen Rosenberg, som gæster Prøvehallen med deres friske fortolkninger af jazzlegenderne Ella Fitzgerald og Billie Holidays repertoire.</p><p id="p3">De to sangerinder får selskab af Thomas Clausen, der er en af landets fineste pianister, som blandt andet har indspillet med Miles Davis og et hav af øvrige jazzstjerner. I Prøvehallen vil de to sangerinder både gå på hugst i jazzlitteraturens store mesterværker og også fremføre egne sange i nye, jazzede udgaver.</p><p id="p4">HVORNÅR: Søndag 8. juli klokken 20.00 i Prøvehallen VIND BILLETTER: Avisen udlodder 5 x 2 billetter til koncerten med Clara Sofie, Karen Rosenberg og Thomas Clausen. Send en mail til red@valbybladet.dk senest fredag 6. juli kl.12.00 og skriv ' Clara Sofie og Karen' i emnefeltet. De heldige vindere får direkte besked.</p><p id="p5"><br /><em style="bold">DEXTER GORDON REVISITED</em></p><p id="p6">HVEM: Den amerikanske saxofonist Dexter Gordon er et af jazzhistoriens store navne -en stilskaber, der mestrede beboppens høje tempo og melodiske frasering på linje med Charlie Parker, Dizzy Gillespie og Bud Powell. Han var i 1960' erne og 70' erne en del af det københavnske jazzliv, spillede ofte i Montmartre og cyklede rundt i Valby, hvor han boede gennem 14 år. I 2018 ville Dexter Gordon være blevet 95 år. Det fejrer Summer Jazz 2018 med en dag i Dexters ånd; festligt, swingende og med to koncerter med hvert sit tema og med musikere, der kender Dexter og hans musik. På scenen i Prøvehallen er nemlig de tre musikere: Alex Riel (trommer), Bo Stief (kontrabas) og Ole Kock Hansen (klaver), der ofte spillede sammen med Dexter og talte ham blandt deres venner.</p><p id="p7">De tre får også selskab af Valbys egen saxofonist Benjamin Koppel.</p><p id="p8">HVORNÅR: 7. juli klokken 18.00 og 21.00 i Prøvehallen.</p><p id="p9">VIND BILLETTER: Avisen udlodder 5 x 2 billetter til dobbeltkoncerten. Send en mail til red@valbybladet.dk senest fredag 6. juli kl. 12.00 og skriv ' Dexter' i emnefeltet.</p><p id="p10">De heldige vindere får direkte besked.</p><p id="p11"><br /><em style="bold">MARCO MEZQUIDA / JESPER BODILSEN / MARTIN ANDERSEN</em></p><p id="p12">HVEM: Jesper Bodilsen har endnu engang samlet en trio med international format. Med sig har han Spaniens nye stjernepianist Marco Mezquida, der henrykker alle med sit utrolige touch og musikalske overskud. På trommer fuldendes trioen af danske Martin Andersen, der igennem årene har spillet med en række både danske og udenlandske superstjerner, fra Chano Dominguez over Kenny Werner til Benjamin Koppel og Dave Kikoski.</p><p id="p13">Musikken er original tilsat enkelte standards, der nøje udvalgt viser trioens virtuose sammenspil og sans for både melodi og timing. Klavertrio når det er allerbedst.</p><p id="p14">HVORNÅR: Mandag 9. juli klokken 20.00 i Prøvehallen VIND BILLETTER: Avisen udlodder 5 x 2 billetter til koncerten med Marco Mezquida, Jesper Bodilsen og Martin Andersen. Send en mail til red@valbybladet.dk senest fredag 6. juli kl. 12.00 og skriv ' Trio mandag' i emnefeltet. De heldige vindere får direkte besked.</p><p id="p15"><br /><em style="bold">DOBBELTKONCERT I PRØVEHALLEN</em></p><p id="p16">HVEM: Onsdag 11. juli er der dobbelt op på jazz i Prøvehallen. Klokken 19.30 viser Magnus Thuelund sit musikalske univers frem. Det er bygget på en kreativ og åben musikalsk dialog, hvor han med sine enkle kompositioner, klare melodier og solide grooves giver plads til samspil med ofte store internationale jazznavne. Til koncerten i Prøvehallen har han samlet Marc Mommass på tenorsax, Nikolaj Hess på klaver, Graig Earle på kontrabas og Karsten Bagge på Trommer. Når klokken så rammer 21.00 er det tid til en koncert med de to erfarne herrer Mark Linn og Søren Møller. Kendt fra Antoneli Orchestra, samarbejder med Thomas Blachmann og meget mere.</p><p id="p17">Når de gæster Prøvehallen bliver det med deres fortolkning af nogle af de aller største sangskrivere.</p><p id="p18">HVORNÅR: Onsdag 11. juli klokken 19.30 og 21.00 i Prøvehallen HVORDAN: Billetter koster 155 kroner i forsalg plus gebyr. I døren er prisen 220 kroner. Billetter kan købes på Billetlugen.dk</p><p id="p19">KARENS MINDE. De jazzede sommertoner kommer så sandelig også til at swinge ud over Sydhavnens tage. Her er kulturhuset Karens Minde nemlig klar med et væld af gode koncerter, når Copenhagen Jazzfestival løber af stablen fra 6.-15. juli. Alle koncerter afholdes i Sankt Hans Hospitals gamle træpavillon, der i dag er en hyggelig del af kulturhuset. Vi bringer her et overblik over denne uges spændende koncerter, som kan opleves i Sydhavnen.</p><p id="p20"><br /><em style="bold">NATLYST</em></p><p id="p21">HVEM: Natlyst er et nyt, ungt orkester med base i Aarhus, som skaber musik, der maler sjælfulde billeder. I spændet mellem jordnær dansk vokal, skarpe rytmer og brede harmonier skaber bandets.. medlemmer en lyd, som læner sig op ad eksperimenterende pop. Natlyst er nysgerrigt, følsomt og udfordrer på elegant vis din måde at opleve musik, ligesom den trækker dig med ind i en blidt stormende helhed. Til koncerten i Karens Mindes pavillon dekonstrueres orkesteret og viser hvor mange-facetteret musikerne er, for til sidst at samles til den kraftfulde organisme orkesteret er som helhed.</p><p id="p22">HVORNÅR: Lørdag 7. juli klokken 19.00 (dørene åbner klokken 18.00) Pavillonen ved Karens Minde HVORDAN: Koncerten er gratis og præsenteres i samarbejde med Kaja Management.</p><p id="p23"><br /><em style="bold">BLOOMY HOBNOB</em></p><p id="p24">HVEM: Kunstkollektivet Bloomy Hobnob skaber rum for kreativ udfoldelse og interaktion. Og denne tirsdag har de i samarbejde med Karens Minde Kulturhus skabt en aften, hvor du kan udforske eksperimenterende musik i forskellige genrer og i visuelle omgivelser, som bringer dig dybere ind i musikkens univers.</p><p id="p25">Tune ind til de kollektive og abnorme frekvenser og vær med til at skabe en magisk aften i selskab med Bwoy De Bhajan, Alvaro Suarez, DISCOSHAMAN &amp; friends og Bonne nuit, Johnny.</p><p id="p26">HVORNÅR: 10. juli fra klokken 18.00-21.00 (dørene åbner klokken 17.00 ) i Pavillonen ved Karens Minde.</p><p id="p27">HVORDAN: Det er ganske gratis at være med på denne musikalske rejse.</p><p id="p28"><br /><em style="bold">EMIL DE WAAL, NULLE OG OLD NEWS</em></p><p id="p29">HVEM: Savner du også musikken fra ' Bennys Badekar', ' Gummi -Tarzan', ' Badminton' og ' En By i Provinsen'? Med dyb rod i tradition, men samtidig med en stor grad af frihed, åbenhed og nyskabelse, kaster bandet sig på deres andet album - som udkom juni 2017 - over elskede danske klassikere.</p><p id="p30">Kompositionerne udsættes for både vokal, elektronik, fire blæsere, to tangentspillere og masser af strenge og trommer. Dette skaber tilsammen unikke og moderne versioner af danske klassikere af så forskellige hjemlige komponister som bl. a.</p><p id="p31">John Mogensen, Hans Henrik Ley, Aske Bentzon, Kenneth Knudsen, Fuzzy og Sven Gyldmark.</p><p id="p32">HVORNÅR: Søndag 8. juli klokken 19.00 (dørene åbner klokken 18.00) i Pavillonen ved Karens Minde.</p><p id="p33">HVORDAN: Billetter koster 140 kroner (120 kroner hvis man er medlem af Kulturhusforeningen i Sydhavnen.) Billetter købes på Billetto.dk.</p><p id="p34"><br /><em style="bold">BANDONEGRO TANGO ORQUESTA</em></p><p id="p35">HVEM: Kvartetten Bandonegro Tango Orquesta giver koncert i anledning af Jazzfestivalen. Bandet består af fire storslåede musikere fra den unge generation og er kendetegnet ved en helt ny lyd, som den bringer til verden ud fra den traditionelle argentinske tango. Med deres passion, perfekt følelse af stil og intense personligheder skaber de fire unge polakker en atmosfære og en energi, der straks fører publikum til de farverige og traditionelle tangoklubber i Buenos Aires.</p><p id="p36">Tangodansere fra nær og fjern vil akkompagnere musikken. Dans med på gulvet eller sæt dig blot med et godt glas vin eller en øl og lyt med.</p><p id="p37">HVORNÅR: Mandag 9. juli klokken 19.30 i Pavillonen ved Karens Minde. Dørene er åbne fra kl. 19-22, idet aftenen samtidig er salon for københavnske tangodansere. Fra klokken 18.00-19.00 er der introduktion til tangodansen. Billetter til denne del sælges i døren og koster 50 kroner (koncerten er ikke inklusiv) HVORDAN: Billetter til koncerten koster 100 kroner, og de sælges ligeledes kun i døren.</p><p id="p38">D/ TROIT HVEM: Pavillonen skal bestå sin ultimative test som DANSE-pavillon, når Danmarks mest suveræne soul-band tænder op for en ufiltreret, rå funk-fest af den sjældne slags.</p><p id="p39">I hvert fald på disse breddegrader. D/ troit opstod i 2013, hvor Toke, Klaus, Stefan, Mads og Jackie besluttede, at de, trods deres noget blege kulør, vel nok kunne lave et soulband. Glæd dig til en eksplosiv blanding af soul, funk og kærlighed, som i særdeleshed har manglet i Danmark.</p><p id="p40">HVORNÅR: Onsdag 11. juli klokken 19.00 (dørene åbner klokken 18.00 ) i Pavillonen ved Karens Minde HVORDAN: Billetter koster 120 kroner (100 kroner hvis man er medlem af Kulturhusforeningen i Sydhavnen.) Billetter købes på Billetto.dk.</p><p id="p1">Vi har jo hverken strand eller svømmehal i Valby, men heldigvis er der ikke langt til en svømmetur eller sand mellem tæerne. Cyklen må findes frem, bilen må startes eller du må hoppe på S-toget, men rejsen er ikke lang, før du kan nyde solens stråler spejlet i vand.</p><p id="p2">Ikke langt fra Valby ligger havnebadet ved Fisketorvet, populært kaldet Copencabana.</p><p id="p3">Her er plads til 300 gæster i de tre bassiner; et til børn ( 70 cm. dybt), et til spring og et til motionssvømning.</p><p id="p4">På Islands Brygge finder du Københavns andet havnebad, hvor der er tætpakket med københavnere på de varme sommerdage -600 gæster er der plads til.</p><p id="p5">Der er fem bassiner med forskellige dybder, hvoraf to er til børn, så der er mulighed for både hovedspring og babysvømning.</p><p id="p6">Tæt på ligger både ishus, pizzaria og kiosk.</p><p id="p7">På Amager ligger også Amager Strandpark. Her kommer du nemt ud med metroen.</p><p id="p8">Står du af på stationen Amager Strandpark, møder du efter en kort gåtur Lagunen, inden du kommer ud til den kunstigt anlagte ø og det store hav.</p><p id="p9">Lagunen er god til badning for de mindste; vandtemperaturen er lidt højere, og der ikke samme risiko for strøm i vandet.</p><p id="p10">Kastrup Søbad er også en mulighed for os Valby-borgere.</p><p id="p11">Badet har en 600 km2 stor badeplatform ude i vandet, bygget af det særlige afrikanske Azobe træ, som er forbundet til stranden med en bro. Hvis du i stedet for går til venstre, når du ankommer til strandparken, ligger den genopførte badeanstalt Helgoland, hvor du kan bade under historiens vindesus.</p><p id="p12">Amager Strandpark er et lækkert sted med mange muligheder, men på minussiden mangler der generelt både kiosker, hyggelige skyggefulde caféer og legepladser.</p><p id="p13"><br /><em style="bold">Soppebassiner</em></p><p id="p14">København har faktisk mange udendørs soppebassiner for de mindste om sommeren, også i og tæt på Valby, man skal bare lige kende dem.</p><p id="p15">På den store naturlegeplads i Valbyparken er der et lille soppebassin, hvor du kan være heldig, at der er vand i.</p><p id="p16">På Frederiksberg ligger der et rigtig hyggeligt soppebassin med tilhørende legeplads på Langelands Plads, og der er endnu et soppebassin i Lindevangsparken.</p><p id="p17">Vesterbro har ligeledes to soppebassiner i henholdsvis Enghaveparken og Skydebanehaven, begge steder med tilhørende legeplads.</p><p id="p18"><br /><em style="bold">Flere havnebade</em></p><p id="p19">I Sydhavnen, ved Sluseholmen, er et nyt havnebad på vej, der efter sigende er inspireret af et koralrev. Der forventes at åbne i 2010 og bliver en stor gevinst for os Valbyborgere, fo så bliver der ikke langt til bølgen blå.</p><p id="p20">Østerbro skulle denne sommer være blevet velsignet med endnu en udendørs bademulighed, nemlig en flot anlagt sandstrand i Svanemøllebugten.</p><p id="p21">Planerne er imidlertid blevet forsinket et år indtil videre, bl. a. fordi der skal laves en ny lokalplan, der forhindrer kaos i området, når de mange badegæster kommer vrimlende fra hele København. Anlægget forventes at kunne rumme 1200 mennesker.</p><p id="p22"><br /><em style="bold">Foretrækker stranden</em></p><p id="p23">Hvis du hører til dem, der foretrækker den rigtige strand, er strandene i Hellerup og Charlottenlund ikke længere væk end, at du kan snuppe cyklen og cykle over Østerbro, så står du hurtigt med bare tæer i sandet.</p><p id="p24">Der er også gode muligheder for sand mellen tæerne syd på, hvor både Brøndby, Vallensbæk og Ishøj byder på dejlige strande.</p><p id="p25">Rejsen dertil med tog tager ca. tyve minutter, efterfulgt af en gåtur på ca. et par kilometer.</p><p id="p26">En sidegevinst, hvis du tager til Ishøj strand, er at Kunstmuseet Arken ligger tæt på, hvis du trænger til at blive kølet af.</p><p id="p27"><br /><em style="bold">Sydlige friluftsbade</em></p><p id="p28">Syd for København ligger også flere friluftsbade. I Albertslund ligger Badesøen, som er formet som en ring, hvor der i midten er en ø med vandrutschebane.</p><p id="p29">På de samme kanter, i Brøndby, ligger Vestbadet med to udendørs bassiner, trampoliner, græsplæner og cykler til børnene. Turen hertil med offentlig transport tager kun 20 minutter.</p><p id="p30">Go' tur i vandet -og husk solcreme! Vær opmærksom på at mange af havne-og friluftsbadene har daglige åbningstider, typisk 10-18.</p><block><p>Musikalsk medvirken: Valby Musikkorps v. </p></block><p id="p1">(Uddrag)
OM VALBY-BEBOERES KAMP FOR AT BEVARE BYGNINGERNE VALBY TINGSTED BYGNING FREDNING KØBENHAVN VALBY</p><p id="p1">Carlsberg lukker alle bryggeriaktiviteter i Valby med undtagelse af "Jacobsen". Hovedsædet bliver i Valby, oplyser Carlsberg.</p><p><a target="_blank" href="http://woview.infomedia.dk/?url=http://www.fyens.dk/article/604928&amp;OpointData=dd8302a1027b6ee9748eb9c1ed45868fJmlkX3NpdGU9NDQ1JmlkX2FydGljbGU9MzE3NTg2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Fyensstiftstidende.dk</a></p><p id="p1">Valby: Valby Motetkor holder lørdag den 24. februar klokken 15.00 fastelavnskoncert i Valby Kirke. Valby Motetkor, der her eksisteret i et år, har seks medlemmer. Normalt synger et motetkor flerstemmige religiøse sange, men Valby-korets repertoire består ved denne koncert af melodier af Georg Friedrich Händel, gospel og folkelige sange. Initiativet til Valby Motetkor er taget af Valby kirkes organist, Peter Koch Andersson, som ønsker at give gudstjenesten mere liv.</p><p id="p2">Der er fri entre, og der bydes på kaffe og fastelavnsboller.</p><block style="" id="block1" /><media media-type="image"><media-caption>Jannik Knudsen, der er kultur- og kommunikationsmedarbejder i Valby Kulturhus, har et godt tilbud til Valby Bladets mange kulturhungrende læsere. </media-caption></media><media media-type="image"><media-caption></media-caption></media><media media-type="PDF"><media-reference exists="1">VLB\2009\08\26\VLB20090826X11#0002.pdf</media-reference></media><p id="p1">FODBOLD: Både Fremad Valby og Valby Boldklub sikrede sig lørdag endegyldigt oprykning fra kvindernes Serie 2. Det skete efter sejre over henholdsvis FB III og Fremad Amager. bob. </p><p id="p1">Valby Tingsted i slutningen af 1930'erne. Dengang var området præget af en række små huse, som blev opført lige efter den store brand i Valby i 1865. Før da lå Toftegaarden på stedet.</p><p id="p2">Indtil 1929 hed gaden Sankt Jørgens Gade, hvorefter man valgte at ændre navnet til Valby Tingsted for at undgå forvekslinger med Sankt Jørgens Allé på Vesterbro. De små huse blev revet ned omkring 1940 i forbindelse med funkishusets opførelse.</p><p id="p1">Valby Kulturdage er Valbys årlige fejring af bydelen, hvor Valby Langgade bliver spærret for trafik og fyldes med alt det Valby har at byde på af foreningsliv, musik, mad, optrædender, gode tilbud mm. Der er over 140 begivenheder i programmet, for alle aldersgrupper og interesser. Kom og se hvad Valby har at byde på!</p><p id="p2">Lagt på af bruger:.</p><p id="p3">Lagt på af bruger:.</p><p id="p4">Lagt på af bruger:.</p><p id="p5">Lagt på af bruger:.</p><p id="p6">Lagt på af bruger:.</p><p id="p7">Lagt på af bruger:.</p><p id="p8">Lagt på af bruger:.</p><p id="p9">Lagt på af bruger:.</p><p id="p10">Lagt på af bruger:.</p><p id="p11">Lagt på af bruger:.</p><p id="p1">VOR KVARTER: I USA og Tyskland er de såkaldte kvartermanagere et både udbredt og gammelkendt fænomen. Her står de for at lave events og samarbejde mellem forskellige butikker, som skal gøre livet -og særligt handelslivet -i byerne mere levende og attraktive.</p><p id="p2">»Kort fortalt er jeg ansat til at hjælpe med at styrke handelslivet i Valby. Jeg skal være med til at skabe mere begejstring og løfte stemningen omkring butikslivet.</p><p id="p3">Og det skal selvfølgelig gerne smitte af på resten af bylivet,« fortæller Rikke Weischelfeldt, der begyndte i sit nye job som kvartermanager for knap en måned siden.</p><p id="p4"><br /><em style="bold">Valby By Night</em></p><p id="p5">Helt tilbage i 1970' erne begyndte man i USA at ansætte kvartermanagere, der skabte sammenhold mellem butikkerne i udfordrede områder. Effekten var tydelig og nu er det første projekt af den art sat i verden i Danmark. Rikke Weischelfeldts første projekt har været at sætte skabe en stærk profil til fredagens ' Valby By Night'.</p><p id="p6">»Der er behov for nyskabelser, der kan give byens handelsliv en skarpere profil. For eksempel er ' Valby By Night' i år med særligt fokus på kvinder.</p><p id="p7">Temaet er ' Womens Night Out', og der er lagt op til en rigtig hyggelig shoppeaften for kvinderne, hvor de blandt andet kan nyde et glas champagne og deltage i konkurrencen om en rigtig tøsebrunch,« fortæller Rikke Weischelfeldt.</p><p id="p8"><br /><em style="bold">Pilotprojekt på vej</em></p><p id="p9">Indtil videre er det nye kvartermanager-projekt et pilotprojekt, og erfaringerne fra projektet skal bruges til at udvide det til andre bydele i København.</p><p id="p10">»Lige nu er styregruppen bag projektet stadig ved at udarbejde de helt konkrete planer for mit arbejde resten af året og der er blandt andet lavet en rundspørge for at finde ud af, hvilke særlige udfordringer og behov de enkelte butikker har. Jeg håber selvfølgelig, at projektet bliver en stor succes, så det kan fortsætte næste år også,« siger hun. En af de konkrete udfordringer, der længe har været i Valby er at skabe en sammenhæng mellem butikkerne på Valby Langgade og Spinderiet og det er en af de opgaver, som den nye kvartermanager skal forsøge at løse i løbet af året.</p><p id="p11">Naboerne til Valby »Det handler i høj grad om branding. Både butikkerne, der hver især skal se indad og finde ud af, hvad deres brand er. Men også hvad Valby er for et brand, og hvad bydelen kan.</p><p id="p12">Naboerne på Frederiksberg eller Vesterbro skal også finde ud af, at det er en skøn oplevelse at tage over Valby Bakke og gå en tur her langs Valby Langgade og Tingstedet, For Valby er noget helt særligt med den lave bebyggelse og stemning. Man er langt fra at være i provinsen, men alligevel er det som en hyggelig landsby, der ligger i en pulserende storby,« siger Rikke Weishelfeldt.</p><p id="p13">Kvartetmanageren har tidligere været selvstændig med egen butik og arbejdet meget med events og branding. Styregruppen bag kvartermanagerprojektet består af repræsentanter for Valby Lokaludvalg, Områdefornyelsen Gl Valby, Københavns Erhvervs Service, Kultur Valby, Valby Cityforening, Valby handelsstandsforening og Spinderiet.</p><p id="p1">Skolegade i 1974 set fra Annexstræde med kig til Valby Langgade og Valby Tingsted. Helt til venstre i billedet ses en smule af Valby Bibliotek. Skolegade har sit navn efter den gamle rytterskole, som blev opført i 1722, og hvor Valby Bibliotek i dag har til huse.</p><p id="p2">Fra 1904 til 1924 blev bygningen dels benyttet som teknisk skole og dels som brandstation. I 1917 rykkede den tekniske skole ud og ind kom biblioteket. I 1929 var det også slut med brandstationen på stedet, og siden da har der været bibliotek i hele bygningen. </p><p id="p1">-Når man kommer til Valby Idrætspark i dag, er det som at være på studiebesøg i det østeuropæiske Slovakiet tilbage i 80' erne, sagde Lars Kruse, formand i Fremad Valby, da man i sidste uge holdt et møde om Valby Idrætspark og den lokale foreningsidræt fremtid og vilkår.</p><p id="p2">Sammen med kollegaer fra Frem, Københavns Idrætsefterskole og DBU København har Fremad Valby-formanden lavet et oplæg til en ny og moderne Idrætspark, hvor " det dufter af idræt, når man kører op ad den nye alle fra Ellebjergvej", som i forslaget kaldes en " idrætsrampla".</p><p id="p3">Stærkt inspireret af den levende, farverige, festlige og folkelige gade i Barcelona, som enhver besøgende i den katalanske hovedstad har besøgt.</p><p id="p4">I dag dufter det ikke af idræt, men af forfald. Og nedslidningen springer i øjnene på enhver, der drejer op ad Julius Andersens Vej, forbi de grå grusbaner til den 15 år gamle Club Danmark-hal, og træningsbanerne bag opvisningsbanen Valby Idrætspark.</p><p id="p5">Billedet af Østeuropa før Murens Fald var ikke fremmed for tilhørerne, hvor socialdemokraten Mette Reissmann, der er valgt i Valby, indrømmede, at socialdemokraterne, der har regeret København i omkring 100 år, har svigtet foreningerne og den organiserede idræt. De har været overladt til sig selv og et liv under kummerlige vilkår.</p><p id="p6"><br /><em style="bold">Små stumper</em></p><p id="p7">Mødet i Valby Idrætspark, der startede med rundvisning for de cirka 25 fremmødte blev afholdt i samarbejde med Lokaludvalget i Valby - og her er idrættens talsmand Johannes Nymark meget varm på at støtte klubbernes forslag. Det er vigtigt, fordi det indgår i det svar til kommuneplan, som Lokaludvalget behandlede på sit møde i aftes.</p><p id="p8">Det skal afleveres til Købehavns Kommune inden den 18. oktober.</p><p id="p9">-Der er tale om en helhedsplan, men den kan føres ud i livet i etaper - eller små stumper. Det er det, der er økonomisk muligt og realistisk, sagde Nymark til Lokal@visen inden mødet i Lokaludvalget i aftes.</p><p id="p10">Man opfatter det som " et positivt signal, at Valby bliver bevægelsens og idrættens bydel".</p><p id="p11">Det sætter fokus på Valby Idrætspark, men der er stort behov for faciliteter i det nordlige Valby, hvor en udvikling af Agrunden ved Akacieparken og en kunstgræsbane ved Ålholm skole ville dække et stort behov.</p><p id="p12">Desuden ser Lokaludvalget ingen grund til at nedlægge boldbanerne ved Torveporten som det fremgår af kommuneplanstrategien.</p><p id="p13">I forhold til Valby Idrætspark anser Valby Lokaludvalg den nuværende helhedsplan for afdød. Derfor støtter Valby Lokaludvalg de lokale foreningers forslag til " Idrætsbyen Valby" og " Club Danmark Hallen - et nyt idrætsforum".</p><p id="p14">" Parterne har formået at udarbejde visionære, gode og realiserbare forslag, der kan styrke Valby som idrætsbydel. Vi finder det vigtigt at skabe gode rammer for det organiserede idrætsliv, der er den bærende kraft i aktiviteterne i Valby Idrætspark, " hed det i oplægget til mødet i aftes.</p><p id="p15"><br /><em style="bold">For alle</em></p><p id="p16">Forslaget fra brugerne i Valby går ud på at omdanne Valby Idrætspark og Club Danmarkhallen til et nyt idrætsforum eller Sportsmekka - Idrætsbydelen Valby, som det kaldes.</p><p id="p17">Hallen, der ofte står tom kan i dag bruges til 11 mands fodbold og hockey. Desuden er der løbebaner, spring og kaste-anlæg, der stort set ikke bruges efter at atletikforeningen Sparta har fået sin egen hal på Østerbro.</p><p id="p18">I det nye forslag skal der indskydes flere dæk og bedre oversigt i hallen, der om formiddagen skal kunne bruges af børnehaver og små skoleklasser, fordi der indrettes hoppepuder, klatreborg, rutschebaner, minifodbold, floor ball høvdingebold og klatring.</p><p id="p19">Om eftermiddagen rykker de ældre elever ind og kan spille futsal, floor ball, beachvolley, 7-mands fodbold, streetfodbold mm. Om aftenen skal hallen kunne lejes af klubber og voksne til forskellige former for holdsport.</p><p id="p20">Desuden skal den ombyggede hal have rum for foreninger, institutioner -og være et administrativt idrætscenter for hele bydelen og måske kommunen.</p><p id="p21"><br /><em style="bold">Suges ind -Ideen er,</em></p><p id="p22">-Ideen er, at det nye Valby Idrætscenter skal se så tillokkende ud, at det suger folk ind fra lokalområdet. Det betyder, at vi foreslår kunstgræs-baner helt ud til Ellebjergvej, modernisering af stadion med en ny tribune over for den gamle, og en ny hal, der også rummer masser af tilbud til både elite og bredde - og til hele familien. For vi har nogle af Københavns største foreninger her i Valby Idrætspark, siger Lars Kruse.</p><p id="p23">Han nævner, at Valby Floorball på tre år er vokset fra ganske få til 300 medlemmer. Valby Beachvolley er også vokset selvom man mangler indendørs faciliteter.</p><p id="p24">De ville kunne skabes i den nye hal.</p><p id="p25">Inden for de næste 10-15 år vil Københavns befolkning vokse med cirka 60.000 mennesker.</p><p id="p26">Det vil typisk være familier med børn, som har brug for skoler, institutioner og fritidsfaciliteter.</p><p id="p27">Det er alt sammen en mangelvare i Valby, hvor idrætten er centreret i Valby Idrætspark. - -Det handler om at understøtte foreningerne med gode faciliteter, der er attraktive for børn, unge, forældre og voksne udøvere, hedder det i oplægget.</p><p id="p28"><br /><em style="bold">Galimatias</em></p><p id="p29">Under debatten blev det også nævnt, at der skulle være muligheder for den uorganiserede idræt - f. eks. med en løbesti hele vejen rundt om Valby Idrætspark. Lars Kruse advarede mod den løsning, fordi den vil forhindre at fodboldbanerne kan flyttes, når græsset i højsæsonen slides hårdt.</p><p id="p30">Samtidig påpegede han, at Valby Idrætspark ligger for langt fra de områder, hvor børn og unge kan bruge et område til idræt.</p><p id="p31">-Al erfaring viser, at en bane højst skal ligge 3-400 meter fra det sted, man bor. Ellers bliver den ikke brugt spontant. Derfor er det nonsens og spild af penge at ville indrette noget af Valby Idrætspark til uorganiseret idræt. Her kommer man, hvis man har noget at komme efter, fordi man går til fodbold, hockey eller noget helt tredje. Men den uorganiserede idræt kommer simpelthen ikke i Valby Idrætspark, fastslog Fremad Valbys formand Lars Kruse.</p><p id="p32">Det synspunkt var Johannes Nymark fuldstændig enig i.</p><p id="p33">-Jeg vil kæmpe idrættens sag i Lokaludvalget, så vi ikke forringer mulighederne for en fornuftig vedligeholdelse og flytning af fodboldbanerne i Valby Idrætspark. Med al respekt, så er der jo gode muligheder for at løbe i Valby-og Vigerslev parken uden en sti rundt om hele arealet, siger Johannes Nymark.</p><block style="" id="block1" /><media media-type="olink">http://www.dinby.dk/valby/luk-punkt-1-i-valby</media><media media-type="link">http://woview.infomedia.dk/?url=http://www.dinby.dk/valby/luk-punkt-1-i-valby&amp;OpointData=edca71efecb692f930cd7be162668074JmlkX3NpdGU9MjEwNDUmaWRfYXJ0aWNsZT0xNTQ2MCZpZF91c2VyPTI4NDAmaWRfYXBwbGljYXRpb249MTAwMDM1OSZsYW5nPWVu</media><p id="p1">Den er til at få øje på flere og flere steder i Valby. Ikke bare på gallerier og i ateliererne, som der i øvrigt hele tiden bliver flere af, men også i butikker, cafeer og sågar hos frisøren. Kunsten er for alvor kommet til Valby.</p><p id="p2">Den kendsgerning er tre aktive Valby-borgere ganske enige om: formanden i Valby Kunstforening, bestyreren for medborgerhuset og formanden for Valby Handelsforening.</p><p id="p3">»Det er en strøm i tiden i Valby. Gallerierne og ateliererne er det nyeste, og det bliver den næste helt store trend,« forudser Niels Flandrup, der er formand for Valby Handelsforening.
<br /></p><p id="p4"><em style="bold">Kunstnere flytter til</em></p><p id="p5">Han vil endda gå så vidt som til at sige, at de kunstneriske strømninger i bydelen ikke bare ligger og summer under overfladen.</p><p id="p6">»Summeriet er slut, nu blomstrer og skyder det. Der sker en masse på de fronter,« forklarer han.</p><p id="p7">Og meget tyder på, at han har ret. Galleriejer Christian Chapelle flyttede i 2003 sit anerkendte galleri The Leisure Club Mogaishni fra Islands Brygge til Carl Jacobsens Vej i Valby. Også Lars Kræmmer, en af mændene bag kunst@eksperimentet Bank of International Art Money, har base i Valby, ligesom Galleri Ravn og Leif Jensen Galleri. For bare at nævne nogle.
<br /></p><p id="p8"><em style="bold">Aktive kunstnere</em></p><p id="p9">Også uden for gallerierne får kunstfeberen blodet til at stige et par grader. Interessen for Valby Kunstforening er steget ganske markant de sidste år, fortæller formand Leif Norlyk.</p><p id="p10">»Da jeg blev formand for fem år siden, var der bare 50 medlemmer. I dag er der omkring 200. Folk er blevet mere aktive, når det kommer til at søge kunst,« uddyber formanden, der også mener at kunne spore en større åbenhed blandt Valby-borgerne.</p><p id="p11">»Vi har alle slags medlemmer, og det er ikke dem alle, der selv frembringer kunst. Der er også nogle, der udelukkende er med for oplevelsens skyld,« fortæller Leif Norlyk.</p><p id="p12">Også Villy Sørensen, bestyrer af Valby Medborgerhus, kan nikke genkendende til, at kunstscenen er blevet større i hans bydel. Medborgerhuset kører fast udstillingen "Månedens Kunstner", og allerede nu er der booket vægplads helt frem til 2007.
<br /></p><p id="p13"><em style="bold">De unge vil ha' kunst</em></p><p id="p14">»Jeg tror, det blomstrer, fordi betingelserne for det er til stede. Folk har lyst til det. Der sker en udvikling, ligesom med cafeerne. For ti år siden mente man ikke, at cafeer ville kunne overleve i Valby, men nu ligger der seks. Nu er turen kommet til gallerierne og ateliererne, og den slags smitter af i en bydel som Valby,« mener Villy Sørensen.</p><p id="p15">Årsagen til den øgede interesse for kunst kan også meget vel findes i den nye generation af borgere i bydelen, mener Niels Flandrup.</p><p id="p16">»Jeg synes, vi oplever en kolossal foryngelse blandt indbyggerne i Valby. En bydel vil opleve et befolkningsskifte med jævne mellemrum, og de nye, unge beboere efterspørger et andet byliv, end man er vant til,« vurderer han.</p><p id="p17">Det er en positiv ting, mener Leif Norlyk, for kunst udfordrer lokalsamfundet og skaber dynamik og fornyelse.</p><p id="p18">»Og så er kunst med til at skabe en fælles bevidsthed, f.eks. at her i Valby har vi et helt særligt forhold til kunst,« forklarer han.</p><p id="p19"><br /><br /></p><p id="p20"><em style="bold">Fakta: Kunsten er kommet til Valby</em>
..SLUT
TEMA: VALBY </p><p id="p21">Gallerier i Valby
<br /></p><p id="p22"><em style="bold">The Leisure Club Mogaishni</em></p><p id="p23">Carl Jacobsens Vej 16, 2. sal
<br /></p><p id="p24"><em style="bold">Leif Jensen Galleri</em></p><p id="p25">Valby Langgade 9, kld. 
<br /></p><p id="p26"><em style="bold">Galleri Ravn</em></p><p id="p27">Valby Langgade 23 
<br /></p><p id="p28"><em style="bold">Valby Medborgerhus</em></p><p id="p29">Valgårdsvej 4 </p><p id="p1">Som led i Danmarks Naturfredningsforenings landsdækkende affaldskampagne arrangerer Valby Bladet, Valby Lokaludvalg, Miljøpunkt Valby og Områdefornyelsen i Gl. Valby affaldsindsamling i hele Valby på søndag den 18. april.</p><p id="p2">Ved tilmeldingsfristens udløb havde godt 70 borgere meldt dig som frivillige indsamlere på dagen. Vil du også give en hånd med skal du blot møde op på Porcelænstorvet kl. 10 på søndag.</p><p id="p3">Efter et par timers indsamling vil der være gratis mad og drikke og som dessert underholdning med »Stomp up Front«, som skaber forrygende rytmer ud af genbrugsmatrerialer og andet sjov -og du kan også spille med!.</p><p id="p4"><br /><em style="bold">Væg-til-væg rengøring</em></p><p id="p5">Den store forårsrengøring af Valby skydes i gang allerede torsdag og fredag. Her vil Center for Renhold, Københavns Kommune, køre det tunge maskineri i stilling og sørge for »væg til væg« rengøring i store dele af det centrale Valby -nemlig på Toftegårds Alle, Gl. Jernbanevej og på Valby Langgade til Horsekildevej.</p><p id="p6">Samtidig vil DSB rense sporene for affald natten mellem torsdag og fredag d.</p><p id="p7">16/ 4 på både Langgade og Valby station. Udenomsarealerne på de to stationer vil ligeledes blive gennemgået for affald fredag den 16. april. Så alt i alt tegner det til at Valby fra på mandag vil blive skinnende ren.</p><p id="p1">ØNSKESEDDEL: Der er mange ønsker til fremtidens indretning af de centrale vejstrøg i Gl. Valby. Men hvad er realistisk? Områdefornyelsen i Gl.</p><p id="p2">Valby har sammen med engagerede Valby-borgere været på inspektionstur i det centrale Valby, for at få et indtryk af hvilke muligheder der er, for at forbedre de trafikale forhold i området. På turen var de bevæbnet med oplysninger om vejbredder og kommunens standardmål for cykelstier, fortove, parkeringspladser og kørerbaner.</p><p id="p3">Ejner Jensen, der er formand for Områdefornyelsens Styregruppe, var guide på turen: »Jeg synes det er vigtigt at Valby-borgerne kommer på banen og engagerer sig i diskussionen om trafikale forbedringer i Gl. Valby. På den måde kan vi sammen komme med bud på løsninger, som tilfredsstiller så mange som muligt.</p><p id="p4">« Turen var et led i forberedelserne til det store borgerarrangement om trafiksanering i Gl.</p><p id="p5">Valby, som Valby Lokaludvalg og Områdefornyelsen Gl. Valby afholder d. 22. juni. Denne dag får borgerne mulighed for at komme med deres forslag til fremtidens indretning af de centrale færdselsårer i Gl. Valby; Valby Langgade, Gl. Jernbanevej, Rughavevej og Annexstræde.</p><p id="p6">Arrangementet finder sted i Prøvehallen kl.16.00 -20.00. Fra 17.00-18.00 vil der være en byvandring i området, hvorefter de fremmødte i grupper skal udforme deres bud på den trafikale indretning af Gl. Valby.</p><p id="p7">Anledningen til borgermødet er en kommende Trafikstrategi for Valby, som Lokaludvalget i samarbejde med Københavns Kommune henover sommeren skal udforme. Trafikstrategien skal indeholde løsninger til bydelens trafikale udfordringer.</p><p id="p1">DÅBSATTEST: Storbyhaven og lommeparken har den heddet i folkemunde i efterhånden rigtig lang tid. For hvad skal man ellers kalde et barn uden navn. Men nu er det muligt at vænne sig til, at den nydøbte altså har fået navnet ' Valby Gadekær'.</p><p id="p2"><br /><em style="bold">Lokalt engagement</em></p><p id="p3">Det er et stort lokalt engagement, der har lagt grundstenen til det nye navn for parken ved Erik Ballings Vej og Mosestykket i Valby. Teknik-og Miljøudvalget vedtog mandag, at godkende indstilling om navngivningen.</p><p id="p4">»Jeg vil gerne takke for det kæmpe lokale engagement, der har været i forbindelse navngivningen af den nye park. Det har gjort, at parken har fået det helt rigtige navn, nemlig Valby Gadekær, der refererer til, at der tidligere lå et gadekær der, hvor parken ligger«, siger teknik-og miljøborgmester Ayfer Baykal (SF).</p><p id="p5"><br /><em style="bold">En længere proces</em></p><p id="p6">Styregruppen hos Gl. Valby Områdefornyelse, der består af 21 borgere fra lokalområdet og repræsentanter fra Københavns Kommune, opfordrede ved indvielsen af parken i maj alle valby-borgerne til at komme med deres bedste navneforslag til den nye park. Hele 50 forskellige forslag blev hængt på træerne i den nye park, og styregruppen valgte tre af dem ud.</p><p id="p7">De tre blev sendt til Valby Lokaludvalg, der, efter en længere diskussion af de tre navne, anbefalede ' Valby Gadekær'.</p><p id="p8">Efter en høringsperiode, valgte Københavns Vejnavnenævn at anbefale til Teknik-og Miljøforvaltningen at vedtage navnet.</p><p id="p9">Dåben er dog endnu ikke helt officiel og først fra 1. januar 2014 er navnet i brug. Men begynd bare at øve jer på det nu.</p><p id="p1">HAL PÅ BUDGET: Det koster, hvis Valby-Hallen fremadrettet skal rumme de koncerter og idrætsarrangementer, som kultur-og fritidsudvalget satser på.</p><p id="p2">Derfor sendte udvalget i sidste uge en indstilling til budgetforhandlingerne om flere midler til hallen.</p><p id="p3">»Forslaget er nu skalerbart, så det ikke kun handler om lys og gulv, men også omfatter lydisolering, så der kan spilles koncerter, og ekstra publikumssæder,« fortæller kultur-og fritidsborgmester Carl Christian Ebbesen (DF) til Valby Bladet.</p><p id="p4">Bedre akustik og lys Forvaltningen har foreslået en forbedring af akustikken med luftpontoner til fire millioner kroner. Det skal sikre, at man kan regulere lyden i hallen afhængigt af hvad der sker i den og hvor fyldt hallen er.</p><p id="p5">Desuden er det en fordel både ved koncerter og idrætsarrangementer.</p><p id="p6">Lyset i hallen er desuden for skiftende til at man kan transmittere til TV. Derfor har forvaltningen foreslået 700.000 til bedre lysforhold. Derudover vil man afsætte syv millioner til en ny tribune og to millioner til et nyt gulv.</p><p id="p7"><br /><em style="bold">Kulturelt centrum</em></p><p id="p8">Indstillingen af en opgradering er en del af ønsket om at profilere den del af Valby som kulturelt centrum.</p><p id="p9">»Det er mit ønske, at vi får opgraderet hele Valby Idrætspark-området. Hele tanken er, at det område af Valby skal være et centrum for kulturelle og sportslige aktiviteter.</p><p id="p10">Som det er i dag, men i langt højere grad,« siger kultur-og fritidsborgmester Carl Christian Ebbesen.</p><p id="p11">Valby skal være et centrum for kulturelle og sportslige aktiviteter.</p><p id="p12">CARL CHRISTIAN EBBESEN, kultur-og fritidsborgmester (DF).</p><p id="p1">LITTERATUR: Eva Tind (foto), Martin Glaz Serup, Mia Degner og Bue P. Peitersen, som alle er bosiddende i Valby, læser på søndag 25. maj kl. 15 op af deres forfatterskaber i Valby Kino. Martin Glaz Serup læser blandt andet op af ' Romerske nætter', og samtidig vises video som understøtter digtene. Arrangementet rundes af med spørgsmål til forfatterne. Billetter a 50 kr. kan købes på www.valbykino.dk cmo/ arkivfoto: Jens Astrup/ Scanpix. </p><p id="p1">Nogle Valby-borgere synes, at det er en " grim oplevelse" at se, hvordan pladsen ved Gadekærvej/ Sylviavej ser ud.</p><p id="p2">Det ligner nærmest en losseplads.</p><p id="p3">-Der er planer for området, og der arbejdes på sagen, siger Tina Unger, centerleder ved Miljøpunkt Valby.</p><p id="p4">-Hele området omkring Gadekærvej skal være en lille, grøn oase, oplyser Anne Ulrik Westergaard fra Områdefornyelsen Gl. Valby.</p><p id="p5">-Det gamle gadekærsområde skal omdannes til en storbyhave med leg, bevægelse og fællesskab, fortsætter hun.</p><p id="p6"><br /><em style="bold">Finansieringen er på plads</em></p><p id="p7">arbejde og finde rådgiverne til projektet, fortæller Anne Ulrik Westergaard.</p><p id="p8">- Tidligere var det mangel på midler, der gjorde, at området ikke blev udviklet.</p><p id="p9">Men nu har Områdefornyelsen Gl. Valby og Center for Park og Natur under Københavns Kommune afsat seks mio. kr. til at omdanne området til en storbyhave, uddyber hun.</p><p id="p10">Derfor bliver der i slutningen af marts eller begyndelsen af april indkaldt til borgermøde i Valby, hvor bydelens borgere får mulighed for at komme med ønsker til udformningen af storbyhaven. Datoen for mødet er endnu ikke fastsat.</p><p id="p11">Det forventes, at projektet står færdig i efteråret 2012.</p><p id="p12"><br /><em style="bold">Brug for frivillige I første omgang er</em></p><p id="p13">at bidrage til, at pladsen ved Gadekærvej/ Sylviavej bliver tømt for affald. Søndag den 3.</p><p id="p14">april finder " Store forårsrengøring" sted i Valby. Begivenheden fejrer fem års fødselsdag i år.</p><p id="p15">-Jeg kan ikke garantere, at der bliver ryddet op på pladsen i forbindelse med forårsrengøringen i Valby. Det er ikke noget, man må forvente.</p><p id="p16">Men såfremt, der er frivillige nok, så skal pladsen nok blive cleanet, udtaler Tina Unger, som fortæller, at 300 frivillige medvirker i rengøringen af bydelen, hvor Center for Veje under Københavns Kommune kommer og samler alle affaldsposerne ind.</p><p id="p17">Valby Lokaludvalg, Områdefornyelsen Gl. Valby og Miljøpunkt Valby arrangerer i samarbejde " Store forårsrengøring", som er en del af Danmarks Naturfredningsforenings " Affaldsdag". Valby bliver på dagen opdelt i 12 distrikter, så man kan hjælpe dér, hvor man bor.</p><p id="p18">Læs mere om " Store forårsrengøring" på www.miljopunkt-valby.dk.</p><p id="p1">Alle sejl er sat til for at Valby Kulturdage 2009 skal blive årets store begivenhed i bydelen.</p><p id="p2">Der er i år tale om et overvældende og spændende program, der søsættes af arrangørerne, der omfatter Prøvehallen, Valby Kulturråd, Valby Kulturhus, Spinderiet, Cityforening og Valby Lokaludvalg.</p><p id="p3">Og der er mange lokale handlende, der vil være repræsenteret med stande og boder.-det koster ikke noget at være med, og man kan såmænd også låne enkelte rekvisitter til standen, men elektricitet skal man selv sørge for. Man kan evt. forhandle sigf frem til en aftale med en nærliggende butik.</p><p id="p4">Tilmelding foregår til Dorthe Sørensen Eren på tlf. 36180192.</p><p id="p5">Alle vi andre kan glæde os til et stort program, bl.a. som sædvanlig med masser af god underholdning.</p><p id="p6">I år kommer bl. a. sangerinden Birthe Kjær på besøg, men der bliver masser af anden underholdning på en af de mange scener, der stilles op til lejligheden.</p><p id="p1">Instagram-konkurrencen # keepvalbyweird er afsluttet, og i går aftes kårede Valby Lokaludvalg en vinder. Over 150 billeder ligger under hashtagget, der sætter fokus på det skæve, skøre og finurlige Valby.</p><p id="p2">Førstepladsen gik til @hrpedersenvalby, der havde fanget et weird stykke Valby street-art under hashtagget, mens anden-og tredjepræmien gik til @roede_ mor for et par skæve billeder af det centrale Valby.</p><p id="p3">Førstepræmien var et gavekort til Polen Go på 1000 kr., og roede_ mor løber med gavekort til både Bone's og Sticks'n'Sushi i Valby.</p><p id="p1">Under temaet "Mere Valby" arbejder Københavns Kommune på at styrke bydelens kvaliteter som en bæredygtig og mangfoldig "by i byen" og med plads til boliger, kultur, idræt og erhverv. Valby har både storby med pulserende liv og lokalsamfund med parker, vand, lys og luft til familielivet.</p><p id="p2">Visionen om "Mere Valby" sker blandt andet ved at skabe mere sammenhæng i bydelen gennem nye stier og forbindelser og bedre trafikforhold. Derudover er der konkrete byudviklingsprojekter som Grønttorvet, Idrætsparken, Ny Ellebjerg og Carlsberg. Planerne for Valby indebærer også en større indsats i Gammel Valby og helhedsplaner for eksisterende almenboligområder, blandt andet Folehaven og Akacieparken.</p><p id="p3">Udstillingen "Mere Valby" kan ses på Valby Kulturdage den 4.-6. september i Valby-teltet, Langgade 66.</p><p id="p4">Anne Vang åbner udstillingen d. 4. september, kl. 17.15.</p><p id="p5">Læs mere om Valbys byudvikling på Københavns Kommunes Kommuneplan: www.kk.dk/kommuneplan</p><p id="p1">Valby Langgade 58 har rummet mange små butikker siden opførelsen i 1865 efter den store brand i Valby. I 1910 husede bygningen både manufaktur, blikkenslager, køkkenudstyr og legetøj. I dag er det den lokalkendte Café Ciré, der har adresse på stedet.</p><p id="p1">Valby har i denne måned haft sin egen skakklub i 75 år. Valby Skakklub, som klubben hedder, blev stiftet d. 21. januar 1935, ved en stiftende generalforsamling med 27 skakinteresserede Valbyborgeres deltagelse, fortæller Erling Nilsson fra Valby Skakklub.</p><p id="p2">Klubben, som i starten havde til huse i traktørstedet Korups Have ved Søndermarken, har siden 1960erne spillet i gode lokaler på Høffdingsvej 10 ved Vigerslev Allé Station, uddyber han.</p><p id="p3"><br /><em style="bold">Klub med vokseværk</em></p><p id="p4">Under 2. Verdenskrig var Valby Skakklub en af Københavns største med 73 medlemmer. Siden 1960erne har medlemstallet svinget. I dag er der 30 medlemmer - og altid plads til flere.</p><p id="p5">- Klubben får hvert år nye medl emmer. Mysterierne på de 64 felter fortsætter med at fascinere. De fleste kan reglerne og har prøvet at spille, siger Erling Nilsson. Valby Skakklub har styrkemæssigt sit førstehold i mesterrækken - og desuden yderligere to hold i den københavnske holdt urnering.</p><p id="p6"><br /><em style="bold">Høj aktivitet i klubben</em></p><p id="p7">Klubbens aktivitetsniveau er højt med mange aktive medlemm er. Valby Skakklub afholder således hvert år en hurtigskakturnering, åbent Valby-mesterskab i hurtigskak, åben simultan med klubmesteren. Klubben er ligeledes et fast indslag i Valby Kulturdage, fortæller Erling Nilsson.</p><p id="p8">Valby Skakklub inviterer i anledning af jubilæet alle interesserede til reception torsdag den 21. januar kl. 18-22. Receptionen foregår i klubbens lokaler på Høffdingsvej 10, og her vil bestemt blive lejlighed til et prøvespil eller to med klubmedlemmerne, lover Erling Nilsson.</p><p id="p9">Og som han siger: - Skak er en vidunderlig og afvekslende sport, som kan dyrkes af alle hele livet igennem. Se mere om Valby Skakklub på www.valbyskakklub.dk</p><p id="p1">Medlemsmøde for komiteerne i Valby, Sydvest og på Frederiksberg</p><p id="p2">Komiteerne mod EU i Valby, Sydvest og på Frederiksberg indkalder til medlemsmøde onsdag den 25. november kl. 17.00 i Valby Kulturhus, kantinen, Valgårdsvej 4-8 i Valby. Et flertal ønsker forbud mod hormonforstyrrende stoffer i produkter til børn trods risikoen for sag ved EF-domstolen for ulovlig handelshindring ·Læs mere</p><p id="p1">Vi elsker Valby lige så meget som dig og vil gerne have din hjælp med at indfange den helt særlige valby-stemning med et billede på Instagram med tagget # elskditvalby, og bliv del af en fast klumme her i Lokalavisen, der fejrer den særlige valby-stemning.</p><p id="p2">Har du et bud på, hvorfor det er noget helt særligt at bo i Valby? Kan du ind imellem blive indfanget af en helt særlig stemning, og tænke -det her, det er Valby! Næste gang det sker, så prøv at indfange øjeblikket på et billede. Læg det på Instagram, tagget med # elskditvalby -så er du med til at skabe et billede af Valby anno 2015.</p><p id="p3">Valby Lokaludvalg lancerede tagget # elskditvalby under Valby Kulturdage sidste år, og mange valbyborgere har taget det til sig, og deler billeder af deres hverdag og færden i det Valby, de elsker.</p><p id="p4">En fremfagende idé, som vi her på Lokalavisen med glæde kobler os på og indfører en fast klumme med billeder under tagget.</p><p id="p5">Billederne skal sammen give et varieret og frisk bud på, hvordan det føles at bo og færdes i Valby. Og for at være med skal du: Downloade Instagram til din telefon.</p><p id="p6">Indfange dit bud på den helt særlige valbystemning på et billede.</p><p id="p7">Læg billedet på Instagram med tagget # elskditvalby Din konto skal være åben for, at Lokalavisen kan bruge billederne.</p><p id="p8">@hyben_ beck: Nøddetyv i min have.</p><p id="p1">Venstre i Københavns Borgerrepræsentation stiller nu forslag om, at borgerne i Valby selv må afgøre, om de vil løsrive sig fra Københavns Kommune og blive en selvstændig kommune.
Baggrunden for forslaget er, at Valby som den eneste bydel ved folkeafstemningen torsdag kunne mønstre et flertal for at indføre bydelsstyre i hele København.  Valby er i dag en af de fire bydele i København med forsøgsbydelsstyre.
Det klare, samlede nej på 65,8 procent mod 34,4 procent ja-stemmer i København fører til, at de fire forsøgsbydele afvikles.  Der er ikke politisk vilje til at opretholde Valby som eneste bydel med bydelsråd.
"Jeg mener derfor, at det vil være fair at spørge borgerne i Valby, om de vil have deres egen kommune.  Hvis de siger ja, skal de have lov til det," siger Søren Pind, der selv har anbefalet et nej ved folkeafstemningen.</p><p id="p2"><br /><em style="bold">Selvstændige kommuner</em><br /> Han understreger, at forslaget er i overensstemmelse med Venstres partiprogram, der taler om, at København skal deles op i seks til otte selvstændige kommuner.
Som JP København kunne fortælle onsdag, er der i Valby et stort ønske om at blive en selvstændig kommune.  I en meningsmåling foretaget før sommerferien svarer 47 procent, at de helst ser Valby løsrive sig fra København.
Den konservative Thomas Gylling fra Valby Bydelsråd finder Venstres forslag inte-ressant og fremadrettet.
"Det strider mod al sund fornuft at nedlægge bydelsrådet i Valby med de resultater, vi har opnået.  Derfor bør vi nu arbejde for at gøre Valby til en selvstændig kommune," siger han.
I lighed med Thomas Gylling mener også bydelsrådsformand Ejner Jensen (S), at der blandt indbyggerne vil være en folkelig opbakning til løsrivelse, efter at københavnerne meget klart har sagt nej til at udvide den nuværende forsøgsordning.
"Der kan meget vel tænkes at komme et folkeligt pres fra borgerne i Valby om at løsrive sig fra resten af København, og det kan man dårligt fortænke dem i med de gode erfaringer, de har fået med bydelsråd.  Valby ville uden tvivl kunne fungere som en
kommune, men i praksis er det usandsynligt," siger Ejner Jensen.
<br /><em style="bold">Målrettet service</em><br /> Resultatet af folkestemningen i Valby var, at 52 procent stemte ja og 48 procent nej.  Valgdeltagelsen var blandt de højeste i kommunen, nemlig 74,2 procent.  Valgdeltagelsen i hele kommunen var 70,7 procent.
Valby huser godt 46.000 borgere, og flere undersøgelser viser, at det er den rette størrelse for en kommune til at sikre en effektiv administration og en målrettet service i forhold til områdets særlige behov, påpeger Thomas Gylling.
<a href="mailto:niels.ditlev@jp.dk">niels.ditlev@jp.dk</a><a href="mailto:soeren.domino@jp.dk">soeren.domino@jp.dk</a>
Side 4-5
Ledende artikel side 6Sådan stemte københavnerneJa: 95.745 (34,2
pct.)
Nej: 184.109 (65,8 pct.)
Afgivne stemmer:

291.598 (70,7 pct.)NejJa <br /><br /></p><p id="p1">SPONSORAT: Valby Boldklub har indgået en aftale med den kendte børnebogsforfatter Anne Sofie Hammer. Det betyder, at den populære børnebogsfigur Villads fra Valby og nabopigen Frida er de nye maskotter i Valby Boldklubs børneafdeling.</p><p id="p2">Villads og Frida skal i fremtiden være frontfigurer for hele børneafdelingen, som i øjeblikket er i stor vækst.</p><p id="p3">»De skal samtidig også være med til at vise kommende medlemmer, at vi er en breddeklub, hvor den gode kammerat, betyder ligeså meget som den gode fodboldspiller,« siger børne-og ungdomsformand i Valby Boldklub, Martin Sørensen, der er stolt over samarbejdet.</p><p id="p4">Aftalen kom i hus sidste weekend, da Anne Sofie Hammer skrev under på kontrakten i Valby Boldklubs nye klubhus i Valby Idrætspark. cmo.</p><p id="p1">Det er populært at spille fodbold i bydelens største fodboldklub, Fremad Valby. Klubben skaber den helt rigtige atmosfære - også for de unge, og en særlig varm velkomst betyder, at alle føler sig hjemme lige med det samme. Og det er en af forklaringerne på, at pigerne nærmest strømmer til Fremad Valby, fortæller Gert Mandix, der bl. a. har ansvaret for U13 og U15-pigern e Gert Mandix fortæller, at der er et halvt hundrede piger i begge årgange, og det er rigtig mange, skulle vi hilse og sige.</p><p id="p2">Fremad Valbys bedste damehold ligger pt. i Københavnsserien, men med så stort et ungdomspotentiale, så lover det rigtig godt for fremtiden i den populære Valby-klub, der udfører et meget stort stykke socialt arbejde på alle niveauer. Og at de virkelig kan spille fodbold i dameafdelingen kan man bl. a. se ud af, at truppen indeholder en spiller, der er med på damelandsholdet.</p><p id="p3">- Allerede om to-tre år kan vi forhåbentligt se resultaterne af, at vi har så mange unge talenter.</p><p id="p4">Det skulle gerne forstærke vort førstehold om nogle år, siger Gert Mandix til Lokalavisen.</p><p id="p5"><br /><em style="bold">Flere drenge</em></p><p id="p6">Også drengene er begyndt at vende tilbage til Fremad Valby: - Der kommer også flere og flere drenge til klubben, og det er bare herligt, siger Gert Mandix, der således kan fortælle, at Fremad Valby lige nu har 32 drenge i U15-afdelingen.</p><p id="p7">De mange nye medlemmer er resultatet efter en målrettet indsats, som Fremad Valby har ydet med henblik på at tiltrække flere unge til klubben, siger Gert Mandix, der også fortæller, at de mange nye medlemmer kommer til klubben efter mund-tilmund metoden.</p><p id="p8">- Når de unge føler sig hjemme i klubben, så fortæller de det videre til klassekammerater og andre venner, siger Gert Mandix.</p><p id="p1">Mens begge Valby Boldklubs sejre var meget overbevisende, så var der for Hellas' vedkommende tale om ét-måls sejre. Til gengæld var den ene over en tredje af oprykningskandidaterne, Club Wowern, der dermed blev skubbet ned på 4. pladsen. I dette topopgør blev Mikkel Andersen matchvinder, da han scorede kampens enlige mål efter et flot Hellas-angreb.</p><p id="p2">Lørdag var Hellas en tur i den sydlige del af Vigerslevparken. Her ventede arvefjenderne fra Boldklubben Pioneren. I et traditionelt jævnbyrdigt lokalopgør vandt Hellas med 2-1. Ronnie Sørensen gjorde det til 1-0 i kampens 35. minut. Mikkel Andersen øgede kort tid efter pausen, inden Pioneren fik reduceret for hjemmeholdet i slutminutterne.</p><p id="p3">Valby Boldklub startede fodboldugen med at give naboerne fra Rikken FC en lektion: 5-0 hjemme på Værkstedvej. Lørdag var det Boldklubben Stefans tur til at smage på Valbys for tiden velsmurte målmaskine: Stefan blev slået på egen bane med 5-1. Yaw Amo scorede to gange, mens Torbjørn Schultz, Morten Achton og Kenneth Argart tegnede sig for de øvrige Valby-mål.</p><p id="p4">Boldklubben Prespa synes stadig at snuppe 1. pladsen i serie 2. Derimod er det helt åbent, hvem der skal snuppe den anden oprykningsplads. Kun to point skiller Hellas, Valby Boldklub og Wowern på henholdsvis 2., 3. og 4. pladsen. Alle tre klubber mangler at spille fem kampe.</p><p id="p5">Valby Boldklub og Wowern tørner sammen på lørdag den 20. september. Kampen afvikles på Værkstedvej kl. 15.00. Dagen efter, søndag kl. 11.15, får Hellas besøg af JIK Hakoah. Skulle jævnbyrdigheden fortsætte frem til sidste spillerunde den 26. oktober, så venter et brag af historiske dimensioner, når Valby Boldklub tager imod Hellas på Værkstedvej.</p><p id="p1">Valby som selvstændig kommune. Det ønsker Borgerbevægelsen for Nærdemokrati i Valby, der i en ansøgning 9. november 2000 har bedt om Indenrigsministeriets accept af en udskilning af Valby fra Københavns Kommune. Bydelen er ifølge borgerbevægelsen klar til selvstændighed som kommune, fordi bydelen i det aktuelle forsøg med bydelsrådet allerede administrerer de store kommunale opgaver som ældre-, skole-og børnepleje. Bydelsrådet har dog ikke helhjertet støttet ansøgningen men sendte samtidig med ansøgningen et brev til indenrigsminister Karen Jespersen<br />
(S), der støttede ansøgningens intention om Valbys selvstændighed.</p><p id="p2">Borgerbevægelsen består af ti borgere, hvoraf to sidder i bydelsrådet, med formand Anselm Kiersch i spidsen. De argumenterer for en Valby Kommune, fordi Valby-borgerne som de eneste ved den vejledende folkeafstemning 28. september stemte for en fortsættelse af de fire forsøg med bydelsråd i Københavns Kommune. Samtidig viser undersøgelser, at 88 procent af Valby-borgerne ønsker en fortsæ ttelse af bydelsrådet, der blandt andet har forbedret ældreomsorgen og åbnet en bydelsbutik. Borgerbevægelsen mener, at den såkaldte inddelingslov for amter og kommuner åbner mulighed for at selvstændiggøre Valby, fordi loven åbner en - omend lille - mulighed for kommuneændringer, hvis befolknings-og erhvervsmæssige samt økonomiske grunde taler for det. Indenrigsministeriet oplyser, at ansøgningen er den første af sin slags siden kommunalreformen i 1970. Indenrigsminister Karen Jespersen (S) afviser borgerbevægelsens ansøgning med henvisning til både inddelingsloven og manglende udvikling i befolknings-og erhvervsmæssige forhold samt af økonomiske grunde. Ministeren slår fast, at Valbys Bydelsråds succes ikke er nok til at løsrive bydelen som selvstændig kommune.Bydelsforsøgene blev netop ikke nedsat for at udskille Københavns bydele i selvstændige kommuner, men for at høste erfaringer nok til en eventuel samlet løsning for alle 15 bydele i Københavns Kommune. Københavns Kommunes borgerrepræsentation vedtog 1 6. november at lukke de fire bydelsforsøg med udgangen af 2001.<br /><em style="bold">Tynd afvisning</em><br />
”De forhold, som Borgerbevægelsen for Nærdemokrati i Valby i ansøgningen fremhæver som forhold, der taler for oprettelse af Valby som selvstændig kommune, er efter min opfattelse ikke i tilstrækkeligt omfang udtryk for, at forudsætningerne for, at Valby er en del af Københavns Kommune, har ændret sig på en sådan måde, at der er grundlag for en ændret inddeling”, svarer Karen Jespersen borgerbevægelsen.<br />
Hun ønsker ikke at kommentere ansøgningen overfor Nyhedsmagasinet Danske Kommuner. Ministeren begrunder afvisningen med borgerbevægelsens manglende folkelige opbakning. En ansøgning bliver kun vurderet af det såkaldte inddelingsnævn og Folketingets Kommunaludvalg, hvis det er indsendt af en kommunalbestyrelse, et amtsråd eller mindst halvdelen af vælgerne i et område.<br />
- Afvisningen er tynd, fordi der henvises til lovens restriktive formål om at forhindre ændringer i kommunestrukturen. Ministeren diskuterer slet ikke de gode erfaringer fra fire års bydelsstyre, siger Anselm Kiersch, der overvejer en under-skriftsindsamling for at få ansøgningen igennem til inddelingsnævnet. Borgerbevægelsen havde gerne set, at politikerne fra Valby Bydelsråd havde støttet ansøgningen mere helhjertet.<br />
Alligevel lever drømmen om en selvstændighed i Valby. Nyhedsmagasinet Danske Kommuner har talt med formændene for de tre største partier i Valby Bydelsråd, der alle tre øjner en form for bydelskommune i fremtiden. •</p><p id="p1"> Under mottoet "Stik Lokaludvalget din yndlingsrute" har godt 100 borgere her i foråret delt deres bedste gå- eller løberute med resten af Valby ved at indsende ruten til Lokaludvalget som en inspiration til nye ruter i bydelen. </p><p id="p2">Efter at udvalget havde udtaget de syv mest inspirerende forslag til valby-ruter, var der i søndags et hyggeligt arrangement i Valby Kulturhus, hvor 50 entusiatiske mennesker i aldre aldre fra Valby var mødt op for at afprøve ruterne, der i den revidere form snart kan ses på et samlet oversigts- og inspirationskort. Både i form af flyers og på www.valbylokaludvalg.kk.dk </p><p id="p3">Lokaludvalget håber, at Valby ruterne vil inspirere flere til at bevæge sig rundt i bydelen til fods - også i områder af bydelen hvor man ikke har færdes tidligere. Baggrunden er, at sidste års sundhedsprofil for København viste, at Valby er blandt de bydele hvor borgerne har den dårligste sundhedstilstand. Valby Lokaludvalg har derfor i år sat luppen på sundhed. Ole Søren Andersen fra Sundhedsudvalget fortæller, at det var en hyggelig søndag, fuld af oplevelser med "et knaldgodt projekt". I 7 grupper drog folk af sted ud i det grønne i stort set alle egne af Valby for at afprøve, dokumentere og forbedre ruterne, og efter to timer vendte de tilbage til en bid brød i kulturhuset, hvor de fortalte om karakteristika og mindste 5 særligt nyttige ting så som bænke ude på deres prøverute. </p><p id="p4">-Nogle hold havde lagt mærke til særlige udskæringer i noget træværk, andre havde opdaget at en rute gik ind over et togspor, hvor man ikke kunne gå, atter andre var stødt på forhindringer visse steder i Valbyparken, som man måtte ændre ruterne lidt. Alle deltagerne vendte glade tilbage med masser af ideer og råd - uanset om de havde gået langs vandet, ude i Valbyparken, inde i bymæssig bebyggelse eller ude ved Vigerslevparken. Nu tegner vi rettelserne ind på vores syv udvalgte gå- og løberuter, og vi går efter at have de forbedrede og udbyggede kort over ruterne klar til offentliggørelse i dagene op til Valby Kulturdage, siger Ole Søren Andersen. </p><p id="p1">Sådan så der ud omkring Valby Tingsted for små 100 år siden før Valby Langgades udvidelse i 1928/29 og før den store plads tog den form til det, vi kender i dag. Huset til venstre måtte vige, da der ikke var plads til sporvognen og den voksende trafik. Bemærk enkeltsporet. Efter nedrivningen kom der to spor. Hjørnet til venstre er Sankt Jørgens Gade. I dag hedder gaden Valby Tingsted for at undgå forvekslinger med Sankt Jørgens Allé på Vesterbro.</p><p id="p1">KUNSTÅR 2013: Gaderne flyder stadig med nedfaldne raketter efter nytårsaften, men et nyt festfyrværkeri er allerede på vej.</p><p id="p2">Fra den 1. januar og tolv måneder frem præsenterer Valby Lokaludvalg nemlig et festfyrværkeri af kulturelle projekter, der skal pirre nysgerrigheden og inspirere til oplevelsesrejser i Valbys kulturelle landskab.</p><p id="p3">Flere end 100 arrangementer vil i løbet af året markere og udgøre ' Valby Kunstår 2013'.</p><p id="p4">»Vi har en guldgrube af dygtige kunstnere og kreative medborgere, der skaber masser af oplevelsestilbud, som vi andre og resten af København kan nyde godt af. Det skal frem i lyset. Derfor har vi afsat hele det kommende år til Valby Kunstår 2013, hvor vi skal opleve, suge til os, og deltage i en masse spændende arrangementer,« siger Lisbeth B. Ritter, der er formand for Valby Lokaludvalg.</p><p id="p5"><br /><em style="bold">Gamle skibe til søs</em></p><p id="p6">Lokaludvalget håber at samle alle de større aktører på kulturscenen om kunståret 2013.</p><p id="p7">»Der foregår allerede utroligt meget. Derfor går vi ikke efter at sætte en masse nye skibe i søen, blot fordi det er kunstår.</p><p id="p8">Vi vil i stedet samle alle gode kræfter i bydelen og skabe et fælles udstillingsvindue, der kan sætte Valby på landkortet,« siger Lisbeth B. Ritter.</p><p id="p9">Blandt de helt store aktører hører selvfølgelig Kultur Valby og Teater V. Men også nye kræfter melder sig på banen og blandt andet har Valby Kino planer om at slå dørene op til deres første filmforestillinger i løbet af foråret.</p><p id="p10">Store og små i fælles front »Vi vil gerne helt ud i krogene.</p><p id="p11">Små og store arrangementer.</p><p id="p12">Det kan være med offentlige kulturinstitutioner, foreninger eller private idémagere som arrangører. Over 100 arrangementer er allerede med.</p><p id="p13">Kriteriet for kunståret er, at alt det, der handler om det kreative element, hvor man skaber oplevelser, livsglæde og eftertanke hos publikum, siger Lisbeth B. Ritter.</p><p id="p14"><br /><em style="bold">Valby for alle</em></p><p id="p15">Det kommende år skal ikke kun gøre valbyborgerne mere oplevelsesrige. Der er også ambitioner, når det handler om resten af København. »Valby er for hele København. Vi er en farverig bydel, der har så meget at tilbyde København og det gør selvfølgelig ikke noget, hvis københavnerne lægger mærke til det under kunståret,« siger Lisbeth B. Ritter.</p><p id="p16"><br /><em style="bold">VALBY KUNSTÅR 2013</em></p><p id="p17">Valby Kunstår løber fra 1. januar og 12 måneder frem.</p><p id="p18">Valby Lokaludvalg er initiativtager til Valby Kunstår 2013</p><p id="p19">Aktørerne bag Valby Kunstår er blandt andre: Kultur Valby, Skt. Annæ Gymnasium, Teater V, Cowbell Music, Galleri Varming, Valby Kunstforening og Kraftwerket</p><p id="p20">Syv almindelige valbyborgere er udvalgt som oplevelsesambassadører, der igennem kunståret vil dele deres oplevelser - blandt andet her i Valby Bladet.</p><p id="p21">Omkring 12 særligt udvalgte arrangementer vil i løbet af kunståret markere spændevidden, kreativiteten og mulighederne i bydelens kulturliv.</p><p id="p22">Valby Kunstår skydes officielt i gang med en åbningsevent den 17. januar med blandt andet Sjællands Symfoniorkester på Ålholm Skole.</p><p id="p23">Se mere på: www.valbykunstaar2013.dk, www.valbylokaludvalg.kk.dk eller www.kulturvalby.dk.</p><p id="p1">Selv om bydelens eneste BR-medlem efter nytår bor på Østerbro, er Mette Reissmann alligevel på hjemmebane efter 7 år som socialdemokratiets folketingskandidat.</p><p id="p2">Er der noget der på et splitsekund kan få hende helt op i det røde felt, er det et uskyldigt spørgsmål om hvordan det kan være at de "indfødte" BR-medlemmer blev stemt ud, mens hun - Mette Reissmann - med bopæl på Østerbro blev Valbys nye socialdemokratiske repræsentant på Københavns Rådhus.</p><p id="p3">- Spørgsmålet er såmænd logisk nok, men gud hvor det irriterer mig, siger Mette Reissman, der meget hellere vil fortælle om sine 872 personlige stemmer og en fornem 7. plads. Og det fornægter sig ikke at hun kommer fra Esbjerg, og som gammel fodboldspiller holder med både Frem og Esbjerg - og ikke vil høre tale om, at hun ikke skulle være "værdig" til at repræsentere Valby.</p><p id="p4">- For folk skal jo lige huske, at jeg faktisk har været opstillet som partiets Folketingskandidat siden 2003 og stadig er det, og derfor efetrhånden har tilbragt mere tid i Valby end "hjemme" på Østerbro, siger Mette Reissmann; som selv mener hun efterhånden kender bydelen bedre end 2100.</p><p id="p5">- Og egentlig tror jeg at de mange kærlige "finter" til min geografiske hjemmebane har været med til at give mig de mange stemmer og den indsigt i bydelens liv og trivsel, som jeg vitterligt er i besiddelse af, både på grund af mit politiske arbejde, men også via mit engagement i Natteravnene, mener Mette. "For hvad gjorde jeg, jeg knyttede næverne, knoklede deruda med at stemme dørklokker i Valby fire aftener om ugen og sagde til mig selv, at "nu skal f... vise Valby at jeg også er noget særligt".</p><p id="p6">Og beviset på at budskabet var modtaget og forstået fik Mette Reissmann tirsdag aften, hvor hendes 11.plads på den socialdemokratiske liste blev byttet om til en 7. plads; men som om det ikke var nok, meldte hun sig også som kandidat, da partiet i går skulle vælge ny borgmester.</p><p id="p7">Nej ambitionerne fejler intet, og det kan Valby hurtigt få glæde af. For at hun kan sit Valby fremgår klart af hendes dosmerseddel, når der spørges til mærkesager, når hun efter nytår trækker i BR-arbejdstøjet.</p><p id="p8">- Helt aktuelt og dybt, dybt alvorligt er balladen omkring Ringstedbanen, der tegner til at blive støj-massakre gennem bydelen, både på Kulbanevej og på dens videre vej gennem Vigerslevparken forbi bebyggelsen St. Vigerslevgaard. Og lige præcis støj har Mette Reissmann tænkt sig at få prioriteret meget, meget højere på den politiske dagsorden. - Jeg kan stadig få mareridt ved tanken om mine valg-gademøder i Folehaven, hvor det praktisk talt var umuligt at høre hvad vi sagde til hinanden. Men også mærkesager som forholdene i Valby Idrætspark og kampen for at få det næste sundhedshus til Valby vil blive bragt i spil, så snart hun indtager sin plads på Københavns Rådhus</p><p id="p1">BADMINTON Holdfællesskabet mellem BK 36, som holder til i Brønshøj Sportshal på Sallingvej i Vanløse, og Valby Badminton Club, som har hjemme i VBC-Hallen på Skellet i Valby, har fået en rigtig god start på sæsonen i københavnsserien.</p><p id="p2">Senest blev det til en 8-5 sejr hjemme over ABC. Sejren var den tredje af fire mulige og sender BK 36/VBC op på 1. pladsen i københavnerserien.</p><p id="p3">BK 36/VBC spiller sin næste holdkamp lørdag den 29. november kl. 15.30, når DBK's 3. hold tager imod i Mariendalshallen på Frederiksberg. Der er tale om et topopgør, da DBK III kun er ét point efter BK 36/VBC.</p><p id="p1">FORFATTER: Forfatteren Kenneth Bøgh Andersen har fået til opgave at indfange Valby i en tekst.</p><p id="p2">Valby Bladet/ Kgs. Enghave Bladet kan i samarbejde med Dansk Forfatterforening, der står bag projektet, bringe novellen her på siden.</p><p id="p3">Det er desuden centrum for en guidet fælleslæsning på onsdag 30. august kl. 16.30 på Valby Bibliotek. Læseklubben står for arrangementet, der er gratis, og alle er velkomne.</p><p id="p4">Samtidig holdes et særarrangement for elever i 6.- 7.klasse i Valby Kulturhus.</p><p id="p5">Dette arrangement er allerede udsolgt.</p><p id="p6">Kenneth Bøgh Andersen, der bor i Valby, er en af landets mest populære fantasyforfattere og blandt andet manden bag den populære serie Antboy. Han skriver gru og gys, og heller ikke novellen her på siden er for sarte sjæle.</p><p id="p1">»Vi er blevet værfet væk og kigget ned på« Landevejens helte. Mor og datter gik fra Vejle til Valby og levede som hjemløse. Undervejs samlede de penge ind og nåede i sidste uge frem til Kollegiet på Gl. Køge Landevej, hvor de donerede 1356,50 kroner til indsatsen for hjemløse.... Læs mere</p><p id="p2">Havblik. Speedbåde og vandscootere med 120 kilometer i timen gennem havneløbet, fik Bådklubben Valby op i det røde felt. En fælles indsats har sat en dæmper på den ulovlige sejlads. Af René Mølskov rem@minby.dk Roligt nu: »Vi er fuldstændig magtesløse...</p><p id="p3">En kino-mands chance. Valby Kino er så tæt på den økonomiske afgrund, at de nu satser på akut hjælp fra biografgængere. Der er risiko for en lukning allerede efter sommerferien, hvis der ikke kommer penge på bordet. Af René Mølskov...</p><p id="p4"><br /><em style="bold">Foto: Arkivfoto</em></p><p id="p5"><br /><em style="bold">29. juli 2014 - 11:33</em></p><p id="p6"><br /><em style="bold">Valby Bladet Cup i tal historisk set</em></p><p id="p7"><br /><em style="bold">ÅR VINDER TOPSCORER</em></p><p id="p8"><br /><em style="bold">2002 BK Frem Dennis Kristjansen, Fremad Valby</em></p><p id="p9"><br /><em style="bold">2003 BK Frem René Poulsen, Valby Boldklub</em></p><p id="p10">2004 Fremad Valby Martin Stenkvist, AIK Fr.holm</p><p id="p11">2005 Valby Boldklub Dennis Kristjansen, Valby BK</p><p id="p12"><br /><em style="bold">2006 Fremad Valby Thejs Stenvig, Rikken FC</em></p><p id="p13"><br /><em style="bold">2007 Fremad Valby Kenni Pedersen, Fremad Valby</em></p><p id="p14">2008 Valby Boldklub Azad Yikilmaz, Fremad Valby</p><p id="p15"><br /><em style="bold">2009 Valby Boldklub Jimmi Krøyer, Valby BK</em></p><p id="p16">2010 Vigerslev Boldklub Christian Schmidt, Vigerslev BK</p><p id="p17"><br /><em style="bold">2011 BK Frem Christian Schmidt, Vigerslev BK</em></p><p id="p18">2012 Fremad Valby Dennis Kristjansen, Fremad Valby</p><p id="p19">2013 Rikken FC Johan Christiansen, FC Sydhavnen</p><p id="p20"><br /><em style="bold">EVIGHEDSTABEL</em></p><p id="p21"><br /><em style="bold">Valby Boldklub 49 30 8 11 147-104 98</em></p><p id="p22"><br /><em style="bold">Fremad Valby 49 27 4 18 162-108 85</em></p><p id="p23"><br /><em style="bold">BK Frem 47 22 7 18 124-105 73</em></p><p id="p24"><br /><em style="bold">Rikken FC 43 16 5 22 105-119 53</em></p><p id="p25"><br /><em style="bold">AIK Frederiksholm 31 13 5 13 83-86 44</em></p><p id="p26"><br /><em style="bold">BK Pioneren 40 13 3 24 81-124 42</em></p><p id="p27"><br /><em style="bold">Vigerslev Boldklub 30 10 4 16 68-92 34</em></p><p id="p28"><br /><em style="bold">BK Hellas 23 10 3 10 59-58 33</em></p><p id="p29"><br /><em style="bold">FC Sydhavnen 21 9 3 9 65-57 30</em></p><p id="p30"><br /><em style="bold">FC Udfordringen 11 4 3 4 30-27 15</em></p><p id="p31"><br /><em style="bold">FC Culpa 16 3 1 12 27-48 10</em></p><p id="p32"><br /><em style="bold">TOPSCORERE GENNEM TIDERNE</em></p><p id="p33">Dennis Kristjansen, Fremad Valby (16 for Valby Boldklub) 39</p><p id="p34">Tommy Andersen, BK Pioneren (18 for AIK Frederiksholm) 27</p><p id="p35">Martin Stenkvist, BK Pioneren (17 for AIK Frederiksholm) 21</p><p id="p36"><br /><em style="bold">Johan Christiansen, FC Sydhavnen 17</em></p><p id="p37"><br /><em style="bold">Thejs Stenvig, Rikken FC 15</em></p><p id="p38"><br /><em style="bold">Mario Wolfsberg, AIK Frederiksholm 14</em></p><p id="p39"><br /><em style="bold">Kenneth Argart, Valby Boldklub 12</em></p><p id="p40">Michael Bruhn, FC Sydhavnen (1 for Rikken og 1 for AIK Fr. holm)</p><p id="p41"><br /><em style="bold">Kenni Pedersen, Fremad Valby</em></p><p id="p42"><br /><em style="bold">Christian Schmidt, Vigerslev Boldklub 10</em></p><p id="p43"><br /><em style="bold">Jimmi Krøyer, Valby Boldklub 9</em></p><p id="p44"><br /><em style="bold">Ken Flindt, Rikken FC</em></p><p id="p45"><br /><em style="bold">Kristian Abrahamsen, Valby Boldklub</em></p><p id="p46"><br /><em style="bold">Yaw Omeheng, Valby Boldklub</em></p><p id="p47"><br /><em style="bold">Gean Reutin, Fremad Valby</em></p><p id="p48"><br /><em style="bold">Kenneth Nielsen, BK Hellas</em></p><p id="p49"><br /><em style="bold">Claus Christiansen, FC Udfordringen</em></p><p id="p50"><br /><em style="bold">Ronnie Sørensen, BK Hellas</em></p><p id="p51"><br /><em style="bold">TAL OG NAVNE</em></p><p id="p52">Der er i alt scoret 946 mål i de 11 udgaver af Valby Bladet</p><p id="p53">Cup. Det giver et gennemsnit på 5,3 mål pr. kamp.</p><p id="p54">Af de i alt 180 kampe er kun én endt 0-0: Valby BK-Fremad Valby i 2006.</p><p id="p55">Frem, Fremad Valby og Valby Boldklub har spillet sig frem til minimum semifinalerne otte ud af 12 gange. FC Sydhavnen, Rikken, Vigerslev og Hellas har gjort det fire gange, AIK Frederiksholm tre, FC Udfordringen og Pioneren to gange, mens FC Culpa har opnået en enkelt semifinale.</p><p id="p56">Fremad Valby er med fire turneringssejre den mest vindende klub i Valby Bladet Cups historie.</p><p id="p57">Valby Boldklub har som den eneste klub vundet samtlige fem kampe i samme turnering. Det er sket i både 2005, 2008 og 2009.</p><p id="p58">162 må l gør Fremad Valby til Valby Bladet Cups mest scorende klub.</p><p id="p59">Fremad Valby har rekorden for flest mål i samme turnering: 25 i 2007.</p><p id="p60">AIK Frederiksholms 11-0 sejr over Vigerslev Boldklub i 2003 er turneringens hidtil største sejr.</p><p id="p61">FC Sydhavnens 9-5 sejr over Fremad Valby i 2011 er den mest målrige kamp i Valby Bladet Cups historie.</p><p id="p62">Dennis Kristjansen er den mest scorende spiller i Valby Bladet Cups historie. I alt 39 mål er det blevet til (23 som Fremad Valby-spiller og 16 som Valby BK-spiller). Han er som den eneste blevet turneringens topscorer tre gange (i 2002, 2005 og 2012). Tre gange (i 2002, 2004 og 2005) har han lavet syv mål i samme turnering</p><p id="p63">Tre spillere har scoret otte mål i samme turnering: Martin Stenkvist for AIK Frederiksholm i 2004, Kenni Pedersen for Fremad Valby i 2007 og Johan Christiansen for FC Sydhavnen i 2013.</p><p id="p64">Christian Schmidt er som den eneste blevet topscorer i Valby Bladet Cup to år i træk - nemlig i 2010 og 2011 for Vigerslev Boldklub.</p><p id="p65">Michael Bruhn har som den eneste scoret for tre forskellige klubber - i 2002 for Rikken FC, i 2004 for AIK Frederiksholm og i 2010, 2011 og 2012 for FC Sydhavnen.</p><p id="p1">Valby Langgade på hjørnet af Smedestræde i 1953. Huset med Svend Christensens cykel-smedie er siden revet ned og tomten bruges i dag til udstilling af "Valby Biler ApS".</p><p id="p2">I en lang årrække havde smedemester Thostrup værksted på adressen. Smeden var stor og stærk og en flittig gæst på Valby Kro, fortælles det. Huset var samtidig bolig for landsbyens dyrlæge  i øvrigt en bror til smeden. Efter smedemester Thostrup rykkede der en gas- og vandmester ind, så cykelsmed Svend Christensen, hvorefter huset blev revet ned.</p><p id="p1">LOKALUDVALG: Kommunalvalget er ved at være ovre, men allerede kort tid inde i det nye år, er det tid til endnu valg. Nemlig valget om, hvem der skal være med i Valby Lokaludvalg de næste fire år.</p><p id="p2">Vil du gerne vide mere om hvad Valby Lokaludvalg egentlig er for en størrelse, og hvordan du selv kan blive medlem? Så kan du de næste måneder få besøg af lokaludvalgets roadshow, der fortæller om arbejdet og stiller op til spørgsmål og svar.</p><p id="p3"><br /><em style="bold">Det gør lokaludvalget</em></p><p id="p4">Når der atter er valg til Valby Lokaludvalg, åbner det for mulighed for, at alle Valbys foreninger kan blive repræsenteret i udvalget.</p><p id="p5">Derfor tilbyder medlemmerne af Valby Lokaludvalg at rykke ud til de foreninger, der trænger til at bliver klogere på, hvad sådan et lokaludvalg egentlig går og laver, og hvordan de kan få et medlem valgt ind.</p><p id="p6">Medlemmerne rykker både ud til formelle og uformelle møder, som for eksempel kunne være, generalforsamlinger, bestyrelsesmøder, skolebestyrelsesmøder, dagligstuemøder eller cafémøder.</p><p id="p7">Om man er en kulturel forening, politisk forening, boligforening, eller bare en gruppe mennesker, der er nysgerrige gør ingen forskel - hvis man kan samle en flok mennesker, der gerne vil vide mere om lokaludvalget, så stiller roadshowet beredvilligt op.</p><p id="p8">For at booke roadshowet, skal du skrive til lokaludvalgets sekretariat på valbylokaludvalg@okf. kk. dk, med oplysninger om tid, sted og hvilken type møde, det er.</p><p id="p1">FLYGTNINGE: Mange kommuner og bydele rundt om i landet gør en stor og flot indsats for at sikre, at de flygtninge, der ankommer på flugt fra krig og forfølgelse, får en god modtagelse og tag over hovedet. Det gælder især i Valby, hvor lokale ildsjæle er gået sammen for at løfte opgaven - med god succes.</p><p id="p2">Hvis vi skal håndtere de mange flygtninge på en god og værdig måde kræver det, at vi er parate til at gøre en indsats. Derfor er det skuffende at læse, at Frederiksberg Kommune nu forsøger at springe over hvor gærdet er lavest ved at sende 112 flygtninge til Valby i stedet for selv at sørge for bolig til dem. Frederiksberg er en af Danmarks rigeste kommuner, og derfor skal de naturligvis også tage deres del af ansvaret og løfte integrationsopgaven. Det er i mine øjne ikke rimeligt at melde pas på den måde.</p><p id="p3">For mig at se handler det, at vi sammen tager godt imod nye borgere, der kommer fra en enorm vanskelig situation.</p><p id="p4">Og hvis Frederiksberg mangler inspiration, så er det velkomne til at tage ved lære af Valby. Her er det i en svær situation lykkes at skabe en flot integrationsproces takket være engagerede borgere, erhvervs-og foreningslivet.</p><p id="p5">Her bør Frederiksberg i den grad lære noget af Valby.</p><p id="p1">Tingbjerg og Valby skal nemlig lægge fodboldbaner til EM i fodbold i 2020.</p><p id="p2">Der er konklusionen i den aftale, som Københavns Kommune har underskrevet med Det Europæiske Fodboldforbund (Uefa). Det skriver kommunen i en pressemeddelelse.</p><p id="p3">Idrætsparkerne i Tingbjerg og Valby skal bruges som henholdsvis Transfer Training Centre og Team Base Camp under slutrunden.</p><p id="p4">- Som vært for EM i 2020 ser vi frem til at byde nogle af verdens bedste fodboldspillere velkommen til København.</p><p id="p5">- Med Tingbjerg og Valby idrætsparker får spillerne gode træningsfaciliteter, så de kan være helt klar til de vigtige kampe - som tusindvis af tilrejsende fodboldfans og københavnere glæder sig til at overvære, siger overborgmester i København Frank Jensen (S).</p><p id="p6">I alt er 12 lande værter for EM i 2020, der er 60-årsjubilæet for den første EM-slutrunde.</p><p id="p7">Parken i København skal lægge græs til fire af kampene under EM.</p><p id="p1">REALKLASSE V FRA 1961: Det var den rene skære nostalgi da 15 gamle elever, der gik ud af Valby Skole i 1961, den første lørdag i maj mødtes til 50 års skolejubilæum.</p><p id="p2">Klassen har mødtes hver eneste år siden de forlod de hellige haller på »Den røde på Rughavevej«. De første år hos den nu afdøde klasselærer Ada Brinck Jensen, men siden hen på skift privat. Dog naturligvis med specielle arrangementer til 10 og 25 års jubilæerne nemlig henholdsvis i Lorry og »de små haver« i Pile Allé.</p><p id="p3">Lørdagen i år var begunstiget af fantastisk solskinsvejr, så de medbragte dannebrogsfarvede paraplyer kom kun i brug som afskærmning for solen. Et par stykker af de gamle elever havde stået for arrangementet, der begyndte kl. 12.00 ved den gamle Valby Skole på Rughavevej, hvor der blevet skålet i champagne. Derefter en historisk nostalgisk spadseretur i Valby. En spadseretur der gik rundt til alle elevernes gamle adresser. Det betød en tur hvor yderpunkterne var Timotheuskirken, Cæcilavej, Jesuskirken og Vigerslev Allé ved Toftegårdsplads.</p><p id="p4">Dagen blev afsluttet med middagsspisning på Fy &amp; Bi ved Tingstedet, hvor alle var enige om, at det havde været en fantastisk dag, og at man eventuelt kunne lave noget lignende til 75 års jubilæet.</p><p id="p1">FLOORBALL Valby Floorball Club var en særdeles aktiv spiller i forbindelse med sidste uges IOC-kongres.</p><p id="p2">Torsdag stod den på floorball-opvisning på Rådhuspladsen i samarbejde med Dansk Floorball-Union.</p><p id="p3">Opvisningen forløb perfekt, og gav børnene en stor oplevelse.</p><p id="p4">Oplevelsen blev dog overgået lørdag, hvor Valby FC var på plads i Bella Center. Her viste Danmarks Idræts-Forbund de nyeste tiltag inden for ungdomsidrætten frem for en række IOC-medlemmer. Som eneste floorball-klub var Valby FC indbudt til at give tre opvisninger.</p><p id="p5">Cirka 40 Valby FC-medlemmer deltog. Blandt publikummerne var HKH Kronprins Frederik, som også fik overrakt to børnefloorballstave til Prins Christian og Prinsesse Isabella.</p><p id="p1">Nu udvides åbningstiden på Valby Bibliotek. Udvidelsen sker i kølvandet på, at Kultur Valby i sidste måned lancerede en markant længere åbningstid på Vigerslev Bibliotek som " 08.00-22.00 Bibliotek" hele ugen rundt gennem et miks af bemandet og ubemandet åbningstid.</p><p id="p2">Helt så lang bliver den nye åbningstid på Valby Bibliotek dog ikke, da man her fortsat udelukkende har bemandet åbningstid: »Vi har givet de konkrete åbningstider på Valby Bibliotek et servicetjek og er kommet frem til, at biblioteket med virkning fra den 1. april 2012 skal åbne hver dag kl. 10.00 alle ugens første seks dage. Mandag, tirsdag, onsdag og torsdag lukker biblioteket kl. 19.00, om fredagen kl. 17.00, om lørdagen kl. 14.00, og om søndagen holder vi helt lukket,« siger Signe Jarvad, der er chef for Kultur Valby.</p><p id="p3">Samarbejde »På den måde kan vi bedre imødekomme borgernes behov både i forhold til bibliotekets mange tilbud og i forhold til Borgerservice Kvik. Vi har ofte oplevet, at borgerne står og tripper i døren med et særligt stort pres på borgerservice, når biblioteket først åbner kl.</p><p id="p4">11 eller 12 på hverdage.</p><p id="p5">At udvidelsen falder om formiddagen på Valby Bibliotek, skal også ses i lyset af, at vi i de sene aftentimer netop er dækket ind af den lange åbningstid på Vigerslev Bibliotek,« slutter Signe Jarvad, som glæder sig over, at det på denne måde er lykkes at udvide vores service overfor borgerne. Læs mere på kulturvalby. dk eller bibliotek. kk. dk.</p><p id="p1">Følgende er sendt ud til naboer til Valby Station og Valby Langgade Station mandag den 18. april:</p><p id="p2">Sporarbejde mellem Valby og Valby Langgade stationer i påsken</p><p id="p3">Banedanmark skal justere sporene mellem Valby og Valby Langgade Station. For at gøre det skal vi fjerne nogle af de gamle skærver og lægge nye, så sporene ligger rigtigt.</p><p id="p4">Vi arbejder fra mandag den 18. april kl. 20 og frem til lørdag den 23. april kl. 10. Vi arbejder i døgndrift for at færdiggøre arbejdet så hurtigt som muligt. Vi beklager, vi ikke har orienteret dig om arbejdet før nu.</p><p id="p5">Vi fjerner de gamle skærver ved hjælp af en kraftig sugemaskine, som suger skærver og grus op fra sporet. Bagefter placerer vi skærverne igen og justerer sporet. Herefter regulerer vi kørestrøm og laver mindre sikringstekniske arbejder.</p><p id="p6">Undskyld vi forstyrrer!</p><p id="p7">Vi kan desværre ikke undgå at støje, mens vi arbejder. Det støjer især, når vi suger skærver op og fylder nye skærver i sporet. Regulering af kørestrøm og sikringsarbejde er til gengæld ikke generende for dig som nabo.</p><p id="p8">Vi er meget kede af de gener, vores arbejde medfører, og håber på din forståelse.</p><p id="p9"><br /><em style="bold">Kontaktmuligheder</em></p><p id="p10">Hvis du har spørgsmål til arbejdet, kan du kontakte byggeleder Thomas Bentsen på telefon 8234 8492.</p><p id="p11">Hvis du akut får brug for at komme i kontakt med os uden for almindelig arbejdstid, kan du ringe på 2523 5353.</p><p id="p12"><br /><em style="bold">Med venlig hilsen</em></p><p id="p13">Frank Jørgensen<br />Projektleder<br />Banedanmark</p><p id="p1">Efter en stille sommer er Valby Jazzklub nu klar med efterårets første arrangement. Lørdag d.</p><p id="p2">11. september spiller det forrygende band Henning Munk og Plumperne.</p><p id="p3">Kl. 14 går bandet på. De lader jazzen flyde frem til kl. 17.</p><p id="p4">-Vi ses til en hyggelig frokost og jazz - tag jeres venner med, opfordrer Lis Kejling fra Valby Jazzklub.</p><p id="p5">CC</p><p id="p6"><br /><em style="bold">Tid og sted</em></p><p id="p7">Koncert med jazzbandet Henning Munk og Plumperne. Lørdag d. 11.september kl. 14 - 17 i Valby Kulturhus, Valgårdsvej.</p><p id="p8">Koncertentré for medlemmer: kr. 50.</p><p id="p9">Øvrige kr. 70.</p><p id="p10">Arr. Valby Jazzklub.</p><p id="p1">PRISOVERRÆKKELSE: Rundt omkring i Valby bliver der udført en masse frivilligt arbejde. Valby Lokaludvalg fejrer på fredag 28. september frivilligheden med et hyggeligt fyraftensmøde, hvor lokaludvalgets Frivillighedspris bliver uddelt til en lokal forening eller ildsjæl, der gør en stor forskel i bydelen.</p><p id="p2">Uddelingen af prisen falder på den nationale Frivillig Fredag - den årlige fejring af landets frivillige.</p><p id="p3">Alle er velkomne til fyraftensmødet, der finder sted på Hoffet, Valby Langgade 117D kl. 17-20. Tilmelding skal ske til valbylokaludvalg@okf. kk.dk Valby Lokaludvalg uddelte frivillighedsprisen for første gang sidste år, hvor Pernille Sørensen, formand for Kraftwerkets folkekøkken og initiativtager til Valbyhaven på Toftegårds Plads, modtog prisen.</p><p id="p4"><br /><em style="bold">Seks kandidater dyster</em></p><p id="p5">Hvem der skal have den i år afgør en priskomité, der består af medlemmer af Valby Lokaludvalg med Stefan Emkjær som formand. Prisen overrækkes af Jens Juul, som er næstformand i Valby Lokaludvalg.</p><p id="p6">Seks kandidater dyster om prisen. De er alle blevet indstillet af Valby-borgere, der har motiveret, hvorfor lige netop deres kandidat(er) skal have prisen.</p><p id="p7">Frivilligprisen består af en kontant præmie på 10.000 kroner, et diplom og en vandrepokal.</p><p id="p8">Ved fyraftensmødet vil Dorthe Nørregaard, der er udviklingsleder på Center for Frivilligt Socialt Arbejde og ekspert i samarbejde og samskabelse mellem frivillige, civilsamfund, kommuner og offentlige institutioner, desuden holde foredrag.</p><p id="p9"><br /><em style="bold">KANDIDATERNE TIL ÅRETS FRIVILLIGHEDSPRIS</em></p><p id="p10">CAFE &amp; GENBRUG 14 frivillige har i tre år samlet folk i Folehaven CAMILLA BJERGE HANSEN rådgiver som frivillig på Børnetelefonen i Valby. HAMSA ABDI ELMI fra foreningen Iftin er drivkraft på Lukretiavej og i Akacieparken JETTE CHRISTENSEN udfører frivilligt arbejde i Valby Kino, Ajax og Natteravnene DE FRIVILLIGE I VALBY KINO har i flere år været drivkraft bag Valbys eneste biograf.</p><p id="p11">JULIA EIDSMO har gjort en stor indsats i Røde Kors Cykeltræning Sjælør/ Valby.</p><p id="p1">Togrejsende, buspassagerer og andre Valby-borgere vil blive overrasket på Valby Station med choko cookie og en velfærdsflyer torsdag den 26. oktober klokken 15 - 16.</p><p id="p2">Det er tillidsfolk fra Valby-fagforeningerne, som her op til kommunalvalget 21. november frister borgerne til at skrive under på: " Vi vil ha' velfærd frem for skattelettelser!" - Vi giver Valby-borgere og andre mulighed for direkte at skrive under på vores medbragte pc'er og iPads.</p><p id="p3">Vi vil presse politikerne til at forsvare vores børneinstitutioner, skoler, ældrepleje og sygehuse - i stedet for at give skattelettelser til rige millionærer, siger Mimi Bargejani, næstformand i FOA-fagforeningen KLS.</p><p id="p4">Forbipasserende tilbydes en cookie og flyer i en lille plastpose. Her opfordres de også til at deltage i fagbevægelsens velfærds-demonstration tirsdag den 7. november klokken 16: 30 til 18 på Thorvaldsens Plads (ved Folketinget og Holmens Kanal).</p><p id="p5">Arrangør: Valby for Velfærd: FOA/ KLS - 3F BJMF - FOA afd. 1 - PMF, Kbh. Syd + Valby TR for pædagoger, medhjælpere, sosu'er, plejemedhjælpere og lærere + 3F kommunalarbejdere.</p><p id="p6"><br /><em style="bold">SKRIV UNDER</em></p><p id="p7">Valby for Velfærd opfordrer alle til at skrive under på denne tekst på www.danmarkforvelfærd.dk: " Vi er Danmark for Velfærd. Vi er for investeringer i det fælles Danmark. Imod nye milliardstore skattelettelser, mens der spares på velfærden. Vi ønsker bedre forhold for børn, unge, syge og ældre. Tryghed gennem et stærkt politi og et finmasket socialt sikkerhedsnet. Vi ønsker bedre miljøbeskyttelse og et Danmark, hvor borgere og virksomheder kan udvikle sig. Du kan finde os på både offentlige og private arbejdspladser.</p><p id="p8">Vi vil værne om vores fælles velfærd - og vi har brug for din opbakning.</p><p id="p9">Skriv under og støt kampen for et stærkt fællesskab og bedre velfærd." Valby station torsdag den 26. oktober klokken 15 - 16 skriv under: danmarkforvelfærd.dk.</p><p id="p1">PARKERING: Valby Lokaludvalg modtog i begyndelsen af februar et brev fra Teknik-og Miljøforvaltningen, hvori der stod, at de vil fjerne de tidsbegrænsede parkeringspladser på Valby Langgade i forbindelse med den gule p-zone.</p><p id="p2">Ifølge forvaltningen vil det give enklere regler, hvis man ikke både skal betale og samtidig kun må parkere i en time.</p><p id="p3">I Valby Lokaludvalg, er de dog dybt uenige i beslutningen, siger formand Michael Fjeldsøe: »Tidsbegrænsningerne er et resultat af mange års diskussioner om, hvordan parkeringen skulle indrettes for at være mest fornuftig i forhold til, hvor butikkerne har brug for parkering. Som jeg ser det, er det yderligere ændringer af pforholdene i forhold til at indføre en p-zone, når man så også fjerner de tidsbegrænsede pladser på nogle strækninger,« siger han og uddyber: Skal p-reglerne forenkles? »Vores udgangspunkt er egentlig at beholde det, der er aftalt, og så lave p-zone oveni. Forvaltningen kalder det regelforenkling, når de vil fjerne tidsbegrænsningen, men jeg kan sådan set ikke se, at det bliver mere forvirrende, end det er nu. Det er jo de samme skilte, der bliver stående.« Lokaludvalget sendte derfor en skrivelse tilbage, hvor de udtrykte modstand mod at fjerne de tidsbegrænsede pladser.</p><p id="p4">Om det har hjulpet, vidste Michael Fjeldsøe dog ikke ved redaktionens slutning.</p><p id="p5">Men i dag onsdag 1. marts træder den gule p-zone i kraft, hvilket betyder man fra i dag skal huske at købe en p-billet i dele af Valby. Husk så også lige at se efter, om nu tidsbegrænsningen også er fjernet.</p><p id="p6">Tidsbegrænsningerne er et resultat af mange års diskussioner om, hvordan parkeringen skulle indrettes.</p><p id="p7">MICHAEL FJELDSØE, formand for Valby Lokaludvalg.</p><p id="p1">Der går ikke en uge uden man her i Valby Bladet kan læse om øget trafik og mere støj - men heldigvis også enkelte solstrålehistorier om støjisolerende vinduer i Folehaven og støjdæmpende asfalt på Vigerslevvej. </p><p id="p2">Noget beboerne er rigtig glade for - og som kan bruges til inspiration for andre beboere i Valby, for der er næsten ikke en lejlighed her i bydelen, som ikke er plaget af trafikstøj i større eller mindre omfang.</p><p id="p3">Dét viser det nye støjkort, som miljøstyrelsen netop har lanceret på sin hjemmeside. Støjkortet viser, hvor meget vejstøj, der er rundt om i kommunerne. Foreløbig har tre kommuner - Frederiksberg, København og Brøndby - leveret data til støjkortet.</p><p id="p4">Det betyder, at Valby-borgerne kan gå ind og tjekke, hvor meget støj fra trafikken, der er på deres egen vej.</p><p id="p5">For etageboliger er der en vejledende støjgrænse på 50 db(A) på hverdage i dagtimerne. I bykerner er grænsen på 55 db(A). Støjgrænserne er lavere i aften- og nattetimerne og på søndage.</p><p id="p6">På de allerfleste veje i Valby er trafikstøjen på dette niveau eller over. Værst står det til på de gennemgående veje, hvor støjen er på 70-75 db(A) eller derover.</p><p id="p7">Det gælder f.eks. Folehaven, Valby Langgade, Toftegårds Allé, Vigerslev Allé, Vigerslevvej og Roskildevej for blot at nævne nogle af de helt store støjboulevarder.</p><p id="p8">Københavns Kommune er klar over, at mange beboere er generet af støj fra trafikken, og har derfor besluttet, at når der skal lægges ny asfalt på trafikvejene, så skal det være den nye type støjdæmpende asfalt.</p><p id="p9">Desuden kan beboerne selv gøre noget for at reducere støjen fra trafikken - i hvert fald så længe vinduerne kan holdes lukkede. Der er mulighed for at investere i vinduer, der isolerer bedre mod støj end traditionelle vinduer.</p><p id="p10">Både støjkortet og gode råd om, hvordan støj kan nedbringes i boligen, kan findes på miljøstyrelsens hjemmeside på internettet.</p><p id="p11"><br /><em style="bold">Adressen er www.mst.dk</em></p><p id="p1"><br /><em style="bold">Girafsprog</em></p><p id="p2">Tre timers Foredrag ved terapeut og underviser Claus Bülow Hvordan vi møder verden og os selv har en afgørende betydning for vores evne til at leve og manifestere et godt liv. Arrangeret af Natur-Balance-Huset Valby.Tor. 12. februar kl. 19-22.( E) Valby Kulturhus, Valgårdsvej 4-8, Valby .</p><p id="p3"><br /><em style="bold">Gys og special effects</em></p><p id="p4">Børnefestival / Kunst &amp; Kreativitet: Du kan være med til at lave de drabelige og bloddryppende scenografier til det traditionsrige NATGYSERLØB i Valby Kulturhus -her kan du samtidig lære et par uhyggelige tricks. Tir.10. til tor. 12. februar kl. 12-16. ( G) Valby Kulturhus, Valgårdsvej 4-8, Valby .</p><p id="p5"><br /><em style="bold">Natgyserløb</em></p><p id="p6">Kom kun, hvis du tør! Dette orienteringsløb er ikke for sarte sjæle! Det er fredag den 13., og mørkets skumle kræfter lurer bag hver eneste dør i det mørklagte kulturhus.Fre. 13. februar kl.20-23.55. ( G) Valby Kulturhus, Valgårdsvej 4-8, Valby .</p><p id="p7"><br /><em style="bold">Loppemarked for børn</em></p><p id="p8">Kom og gør et røverkøb! På dette loppemarked sætter børn deres aflagte legetøj til salg -her er det muligt at supplere samlingen af barbiedukker, legoklodser eller brandbiler. Søn. 15. februar kl. 14-16. ( G) Valby Kulturhus, Valgårdsvej 4-8, Valby .</p><p id="p9"><br /><em style="bold">Mød dit folketingsmedlem</em></p><p id="p10">Yildiz Akdogan tager med jævne mellemrum rundt i de københavnske bydele for at møde borgerne, der på den måde kan drøfte politiske emner under uformelle former. jan. 16. februar kl. 14.( G) Valby Kulturhus, Valgårdsvej 4-8, Valby .</p><p id="p11"><br /><em style="bold">Forretningsudvikling</em></p><p id="p12">En god forretningsstrategi skal tage udgangspunkt i konkrete markedsbehov samt løbende tilpasses konjunkturbestemte og demografiske ændringer. I workshoppen arbejder vi med at måle vækstpotentialer i egne såvel som eksterne forretningskoncepter.Tir. 17. februar kl. 17-19.30. ( G) Københavns Erhvervscenter, Trekronergade 126 F, 2. sal, Valby .</p><p id="p13"><br /><em style="bold">Erotisk Croquis</em></p><p id="p14">Hos Ravage er der erotisk croquis med dobbeltmodel m/ k, hvor der bliver lagt mere vægt på sensuelle og erotiske stillinger end i den almindelige croquis. For alle uanset erfaring. Kaffe/ the i pauserne. Ingen tilmelding.Vi starter præcis. Tir. 17. februar kl. 19-21.30. ( E) Billedkunstværkstederne, Trekronergade 90, Valby .</p><p id="p15"><br /><em style="bold">Intelligente robotter</em></p><p id="p16">Science Fiction Cirklen indbyder til paneldebat med Rasmus Wichmann som moderator om robotternes udvikling i den vestlige og østlige science fiction-genrer.Tir. 17. februar kl. 19-22.( G) Valby Kulturhus, Valgårdsvej 4-8, Valby .</p><p id="p17"><br /><em style="bold">Sød som sukker</em></p><p id="p18">Der er mange produkter, der kan amvendes i stedet for sukker. Men er de alle lige velegnede for diabetikere, hvad med bivirkninger, hvad er forskellen -og hvordan bruger man dem? Foredrag ved ernærings-og husholdningsøkonom, cand. scient i human ernæring Mette Thorsen onsdag 18. februar kl. 19-21.30. ( Tilmelding 51781637) Valby Kulturhus, Valgårdsvej 4-8, Valby .</p><p id="p19"><br /><em style="bold">Blade Runner</em></p><p id="p20">Kom og få et gensyn med science fiction filmen " Blade Runner" fra 1982 med Harrison Ford og Sean Young i hovedrollerne. Denne film bliver af mange betragtet som den smukkeste science fiction-film, der nogensinde er lavet. Tor. 19. februar kl.19.30-23. ( G) Valby Kulturhus, Valgårdsvej 4-8, Valby .</p><p id="p21"><br /><em style="bold">Letland</em></p><p id="p22">En tur til Letland med Karen Margrethe Trnka. Fre. 20. februar kl. 14. ( G) Jesuskirkens Sognegård, Skovbogårds Allé 11, Valby .</p><p id="p23"><br /><em style="bold">Lucas Alexander</em></p><p id="p24">Dansk, international, symfonisk, rock, goth, metal, avantgarde -Lucas Alexander er en unik solokunstner og vokalist, der besøger Valby Kulturhus med sit eget seks mand store backingband.Fre. 20. februar kl. 21-23.30. ( E) Valby Kulturhus, Valgårdsvej 4-8, Valby .</p><p id="p25"><br /><em style="bold">Fotos og lydkunst</em></p><p id="p26">Jacob Kirkegaard. Fotos og lydkunst. Til lør. 21. februar ( G) Helene Nyborg Contemporary, Carl Jacobsens Vej 16, opg. 6, 2. sal, Valby .</p><p id="p27"><br /><em style="bold">Happy New Year( s)</em></p><p id="p28">Maleri, tegning, skulptur og video af Maiken Bent, Anders Bojen &amp; Kristoffer Ørum, Lars Christensen, Lena Johansson, Ferdinand Ahm Krag, Toru Kuwakubo, Eva Larsson, Johan Nobell, Torben Ribe, Marika Seidler, Jonas HvidSøndergaard og Alexander Tovborg. Til lør.21. februar ( G) Bendixen contemporary art, Carl Jacobsens Vej 20, 4. sal, Valby .</p><p id="p29"><br /><em style="bold">Cobra kunst</em></p><p id="p30">Kunstneren Søren Parmo udstiller sine værker til lør.</p><p id="p31">28. februar man-fre kl. 10-12 eller efter aftale på tlf.</p><p id="p32">40461496. ( G) Søren Parmo Kunsthal, P. Knudsens Gade 29, København SV.</p><p id="p1">HÆDER: Fredag var frivillighedsdag over hele landet. Også i Valby, hvor lokaludvalget brugte dagen til at uddele årets frivillighedspris.</p><p id="p2">Blandt seks stærke kandidater gik prisen til de frivillige fra Valby Kino for deres store indsats for at sikre, at Valby har en lokal biograf.</p><p id="p3">I tre år har Valby Kino været drevet 100 procent frivilligt, og det er over 80 frivillige, der holder biografen på Gl. Jernbanevej kørende.</p><p id="p4">Valby Kino var indstillet af en af biografens stamgæster, Camilla Neuenschwander, som blandt andet skrev i indstillingen: »De frivillige i Valby Kino har igennem flere år været drivkraften bag Valbys eneste biograf. Biografen har udviklet sig til at være et af Valbys største aktiver.</p><p id="p5">Hvad enten man ofte ser film dér eller bare kommer en enkelt gang, bliver man mødt af smilende og hjælpsomme mennesker i alle aldre.</p><p id="p6">Denne type hyggelige biografer er sjældne. De overlever kun, hvis de bliver plejet om og ildsjælene bag fortjener at blive påskønnet.« Hjerteblodets indsats Valby Lokaludvalgs priskomité var enig, og lagde i sin begrundelse vægt på at: »Vinderen har løftet en opgave som syntes umulig, og med en hjerteblodets indsats, med fuldstændig frivillighed, og på eget initiativ skabt et miljø i Valby, der løfter Valby for alle.« I alt var der seks indstillede til årets pris. Fire af dem var mødt frem til Frivillig Fredag, og fik overrakt diplomer og blomster for deres store indsats.</p><p id="p7">De øvrige nominerede var Camilla Bjerge Hansen, frivillig på Børnetelefonen i Valby, Hamsa Abdi Elmi, foreningen Iftin, Julia Eidsmo, Rødekors Cykeltræning Sjælør/ Valby, Jette Christensen, for frivilligt arbejde i Valby Kino, Ajax håndbold og Natteravnene og de frivillige i Cafe &amp; Genbrug, torvet i Folehaven.</p><p id="p1">FODBOLD: Det var to formstærke hold, der lørdag tørnede sammen på Værkstedvej.</p><p id="p2">B 1960 havde en 1. plads at forsvare, mens hjemmeholdet fra Valby Boldklub skulle forsøge at øge stimen af kampe uden nederlag til syv.</p><p id="p3">Missionen lykkedes for begge hold. Det blev den ventede tætte affære. Selvom Valby BK stillede med en markspiller Morten Achton på mål, var hjemmeholdet tættest sejren.</p><p id="p4">B 1960 fandt aldrig rigtig hverken fodfæstet eller konceptet.</p><p id="p5">Med tanke på en 1. halvleg, der endte 2-1 til 60' erne, var uafgjort dog ikke helt skævt.</p><p id="p6">Holdet fra Grønnemosen lagde bedst fra land. Efter en rodet start på kampen, hvor 60' erne havde svært ved at få pasningsspillet til at flyde, tog Alexander Andersen sagen i egen hånd i kampens 10. minut: Efter at have sat sin direkte modstander af ude i venstre side, skar han ind i banen og afdriblede Morten Achton, inden han lagde bolden ind i det tomme mål.</p><p id="p7">Herfra kom Valby BK langt bedre med. B 1960 havde svært ved at skille sig fornuftigt af med bolden. Derfor var det heller ikke ufortjent, at hjemmeholdets Patrik Støckel udlignede med et spark fra kanten af feltet ned i det korte hjørne efter 20 minutters spil.</p><p id="p8">Herefter begyndte gæsterne så småt at ramme hinanden.</p><p id="p9">B 1960 kom bedre med og tilspillede sig et lille overtag.</p><p id="p10">Det udmøntede sig i en scoring i det 35. minut, da Lars Leonhard fandt sin lynhurtige angrebsmakker, Søren Hansen, i dybden. Efter en fin førstegangsberøring udplacerede Søren Hansen Morten Achton med et spark i det lange hjørne.</p><p id="p11"><br /><em style="bold">Valby BK pressede på</em></p><p id="p12">2. halvleg tilhørte Valby Boldklub.</p><p id="p13">Hjemmeholdet pressede 60' erne højt oppe på banen.</p><p id="p14">Værterne blev dog kun sjældent rigtig farlige.</p><p id="p15">Der skulle således en hjælpende B 1960-fod til, før udligningen kom: Valby BK's Nick Hofland tog et godt ryk på kanten af feltet og afsluttede.</p><p id="p16">60' ernes målmand fik pareret, men bolden røg ud på hans medspiller, Emil Laursen, der endte med at sende bolden i eget net.</p><p id="p17">Valby BK pressede på for et sejrsmål. Hjemmeholdet var bedst i slutminutterne, mens B 1960 var farligst på dødbolde.</p><p id="p18">Men det sluttede altså med en pointdeling efter 2-2.</p><p id="p1">SPORT: Som Valby Idrætspark fremtræder i dag, bliver man lidt trøstsløs, når man går rundt i det store område.</p><p id="p2">Ved indkørslen fra Ellebjergvej kører man ind på en kedelig parkeringsplads, med papir og affald flydende rundt i kanten. Valby Hallen fremtræder med en mindre indbydende indgang. Den nye Vandkulturhus har lige fået en flad og vind-om-sust forplads, uden indhold. Når man kører ned at Julius Andersensvej har man en uendelig parkeringsplads til højre, og til venstre nogle skummelt og udefinerbare skure/ sommerhuse. Når ankommet til Club Danmark Hallen må man knibe sig i armen, og spørge om dette er Danmark/ København. Ud af tagrenden vokser snart træhøjt ukrudt, og indvendig er alt af værdi fjernet/ stjålet op i stige højde.</p><p id="p3">Derfor har jeg gennem flere år arbejdet sammen med aktør i Valby Idrætspark, KB Frem, Fremad Valby, KIES m.</p><p id="p4">fl. For at lave en plan for udvikling af Valby Idrætspark.</p><p id="p5">Denne plan har vi ' solgt' ind til Københavns Kommunes forvaltning, som i hovedtræk har lyttet til os og indarbejdet vores ideer i den endelig plan ' Strategiplan for udvikling af Valby Idrætspark', som resulterer i en Lokalplan for området.</p><p id="p6">Planen i hovedtræk: Total renovering af Club Danmark Hallen, ved frasalg af grund ved Valby Hallen, til butik med Pladskrævende varer.</p><p id="p7">Renovering starter i 2014.</p><p id="p8">Etablering af undergang fra Idrætsparken til Folehaven i forbindelse med Club Danmark Hallen.</p><p id="p9">Etablering af en Idrætsaktivitesplads mellem Club Danmark hallen og Valby Fremad Bevægelseshus.</p><p id="p10">Etablering af Aktivitetsbane rundt om Idræts Parken til løb mm.</p><p id="p11">Flytning af Valby Boldklubs klubhus fra Torveporten, til i nærheden af Club Danmark hallen.</p><p id="p12">Etablering af hovedsæde for en stor Idrætsunion ved Ellebjervej, som kan danne en flot indgang.</p><p id="p13">Planlægning af hotel.</p><p id="p14">Planlægning af Sportskollegium.</p><p id="p15">Planlægning af Idrætsinstitutioner for børn.</p><p id="p16">For at denne plan ikke bare skal være ord, skal Valby stemme personlig på mig den 19. november til Kommunalvalget, således jeg kan arbejde videre med denne flotte plan, og få den ført ud i livet til glæde for Valby og hele København.</p><p id="p1">POETISKE PIP: I januar var der DM i Poetry Slam. Det blev holdt i Valby. Fredag holdes første runde i Københavnermesterskaberne i Poetry Slam.</p><p id="p2">Naturligvis også i Valby.</p><p id="p3">Det er Valbyborgeren Peter Dyreborg, der med Kultur Valby som tæt samarbejdspartner, står bag endnu et poetisk slammer-arrangement.</p><p id="p4">Og den tidligere Danmarksmester i Poetry Slam gør en dyd ud af at lokke poeterne til hovedstaden. Og med hovedstaden mener han naturligvis Valby.</p><p id="p5">»Jeg kan godt lide, at mine arrangementer er knyttet til Valby. Men gerne som en del af København. Det har jeg arbejdet hen imod i et stykke tid.</p><p id="p6">Det skal på den måde være helt naturligt, at et købnehavnermesterskab foregår i Valby,« siger han.</p><p id="p7"><br /><em style="bold">Mesterskabligt sjov</em></p><p id="p8">Der er allerede fuldt booket med 10 optrædende på scenen på fredag i Valby Kulturhus. Et par publikummer mere er der stadig plads til, men Peter Dyreborg forventer, at der hurtigt bliver udsolgt til de tre arrangementer.</p><p id="p9">»Lige nu kommer både kvalifikationsrunder og finalen til at foregå i Valby. Næste gang kunne jeg godt tænke mig at kvalifikationsrunderne kommer til at foregå i de forskellige bydele og finalen i Valby,« siger han.</p><p id="p10">Interessen for Poetry Slam har han langsomt gødet til den er vokset så højt, at der nu altid er udsolgt til hans arrangementer i kulturhuset.</p><p id="p11">»Det er den interesse, jeg har kunnet bruge til at geninføre københavnermesterskaberne.</p><p id="p12">Og jeg håber på rigtig gode shows, med høj kvalitet, og et engageret publikum,« siger han.</p><p id="p13">Selv om arrangementet er det københavnske mesterskaber, er det åbet for deltagelse fra hele landet. Der er således allerede en slammer fra Odense, Aalborg og Viborg på vej mod det københavnske.</p><p id="p14"><br /><em style="bold">Bredden er helt unik</em></p><p id="p15">Poetry Slam er sin egen særlige kunstform, hvor digtning, oplæsning, improvisation og indragelse af publikum altsammen er en del af oplevelsen.</p><p id="p16">Og den unikke blanding rammer bredt.</p><p id="p17">»Bredden er noget af det helt unikke ved Poetry Slam.</p><p id="p18">Den yngste deltager er 15 år.</p><p id="p19">Den ældste er 39. Det er altså et ret stort spænd. De yngste i publikum er 14-15 år, mens de ældste er pensionister. At vi kan underholde en 15-årig og en 65-årig på samme tid, synes jeg er virkelig spændende,« siger han.</p><p id="p20"><br /><em style="bold">Nøjes med en værtsrolle</em></p><p id="p21">Når den første runde sættes i gang på fredag er Peter Dyreborg ikke selv en del af konkurrencen.</p><p id="p22">Selv optræder han primært i teaterverdenen, på Det Kongelige Teater og snart tager han på Danmarksturné i 30 byer.</p><p id="p23">»Jeg savner at være en del af det, hver eneste gang. At være en del af konkurrencen. At kunne vinde. Ikke mindst at vinde aftenens sidste ord. Den følelse kan jeg godt savne,« siger han.</p><p id="p24">POETRY SLAM. Valby Kulturhus, Valgårdsvej 4, 2500 Valby.</p><p id="p25">Fredag 4. september kl. 20.00</p><p id="p1">Ingen skal komme og påstå, at en finale i Valby Bladet Cup er som hvilken som helst anden træningskamp, hvor det bare gælder om at finde formen, og så er resultatet ellers mere eller mindre underordnet.</p><p id="p2">Når der er pokal, penge og ikke mindst prestige på spil, så giver ingen af holdene sig en millimeter. Det blev endnu en gang synliggjort for enhver, da de to arvefjender, Valby Boldklub og Fremad Valby, lørdag tørnede sammen i en gentagelse af sidste års finale.</p><p id="p3">Intensiteten og fighterinstinktet var skærpet fra første fløjt hos samtlige 22 spillere. Jublen var da heller ikke til at tage fejl af, da Valby Boldklubs Nick Hofland efter 20 minutters spil bragte de lyseblå foran 1-0 ved at placere bolden i det lange hjørne.</p><p id="p4">På det tidspunkt dominerede Valby Boldklub spillet, og tre minutter senere burde Torbjørn Schultz have øget føringen, men med mindre end to meter til mål helkiksede han sit skud.</p><p id="p5">I stedet tog kampen i dramatisk drejning, da Valby Boldklubs Yassin Chefedhabi følte sig snydt for et straffespark. Det gik den tidligere Tennis Borussia-spiller så meget på, at han hinkende styrtede over til dommer Jan Hald og beklagede sig højlydt. Hald kvitterede med et gult kort og dermed ti minutters udvisning til Yassin Chefedhabi.</p><p id="p6"><br /><em style="bold">Gult blev til rødt</em></p><p id="p7">Trods eskorte af et par medspillere var Valby-spilleren imidlertid slet ikke færdig med at give udtryk for sin mening om Jan Hald. Og efter et par skældsord mere i den slemme ende af registret blev det for meget for den tidligere superliga-dommer, der gav Yassin Chefedhabi direkte rødt kort.</p><p id="p8">Valby Boldklub var dermed reduceret til ti mand i resten af kampen. Men her sluttede de lyseblå trængsler langt fra. For blot to minutter efter begik målmand Jesper Dyjak en fatal fejl for fødderne af Iyad Mohammed, og så var der udlignet.</p><p id="p9">Blot syv minutter senere var stillingen pludselig 2-1 til Fremad Valby: Smail Oualli fik frit løb og scorede i to forsøg med stolpen som mellemstation.</p><p id="p10">Valby-spillerne var rystede, men mod slutningen af 1. halvleg var det som om, at der indfandt sig en trods-reaktion. De ti tilbageværende rykkede sammen og indledte en heroisk boldjagt. Saralar 'Jay-Jay' Yotackis afslutning på overkanten af overliggeren to minutter før pausen var første varsel om et lyseblåt comeback.</p><p id="p11"><br /><em style="bold">Manglede modtræk</em></p><p id="p12">Fra 2. halvlegs start var Valby Boldklub igen spildominerende, og efter ti minutter gav det bonus: Et hurtigt taget frispark af Morten Achton bragte Kenneth Argart helt fri, og så var der igen balance i regnskabet: 2-2.</p><p id="p13">Nu havde de ti Valby-spillere for alvor momentum, og seks minutter senere havde de også sejren inden for rækkevidde, da Nick Hofland med sin anden scoring gjorde det til 3-2. Fremad Valby havde svært ved at finde et modtræk, og da Valby Boldklubs Simon Videbæk i kampens 73. minut øgede til 4-2, lignede det for alvor en afgørelse.</p><p id="p14">Men, men. Spændingen vendte hurtigt tilbage, for tre minutter senere tilkæmpede Fremad Valby sig et korrekt dømt straffespark, som Mike Thomsen sikkert udnyttede. 4-3.</p><p id="p15">Nu ventede de cirka 150 tilskuere på Rikken Park et Fremad-stormløb. De røde pressede da også på for en udligning, men farlige blev de først tre minutter inde i tillægstiden, da Smail Oualli fik chancen fra tæt hold, men skød lige på Jesper Dyjak.</p><p id="p16">Efter seks minutters overtid lød det - i Valby Boldklub-ører - forløsende slutfløjt, og endnu en gang kom det til udtryk, at her ikke bare var tale om en sejr i en tilfældig træningskamp. Jublen i Valby Boldklub-lejren var både til at høre og se.</p><p id="p1">LOGOKONKURRENCE TIL KUNSTÅR: Valby Lokaludvalg tog forleden det første spadestik til et nyt ambitiøst projekt, da de enstemmigt besluttede, at lokaludvalgets store tema i 2013 skal være kunst og kultur i Valby: »Som en af de bydele i København med rigtig mange byudviklingsplaner på tegnebrættet, har Valby et ekstraordinært potentiale til at blive en af Danmarks største kulturscener og kunstneriske legepladser.</p><p id="p2">Og her skal Valby Kunstår 2013 fungere som mæcen, udgangspunkt og igangsætter.</p><p id="p3">Vi har allerede en stærkt og rigt kulturliv i Valby.</p><p id="p4">Og nu samler vi kræfterne og prøver at præsentere hele pakken i sammenhæng, prøver at præsentere Valby som Københavns kunst-og kulturbydel nummer ét,« udtaler formand i lokaludvalget Lisbeth Ritter.</p><p id="p5">Til formålet har lokaludvalget derfor nedsat en styregruppe, der blandt andre tæller Benjamin Koppel fra Cowbell Music og Pelle Koppel fra Teater V. Og her er det blevet besluttet, at Valby Kunstår 2013 skal skydes i gang med en logokonkurrence: " Kunståret er som sagt et helt nyt tiltag fra lokaludvalgets side, som ikke mange har hørt om endnu. Men det kommer", siger kommunikationsmedarbejder i Valby Lokaludvalg, Kristian Kimer, og fortsætter: »Konkurrencen handler i al sin enkelthed om, at designe et logo til Valby Kunstår 2013.</p><p id="p6">Et outstanding godt logo, der signalerer det helt rigtige, og som vi kan bruge i alle sammenhænge, når vi skal markedsføre kunståret. Derfor udskriver vi denne konkurrence og håber, at alle designere og grafikere i Valby og omegn kaster et kreativt guldkorn i vores retning. Vinderlogoet præmieres med 10.000 kroner. Og som grafiker er det derudover en helt unik mulighed for at sætte sit fingeraftryk på noget, som godt kan gå hen og blive rigtig stort. Vi har i hvert fald store planer med kunståret.« Store planer, javel. Men når talen falder på det mere konkrete; på hvad borgerne egentlig kan vente sig af et kunstår i Valby, er svaret mere sløret: »Vi kan ikke sige så meget om de konkrete planer endnu.</p><p id="p7">Men det skal nok komme. Og jeg kan da sige, at jeg personligt har store forventninger til Valby Kunstår. Jeg tror godt, at kunståret kan vende lidt op og ned på gamle Valby, på den gode måde,« siger Kristian Kimer.</p><p id="p8">Er du interesseret i at deltage i konkurrencen, kan du læse mere på Valby Lokaludvalgs hjemmeside -www.valbylokaludvalg.</p><p id="p9">kk.dk. Deadline for indlevering er fredag den 17. august kl. 12. Vinderlogoet udvælges af styregruppen og præsenteres på Valby Kulturdage i september.</p><p id="p1">Der har været indbrud i en villa på Store Valby Vej i Store Valby.</p><p id="p2">Indbruddet fandt sted i perioden fra lørdag klokken 10 til lørdag klokken 17. Tyven kom ind i huset ved at bryde et vindue op. Indenfor har vedkommende forsynet sig med to bærbare pc'er, et digitalkamera samt nogle kontanter.</p><p id="p1">INSTAGRAM: Valby Lokaludvalg har sat sig for at bede om hjælp til at indfange den helt særlige Valby-stemning på billeder.</p><p id="p2">Derfor sætter de gang i en billedkonkurrence på Instagram, hvor billeder med tagget # elskditvalby, bliver en del af en udstilling under Valby Kulturdage.</p><p id="p3">Spinderiet udlodder en hyggelig aften i byen til tre bedste billeder.</p><p id="p4">»Vi vil gerne skabe en levende mosaik, der viser, hvorfor det er noget helt særligt at bo i Valby. Bydelen har længe været i en rivende udvikling, med en masse tilflyttere hvert år, og mange nye byggeprojekter der skyder op. Vi har fået svømmehal og biograf, og et nyt bibliotek og teater er måske på vej. Så hvorfor er det her et helt særligt sted at være? Det kunne vi godt tænke os at få nogle sjove, spændende, anderledes og originale bud på, som vi kan dele med hele Valby under kulturdagene« siger Katrine Clausager Rich, der er kommunikationsansvarlig for Valby Lokaludvalg.</p><p id="p5">Billederne skal sammen give et varieret bud på, hvordan det føles at bo og færdes i Valby anno 2014.</p><p id="p6">Lokaludvalget udstiller løbende billederne på sin hjemmeside og facebook. De bedste skud indgår desuden i en udstilling under Valby Kulturdage, der bliver opdatet efterhånden som billederne tikker ind.</p><p id="p7">På Lokaludvalgsmødet den 9. september bliver der valgt tre vindere, der på original vis har indfanget en stemning af Valby.</p><p id="p8">Konkurrencen løber frem til 30. august og de tre vindere får et gavekort til et af Spinderiets spisesteder til en værdi af 500 kroner.</p><p id="p9"><br /><em style="bold">Fakta VÆR MED PÅ INSTAGRAM</em></p><p id="p10">For at deltage i konkurrencen skal du: Downloade Instagram til din telefon Indfange dit bud på den helt særlige valbystemning på et billede Lægge billedet på Instagram med tagget # elskditvalby Under Valby Kulturdage bliver billederne gennem en levende mosaik Billederne bliver løbende udstillet på lokaludvalget hjemmeside og deres facebook-side.</p><p id="p11">Efter kulturdagene vælger lokaludvalget tre vindere, de mener har indfanget en stemning af Valby.</p><p id="p12">Tre vindere får et gavekort til et spisested i Spinderiet Kilde: Valby Lokaludvalg.</p><p id="p1">Vi vil gøre opmærksom på Lions humanitære arbejde i almindelighed. Vi vil være meget synlige ved Valby Kulturdage som er vort ansigt ud mod vore mange støtter i Valby.</p><p id="p2">Deltag i en gættekonkurrence i Lokalavisen Valby om Lions arbejde.</p><p id="p3">Som bekendt samler Lions midler ind til humanitære formål både lokalt og globalt. Ved Valby Kulturdage har vi har mange aktiviteter som tjener dette formål.</p><p id="p4">Vi har haft stor succes med vor flødebollekatapult for de små børn og deres forældre de tidligere år, så det gentager vi. Vi har i år lavet en gættekonkurrence for Lokalavisen Valbys læsere med fine præmier. Vi har salg af vore populære nøgleringe og bamser til de små.</p><p id="p5">Til de lidt større børn har vi skaffet nogle særlige Lions yo. yo.</p><p id="p6">Vi glæder os til at møde Valbyborge rne til Kulturdagene og få en snak om humanitært hjælpearbejde. Vi ved af erfaring, at borgerne i Valby gerne vil hjælpe andre i nød. Vi har mødt stor opbakning til vor flaskebonindsamling i SuperBest, udtaler den nye formand for Lions Club Valby, Gerner Jacobsen.</p><p id="p1">Hvordan kan du få bedre gavn af de store mængder regnvand, der falder i øjeblikket? Og hvordan kan du nemt greb sikre dit hus mod oversvømmelser -og samtidig spare penge? Dette og meget mere kan du få svar på, hvis du besøger Miljøpunkt Valbys telt på Valby Kulturdage den kommende weekend.</p><p id="p2">Miljøpunkt Valby sætter i år især fokus på vores drikkevand og på, hvordan vi nemt kan nedsætte vores daglige forbrug -og medvirke til at sikre vores fremtidige drikkevand.</p><p id="p3">Lørdag og søndag kan du besøge Vandkaravanen, der giver dig en masse gode og sjove tips til, hvordan du kan spare på vandet.</p><p id="p4">Vandkaravanen er placeret ved siden af Miljøpunkt Valbys telt ved Tingstedet.</p><p id="p5">Deltag også i konkurrencen om en regnvandstønde til din have - eller til din boligforening.</p><p id="p6">Der vil blive udtrukket vindere både lørdag og søndag.</p><p id="p7">Du kan læse mere om Miljøpunkt Valbys bidrag til kulturdagene på www.miljopunktvalby.dk. CC.</p><p id="p8"><br /><em style="bold">Tid og sted</em></p><p id="p9">Miljøpunkt Valby sætter fokus på vand under Valby Kulturdage.</p><p id="p10">Lørdag d. 4. og søndag d. 5.</p><p id="p11">september.</p><p id="p12">Teltet ved Tingstedet.</p><p id="p1">Bliver det "tre i træk" for Fremad Valby? Tilbageerobrer Valby Boldklub eller BK Frem titlen? Eller er turen måske kommet til FC Culpa? Kan AIK Frederiksholm bruge Valby Bladet Cup til at komme op af det dybe hul, klubben befinder sig i i serie 2? Kan Rikken FC eller BK Pioneren overraske igen? Og hvad med serie 3-holdet fra Vigerslev Boldklub, der er tilbage i Valby Bladet Cup efter fire års fravær?</p><p id="p2">Spørgsmålene er mange, og svarene ligger alle gemt i de 15 lokalopgør, der tilsammen udgør Valby Bladet Cup 2008. Det hele starter onsdag den 30. juli og kulminerer ti dage senere med finalen, der i år afvikles på Rikken FC's hjemmebane på Kulbanevej.</p><p id="p3">Udover pokal, hæder og ære spilles der om en samlet præmiesum på 8.000 rare danske kroner. De seks foregående år har Valby Bladet Cup budt på masser af intense opgør, hvor det har været tydeligt at se, at der ikke bare var tale om ordinære træningskampe, men at der også var både pokal, penge og prestige på spil.</p><p id="p4">Pokal i form af den 51 centimeter høje vandrepokal. En klub kan i øvrigt vinde pokalen til ejendom, såfremt den vinder Valby Bladet Cup fem år i træk eller seks gange i alt.</p><p id="p5">Penge i form af 4.000 kroner til vinderholdet, 2.000 kroner til nummer to og 1.000 kroner til hver af de tabende semifinalister.</p><p id="p6">Prestige i form af æren af i et år at kunne kalde sig for "Uofficiel Valby-mester".</p><p id="p7">Som turneringens hovedsponsor er det Valby Bladets hensigt, at Valby Bladet Cup fortsat skal være en fast tilbagevendende begivenhed, der hver sommer samler Valbys fodboldklubber i en venskabelig ånd til en række prestigefyldte kampe om det uofficielle Valby-mesterskab. Kort sagt: En rigtig Valby-begivenhed med en klar sportslig berettigelse.</p><p id="p8"><br /><em style="bold">Gratis adgang</em></p><p id="p9">Sædvanen tro blev der tidligere på året afholdt en officiel lodtrækning på Valby Bladets redaktion, hvor de otte deltagerhold blev placeret i to grupper á fire hold, som skal spille alle mod alle.</p><p id="p10">De to arrangørklubber  Rikken FC og Valby Boldklub  var på forhånd placeret i hver sin gruppe, da de to klubber traditionen tro lægger græs til kampene i henholdsvis pulje A og pulje B.</p><p id="p11">I pulje A får Rikken FC selskab af FC Culpa, AIK Frederiksholm og Fremad Valby. De tredobbelte mestre fra Fremad Valby kan ikke løbe fra favoritværdigheden. Vinderne fra 2004, 2006 og 2007 råder traditionelt over en bred trup, hvilket er af stor betydning her i ferieperioden.</p><p id="p12">Rikken FC har før overrasket på hjemmebane, mens serie 1- holdet fra FC Culpa traditionelt råder over et velspillende mandskab. Velspillende kan man ikke påstå AIK Frederiksholm har været i forårssæsonen. Men de blåstribede håber og tror, at Valby Bladet Cup bliver vendepunktet.</p><p id="p13">I pulje B får Valby Boldklub besøg af Vigerslev Boldklub, BK Pioneren og BK Frem. Her er værterne favoritter til at snuppe den ene semifinaleplads. Valby Boldklubs videre avancement er kun kikset en enkelt gang; nemlig i 2006.</p><p id="p14">Puljens to outsidere er BK Pioneren og Vigerslev Boldklub, mens BK Frem må betegnes som puljens joker. Valbys tværstribede fodboldflagskib er traditionelt Valby Bladet Cups ubekendte faktor, idet man aldrig helt kan vide, hvilket hold frem'erne stiller med.</p><p id="p15">Nummer ét og to i hver gruppe kvalificerer sig til semifinalerne, hvor nummer ét fra den ene gruppe møder nummer to fra den anden og omvendt. Vinderne af de to semifinaler mødes naturligvis i finalen. Se kampprogrammet på bagsiden af dette tillæg. Der er gratis adgang til samtlige 15 kampe.</p><p id="p16">Vel mødt.</p><p id="p17">Resultater, stillinger og top-scorerliste fra Valby Bladet Cup 2008 kan løbende følges på Valby Bladets hjemmeside: www.valbybladet.dk </p><p id="p1">TINGSTEDET: For femte år i træk afholdes det sjove og populære juleløb i Valby 23. november.</p><p id="p2">Det bliver endnu engang et spektakulært syn, når flere hundrede løbere i nissedragter kommer løbende gennem byen og skaber en fantastisk stemning og sætter for alvor gang julen i Valby.</p><p id="p3"><br /><em style="bold">Flere distancer</em></p><p id="p4">Juleløbet er for hele familien.</p><p id="p5">Børn op til 12 år har deres egen distance på 1,5 kilometer, som de løber inden de voksne.</p><p id="p6">Voksne kan vælge mellem tre distancer: tre, seks eller ni kilometer, og der er flotte præmier på alle distancer.</p><p id="p7">Første start går kl. 10.00 fra Tingstedet, midt i Valby.</p><p id="p8">Alle deltagere får startnumre med chip, og til børnene er der nissehue og medalje. De voksne får alle en one size nissedragt.</p><p id="p9">»Det bliver bestemt en festlig dag søndag 23. november, og du kan læse mere om løbet på www.juleløb.dk,« siger løbsarrangør Christian Ebbe fra Sportsaktiviteter. dk, der arrangerer løb.</p><p id="p10">Det er femte gang, vi har juleløb i Valby -og det bliver bestemt en festlig dag søndag 23. november.</p><p id="p11">CHRISTIAN EBBE, løbsarrangør.</p><p id="p12"><br /><em style="bold">Vind et startnummer</em></p><p id="p13"><br /><em style="bold">VALBY JULELØB FOR FEMTE GANG</em></p><p id="p14">Du kan være med til at sætte ekstra kulør på Valby Juleløb ved at deltage i konkurrencen om en særlig startpakke med startnummer til løbet og et julekostume fra Temashop. dk (samlet værdi ca. 400 kroner).</p><p id="p15">Vinder du en af startpakkerne med kostumer fra Temashop. dk, kan du frit vælge mellem et stort udvalg på deres hjemmeside.</p><p id="p16">Du kan deltage i konkurrencen på flere måder. Enten ved at sende mail til: konkurrence@minby. dk eller info@sportsaktiviteter. dk eller klikke ind til konkurrencen på: facebook. com/ sportsaktiviteter.</p><p id="p17">Du skal blot svare på følgende spørgsmål senest 15. november kl. 12: Hvor er start og mål for Valby Juleløb?.</p><p id="p1">Valby Kino blænder søndag op for to spændende børnefilm i Kulturhuset.</p><p id="p2">-Kl. 10 viser vi den japanske film ' Ponyo på klippen ved havet' af den legendariske japanske tegnefilmsmager Hayao Miyazaki, fortæller Katrine Clausager Rich, der er formand for Valby Kino.</p><p id="p3">Filmen handler om drengen Sosuke, der bor med sin mor på en klint med havudsigt. En dag samler han guldfisken Ponyo op i brændingen. Den storøjede, røde hunfisk føler straks en fundamental samhørighed med sin nye menneskeven. Ved hjælp af lidt oceanisk magi udvikler hun lemmer og stemmebånd, så de kan lege og spise skinkemadder sammen på landjorden.</p><p id="p4"><br /><em style="bold">Fransk film om frøer</em></p><p id="p5">Kl. 12.30 går det løs med endnu en film - denne gang den franske film ' Frøernes Spådom'.</p><p id="p6">Frøerne har spået en oversvømmelse, men som sædvanlig vil ingen høre. Undtagen to voksne og to børn, der søger tilflugt i en kæmpe flydende lade, hvor de samler alverdens dyr. Eneste proviant er 28 tons kartofler.</p><p id="p7">Intet problem for planteæderne, men rovdyrene begynder hurtigt at se langt efter andres saftige skinker. Imens stiger vandet.</p><p id="p8">-Forældre og bedsteforældre er velkomne til at se filmene med de små, eller de kan slappe af i café Mæt imens frivillige fra Valby Kino ser efter poderne, fortæller Katrine Clausager Rich, der understreger, at et medlemskab af Valby Kino er et must, hvis man vil se med på det store lærred på søndag.</p><p id="p9"><br /><em style="bold">Tid og sted</em></p><p id="p10">Valby Kino viser to film søndag d.</p><p id="p11">7. november kl. 10 og kl. 12.30 i Valby Kulturhus, Valgårdsvej 4-8.</p><p id="p12">For at se filmene skal man være medlem af Valby Kinos børnefilmklub.</p><p id="p13">Et medlemskab for sæsonen 2010-2011 kan købes i indgangen for 50 kr. og giver adgang til alle sæsonens film.</p><p id="p14">Se mere på hjemmesiden www.valbykino.dk.</p><p id="p1">PÅ VEJ I TRYK: Det er som at banke en stor milepæl i jorden, når programmet for de kommende kulturdage kan sendes til tryk.</p><p id="p2">Og det er netop sket. Programmet, der bliver på de sædvanlige 16 sider med omtaler af de forskellige programindslag på scenerne, Tingstedet og Porcelænstorvet, forventes husstandsomdelt ca. 14 dage før kulturdagene.</p><p id="p3">Kendere af den danske elektroniske popscene vil nikke anerkendende, når de hører navnet Karen med det borgerlige navn, Karen Rosenberg. Faktisk har hun også rødder i Valby, da hendes mor igennem mange år har været sognepræst i Jesuskirken. Karens stemme er forførende og hendes tekster er spiddende med plads til eftertænksomhed.</p><p id="p4">Og som kulturdagens topnavn kan hun opleves om lørdagen kl. 14.30 på scenen ved Annexstræde. Hvem andre end den nye formand for Valby Lokaludvalg kan åbne årets kulturdage? Lisbeth B. Ritter har påtaget sig det ærefulde hverv at holde åbningstalen om fredagen kl. 17.00 på scenen ved Annexstræde.</p><p id="p5"><br /><em style="bold">Valbys Vide Verden</em></p><p id="p6">Prøvehallen lægger rammer til, når den ambitiøse udstilling »Valbys Vide Verden« koger Valby sammen: Valby gennem 1000 år, Valby som filmby, Valby som kunstværk, og meget mere. Hele Prøvehallen bliver en mosaik af oplevelser, som man sagtens kan sætte timer af til at udforske. Udstillingen åbner lørdag kl. 12.00 og slutter søndag kl. 16.00. En anden af kulturdagenes nyskabelser bliver gadescenen ved Gl. Jernbanevej, hvor man kan opleve streetperformance i verdensklasse.</p><p id="p7">Et af programmets stærkeste navne bliver svenskeren Phax, der er slowmotiondanser og som i dag betragtes som en af verdens bedste på sit felt.</p><p id="p8">Og på Tingstedet kan man blandt mangt og meget i år bygge sin egen sæbekassebil hos Zone2, der har hyret en ekspert i sådanne sæbekasser og opstillet værkstedstelt til formålet. Om søndagen kulminerer alle bestræbelserne i et racerløb for sæbekassebiler, som Zone2 står bag i samarbejde med Valby Lokaludvalg.</p><p id="p1">Bevæger du dig rundt i Valby i disse dage, så er der en god chance for at du møder en tiger.</p><p id="p2">Valbyborgeren Peter Dyreborg pryder nemlig en plakat, der blandt andet er hængt op i en lang række forretninger.</p><p id="p3">Og på plakaten kan du se, hvordan han går tur med en tiger nede ved Valby Gadekær.</p><p id="p4">Plakaten er dog ikke en reklame for Zoo, men for første runde i KBH-mesterskabet i poetry slam, som afholdes fredag 4. september under Valby Kulturdage. Og hvis du er en hund efter ord og litterær underholdning, så vækker poetry slam en tiger i dig.</p><p id="p5"><br /><em style="bold">Åben konkurrence</em></p><p id="p6">Københavns-mesterskabet blev senest afholdt i 2011, hvor vinderen var Daniel Naderi, men har ikke været afholdt siden.</p><p id="p7">Tidligere på året blev DM-finalen imidlertid afholdt i Valby Kulturhus, og dét blev startskuddet til at genoplive kampen om at blive KBH-mester.</p><p id="p8">Mesterskabet er en såkaldt åben konkurrence, og det vil sige, at alle kan stille op i de tre kvalifikationsrunder, både erfarne poetry slammere og vækstlagspoeter side om side.</p><p id="p9">-Blandingen af garvede folk og nye talenter giver en helt særlig spænding og energi på scenen, udtaler Peter Dyreborg, som er tidligere DM-vinder og fast vært ved showene i Valby Kulturhus.</p><p id="p10">-Alle kæmper på lige fod om en plads i finalen, der afholdes til januar, og om præmierne med en samlet sum på over 10.000 kr.</p><p id="p11">I sidste ende er det nemlig publikum, der bestemmer, hvem de synes, er bedst, siger Peter Dyreborg.</p><p id="p12"><br /><em style="bold">Tilløbsstykke</em></p><p id="p13">Når startskuddet til mesterskabet går til kulturdagene, er det samtidig starten på efterårssæsonen for poetry slam i Valby. Og Peters arrangementer i Valby Kulturhus er efterhånden blevet et tilløbsstykke med fulde huse hver gang.</p><p id="p14">-Kombinationen af digte, historier, stand up og konkurrence gør poetry slam til en helt særlig oplevelse. Det er et kinderæg, både for unge og voksne, og så er det simpelthen elementært underholdende, siger Peter Dyreborg med et smil.</p><p id="p15">Men det er også ekstremt billigt at komme til at opleve poetry slammerne på scenen.</p><p id="p16">Fordi arrangementerne laves i fast samarbejde med Kultur Valby, og tilmed har fået støtte af Valby Lokaludvalg, koster billetterne kun 40 kr. i forsalg.</p><p id="p17">Til gengæld er prisen det dobbelte i døren, så det er en god idé at købe billet på forhånd på PoetrySlamKBH. dk.</p><p id="p18"><br /><em style="bold">Forrygende ordcirkus</em></p><p id="p19">Første kvalifikationsrunde er 4. september, og dermed er KBH-mesterskabet en del af Valby Kulturdage. Og med poetry slam fredag aften er der mulighed for at afslutte en dag i kulturens tegn med et forrygende ordcirkus.</p><p id="p1">på mellemtrinnet og i udskolingen.</p><p id="p2">Grundideen i denne vision er, at alle folkeskolerne, skal arbejde med en særlig faglig toning, og at elever og forældre i eksempelvis udskolingen skal have mulighed for at vælge den skole, der passer til og bedst kan fastholde den enkeltes faglige interesse.</p><p id="p3">Vi håber at Europaskolen sammen med Sankt Annæ kan bidrage til at understrege de kommunale skolers forskellighed og styrker.</p><p id="p4">Men Valby Lokaludvalg ønsker også at påpege en mulig risiko for, at Europaskolen kan dræne de lokale folkeskoler for ressourcestærke elever og derved modarbejde det målrettede arbejde for at tiltrække og fastholde eleverne i udskolingen.</p><p id="p5">Valby Lokaludvalg opfordrer derfor Københavns Kommune til at iværksætte og støtte lokale tiltag, der kan styrke de lokale folkeskoler og gøre disse mere attraktive også for de ressourcestærke elever.</p><p id="p6">Valby Lokaludvalg vil derfor meget gerne inddrages i den videre proces vedrørende etableringen af en Europaskole på Sankt Annæ ligesom vi gerne vil være i konstruktiv dialog med Børne-og Ungdomsudvalget omkring udviklingen af modeller for styrkelse af og samarbejde mellem folkeskolerne i Valby med henblik på fastholdelse af ressourcestærke elever.</p><p id="p7">STYRK DE LOKALE FOLKESKOLER: Debatten omkring etablering af en Europaskole hos Sankt Annæ på Sjælør Boulevard eller på Carlsbergs campus-område har fået valby Lokaludvalg til at »røre på sig«. I et brev til Børne-og Ungdomsudvalget hedder det følgende: Valby Lokaludvalg har via pressen noteret sig, at Københavns Kommune planlægger at placere en Europaskole i tilknytning til Sankt Annæ Gymnasium på Sjælør Boulevard.</p><p id="p8">Valby Lokaludvalg har - i samarbejde med de lokale folkeskoler og skolebestyrelser -i flere år arbejdet med at styrke de lokale folkeskoler eksempelvis gennem en fælles kommunikations-og branding indsats.</p><p id="p9">Det er vores opfattelse, at denne indsats har været medvirkende til, at de lokale skoler igennem de senere år har oplevet en stigende interesse for folkeskolen blandt børn og forældre i forbindelse med indskrivningsprocessen.</p><p id="p10"><br /><em style="bold">Valby-modellen</em></p><p id="p11">Valby Lokaludvalg har tidligere formuleret en vision kaldet " Valby modellen", der går ud på at styrke de lokale folkeskolers evne til at fastholde elever.</p><p id="p1">PENGEJAGT: Konkursen i Valby Kino kom som en overraskelse for mange. Men lige så pludselig konkursbegæringen blev indgivet, lige så hastigt kastede kino-entusiaster sig over at redde og genåbne den unge biograf i den film-historiske bydel.</p><p id="p2">»Vi har fået godkendt vores bud hos kurator, så lige nu er det os, han forhandler med om at overtage biografen,« fortæller Jakob Schmit-Jensen, der er en del af den store gruppe frivillige, der forsøger at redde biografen og sikre en genåbning allerede i slutningen af sommeren.</p><p id="p3"><br /><em style="bold">Flere dele skal på plads</em></p><p id="p4">Det første store skridt var kampen om kurators gejst -eller rettere at vinde budrunden, hvor de frivillige ikke var alene om at byde ind på konkursboet.</p><p id="p5">Det næste skridt er halvt taget.</p><p id="p6">Det drejer sig om at forhandle en husleje med TDC, der gør, at biografen kan fortsætte og sikre sig en sund økonomi.</p><p id="p7">»Vi har haft et godt møde med TDC, som vi forhandler husleje med, og det har været en god dialog. Så det er vi positive over for,« siger han.</p><p id="p8"><br /><em style="bold">Penge penge penge</em></p><p id="p9">Der er allerede en lang række, der har valgt at støtte biografen gennem deres indsamling på indiegogo. com og via mobile-pay. Men penge er nødvendige for at genåbne biografen.</p><p id="p10">»Der er jo endnu ingen garanti for, at det lykkes. Men hvis det ikke gør, får alle dem, der har støttet økonomisk pengene retur. Til gengæld er det afgørende, at vi bliver bakket op,« siger Jakob Schmit-Jensen.</p><p id="p11">For lige nu forhandler de frivillige om den økonomiske opbakning fra bankerne. Og en grad af egenfinansiering gør altid den del lidt lettere.</p><p id="p12"><br /><em style="bold">Optimismen er stor</em></p><p id="p13">Der er alle tegn i sol og måne på, at det vil lykkes for de engagerede frivillige. Men trods stor optimisme er der ingen, der tør udstede garantier endnu.</p><p id="p14">»Jeg vil helst se blækket tørt på kontrakten, før jeg siger, hvornår vi åbner. Men vi har haft gode forhandlinger og en helt enorm god opbakning fra Valby,« siger han.</p><p id="p15">Der er jo endnu ingen garanti for, at det lykkes. Men hvis det ikke gør, får alle dem, der har støttet økonomisk pengene retur JAKOB SCHMIT-JENSEN, Frivillig i Valby Kino.</p><p id="p16"><br /><em style="bold">Fakta</em></p><p id="p17"><br /><em style="bold">VALBY KINO OG FREMTIDEN</em></p><p id="p18">Valby Kino Fonden indgav konkursbegæring tirsdag 23 juni 2015 Herefter gik to grupper i gang med at forhandle om at overtage konkursboet efter Valby Kino Fonden.</p><p id="p19">De frivillige har vundet budrunden og arbejder nu på at realisere en overtagelse gennem indsamling af penge og forhandling.</p><p id="p20">Der er et puslespil, der skal gå op i en højere enhed for at kunne overtage biografen som den er: 2 Der skal indgås aftale med TDC om lejemålet.</p><p id="p21">1 Der skal laves aftale med ejerne af teknisk udstyr -eller købes nyt.</p><p id="p22">3 Kurator skal acceptere buddet.</p><p id="p23">4 De frivillige skal finde finansiering gennem lån og støtte Kilder: De frivillige i Kino, redvalbykino. dk og valbykino. dk Kino konkurs. Frivillige vil overtage driften De samler penge ind og forhandler om leje Hvis planen lykkes åbner de til efteråret.</p><p id="p1">BUTIK: Camilla Dreyer afløser den tidligere formand Manja Obelitz, der for nylig har solgt sin butik.</p><p id="p2">»Vi har kørt mere som et team i overgangsperioden, fordi det ikke var helt til at sige, hvor hurtigt Manja fik solgt forretningen. Og det gik så faktisk hurtigere end forventet,« forklarer den nye formand.</p><p id="p3">24-årige Camilla Dreyer lægger ikke skjul på, at hun er ret ambitiøs også på foreningens vegne, og hun glæder sig til at være med til at søsætte nogle af de nye ideer.</p><p id="p4">»Det er min drøm, at vi, altså medlemmerne -butikkerne i Valby -i fællesskab kan løfte opgaver i stil med, hvad man gør i en god købstad,« siger hun.</p><p id="p5">Og det må meget gerne være i samarbejde med Lokaludvalget, som hun også er medlem af, og andre oplagte lokale samarbejdspartnere som foreninger og andre virksomheder.</p><p id="p6"><br /><em style="bold">Sans for handel</em></p><p id="p7">Til hverdag er hun butikschef hos Intersport på Toftegårds Alle.</p><p id="p8">»Jeg står for det meste undtagen de tunge pengesager. Det foregår i samarbejde med indehaveren, Henrik Dreyer, der også er min far,« siger hun med et smil og fortsætter: »Intersport er en frivillig kæde, så vi kan faktisk bestemme rigtig meget, samarbejdet handler mest om fælles markedsføring og fælles indkøb.« Hun er netop kommet hjem fra Intersport-messe, hvor den kommende sæsons nyheder er blevet præsenteret.</p><p id="p9">Chefen selv er uddannet butiksassistent og har som tusinder andre butiksuddannede også blandt andet været omkring handelsskolen i Odder.</p><p id="p10">I fem år har hun og familien stået for Intersport i Valby.</p><p id="p11">»Valby er et rigtig godt mix af unge, gamle og familier. Vi sælger ikke et væld af high fashion-varer, flertallet af valbyborgere går mere efter det klassiske og t-shirts, der ikke er alt for vilde,« konstaterer hun og indrømmer, at det lige tog lidt tid at skyde sig ind på kunderne i Valby.</p><p id="p12">Man skulle lytte til, hvad de gerne ville købe, fremfor at komme med alt for færdige ideer og holdninger.</p><p id="p13">Camilla Dreyer bor i Ryparken, men vil gerne flytte til Valby.</p><p id="p14">»Jeg synes, det er lidt svært at finde noget. Det er meget populært at bo i Valby, og derfor også lidt i den dyre ende,« siger hun.</p><p id="p1">Med lørdagens tropiske regnskyl, der sendte 150 mm regn - svarende til den regn, der normalt falder på et par måneder -ned over byen på halvanden time, handlede politi og brandvæsens opgave i høj grad om at hjælpe nødstedte medborgere med oversvømmede kældre, utætte og andre vandskader.</p><p id="p2">Selvom Valby ikke var den hårdest ramte del af byen, rykkede Beredskabsstyrelsen ud til Valby og dirigerede kampen mod vandmasser over hele København fra Lokalpolitistationen i Valby.</p><p id="p3">Ifølge TV2 var familien Enig i Valby Langgade en af de Valby-familier, der blev ramt hårdt.</p><p id="p4">Familien blev klar over, at der var vandskader i kælderen efter det voldsomme skybrud, men da de kom ned i kælderen blev de alligevel overrasket over skadernes omfang: Vandet fossede op fra toilettet og havde oversvømmet kælderen så de stod i vand til livet: -Det var så vildt -jeg har aldrig op ¬ levet noget så vildt før. Det var helt abnormt så meget vand, vi har fået, siger Simon Enig.-Vi prøvede at redde så mange ting, som vi kunne nå at redde -der var nogle ting, der var gået i stykker, men ting som barnevogne, klapvogne og barnestole fik vi fjernet så hurtigt som muligt og så måtte vi lade resten stå," fortæller Simon Enig.</p><p id="p5">Vandet er siden faldet, og familien har prøvet at kontakte en pumpemand for at få pumpet det sidste vand fra kælderen op.</p><p id="p6">-Der er kø -alle ringer jo. Vi må prøve selv at få det fjernet på bedste vis, og vi er i løbende kontakt med VVSmænd og andre fagfolk, siger Simon Enig.</p><p id="p7">I krydset mellem Retortvej og Vigerslev Alle " druknede" en Skoda Octavia i vandmasserne, der stod op i knæhøjde. Mange har sikkert set Skodaen, der blev vist på TV.</p><p id="p8"><br /><em style="bold">Lukkede veje</em></p><p id="p9">Regnen lukkede også flere af hovedstadsomårdets motorveje. Det gik ud over Holbækmotorvejen ved Folehaven og Gammel Køge Landevej, hvor bilerne ikke kunne køre på vejene lørdag og søndag. Mange strandede i vandmasserne.</p><p id="p10">Desuden blev tog-trafikken i Hovedstaden ramt af vandmasserne, så de strømførende ledninger brød ned - og S-togene stod stille mellem Valby og Dybbølsbro.</p><p id="p11">Desuden stod Ringbanen fra Hellerup til Ny Ellebjerg helt stille både søndag og mandag, pga en større oversvømmelse på Flintholm station.</p><p id="p12">DSB fik hjælp fra Beredskabsstyrelsen til at pumpe vandet væk fra skinnerne.</p><p id="p13">Derimod kunne metroen køre med mindre forsinkelser.</p><p id="p14"><br /><em style="bold">For lille</em></p><p id="p15">Det kolossale regnskyl har endnu en gang vist, at Københavns Kloaksystem er underdimensioneret og utilstrækkeligt.</p><p id="p16">Rent faktisk er der anden gang inden for det seneste år, at hovedstaden bogstaveligt talt er druknet i regn.</p><p id="p17">Derfor har flere pensionskasser luftet en plan om, at man ville investere i et nyt kloaksystem i København.</p><p id="p18">Investeringen, renterne og driften skal betales løbende af kommunen, der ikke selv har pengene til så stor en nødvendig fornyelse.</p><p id="p19">Det er lidt ironisk, at der skal en våd lørdag til, for at der sker noget med et kloaksystem, som byens politikere og embedsmænd længe har vidst er overbelastet - og utilstrækkeligt, når der falder ekstremt megen regn, som det skete i lørdags.</p><p id="p1">TRAFIKLØSNINER: »En attraktiv og ambitiøs kollektiv trafikløsning giver ikke kun borgerne på strækningen øget mobilitet, men modvirker også den øgede biltrafik fra udviklingsområderne, som ellers vil belaste Valbyborgerne«. Michael Fjeldsøe, næstformand i Valby Lokaludvalg er ikke bange for at bruge store ord op til det offentlige møde tirsdag den 1. marts kl. 18.30 - 20.00 på Ny Carsberg Vej 140 i Pavillonen lige ved elefanterne, hvor Lokaludvalget præsenterer en idé til en letbaneforbindelse gennem Valby: En idé, der dagligt vil give titusindvis af borgere i Storkøbenhavn mulighed for at skyde genvej mellem Indre By og Ring 3.</p><p id="p2">»Kernen i letbaneidéen er at knytte den kommende metro Cityring direkte til Carlsberg-området, Valby, Hvidovre Hospital og videre med kobling til omegnskommunernes plan om en letbane langs Ring 3, siger Michael Fjeldsøe -og føjer til, at »Letbaneplanen således vil give et kvalitetsløft til den overordnede trafikplanlægning for København og Hovedstadsområdet.</p><p id="p3">« Letbanen videreføres fra Valby Station til Hvidovre Hospital, der således får et væsentligt trafikalt løft. »Hvidovre Hospital betjener 460.000 borgere i den sydlige del af hovedstaden, og hører til et af de hospitaler i Hovedstadsområdet, der skal udvides kraftigt i forbindelse med den nye sygehusreform.</p><p id="p4">Letbanen vil derfor være et væsentligt løft for hospitalets fremtidige aktiviteter, og vil gavne de mange ansatte, besøgende og patienter med niveaufri ind-og udstigning,« oplyser Michael Fjeldsøe.</p><p id="p5">Ifølge Michael Fjeldsøe giver analysen fra Atkins Danmark A/ S positive svar på to meget væsentlige spørgsmål: Er der passagergrundlag og et perspektiv for byudvikling, der gør det meningsfyldt? Og kan det lade sig gøre? »For begge punkter er svaret et ubetinget ja. Derfor er Valby Lokaludvalgs letbaneidé det bedste bud på løsningen af de trafikale udfordringer titusindvis af borgere i Storkøbenhavn står overfor",« udtaler næstformanden.</p><p id="p6">Eksempelvis vil letbanen markant reducere den forventede biltrafik fra den nye Carlsberg-bydel, der vil bestå af 6.000 nye beboere og 10.000 nye arbejdspladser. Bydelen forventes at generere 20.000 nye bilture. " Letbaneidéen er perspektivrig. Den vil efter vores vurdering give netop det markante løft i kvaliteten af den kollektive trafikbetjening, som vi ser som en forudsætning for at nedbringe biltrafikken til glæde for miljøet og hele lokalområdet", udtaler Lars Holten, direktør, Carlsberg Ejendomme.</p><p id="p7">Samtidig betjenes de kommende byudviklingsområder ved FLSmidth og Grønttorvet hvor en letbane på få minutter vil bringe rejsende til og fra City ved eksempelvis at knytte an til metroen på Enghave Plads og til S-tog, fjerntog og busser ved Valby Station.</p><p id="p1">Folk over 50, eller 50+, som det vist hedder i dag, har fået et mødested på internettet.</p><p id="p2">AgeForce er et virtuelt netværk til aktive ældre, der gerne vil mødes online og i virkeligheden.</p><p id="p3">Det populære netværk, Facebook, er fyldt med reklamer, og sikkerheden kan diskuteres.</p><p id="p4">Derfor er der blevet udviklet en tilsvarende Agebook, der er simpel og sikker at bruge samt reklamefri.</p><p id="p5">Både AgeForce og Agebook er udviklet af Roskilde Bibliotekerne.</p><p id="p6"><br /><em style="bold">Grupper</em></p><p id="p7">På AgeForce. dk's netværksside kan man mødes virtuelt og udvide sit netværk med ligesindede. Netværkets brugerflade har en meget enkel opbygning, der gør det nemt at være aktiv i netværket.</p><p id="p8">Der er ingen forstyrrende reklamer, og det er gratis.</p><p id="p9">Man kan invitere venner, familie og bekendte med, så netværket vokser og bliver mere og mere aktivt.</p><p id="p10">Ved at oprette grupper kan man skabe fællesmiljøer inden for emner og områder af særlig interesse. Man kan debattere og føre diskussioner online - også i lukkede grupper, hvor andre ikke kan melde sig ind uden at være inviteret. Hvis man har en læseklub, kan man fortsætte diskussionerne på nettet.</p><p id="p11"><br /><em style="bold">Egen blog</em></p><p id="p12">Når man opretter en profil på AgeForce, får man en blog, hvor man kan dele viden og diskutere med andre.</p><p id="p13">Ved arrangementet på Valby Bibliotek præsenteres det nye websted, AgeForce, og der bliver vist, hvad man kan bruge det til.</p><p id="p14"><br /><em style="bold">Tid og sted</em></p><p id="p15">Tirsdag den 15. marts kl. 17-18, Valby Bibliotek, Annexstræde 2. Man skal kende internettet og kunne bruge en mus.</p><p id="p16">Tilmelding på Valby Bibliotek eller på tlf. 36 16 15 02.</p><p id="p1">HVAD SYNES DU: Hvordan ser fremtidens bibliotek ud? Er det adgangen til offentlig transport, sammenhængen til andre kulturtilbud eller den samlede byudvikling, der er vigtigst når det skal planlægges, hvor en ny kulturinstitution i det centrale Valby skal ligge? Hvad synes du? Det er ikke ligegyldigt, så vil du være med til at sætte dit fingeraftryk på udviklingen af fremtidens kulturtilbud i det centrale Valby, har du chancen, når Valby Lokaludvalg inviterer til borgermøde om emnet onsdag den 6. marts kl. 19-21 på Valby Bibliotek. På borgermødet kan du være med til at definere hvilke parametre, der er vigtige at tage hensyn til når placeringen af et fremtidigt bibliotek skal fastlægges -ligesom du også kan blive klogere på biblioteksudviklingen og på hvad de op imod 150 valbyborgere, der i skrivende stund har deltaget i Valbys Valg, mener om udviklingen af kulturinstitutionerne i det centrale Valby.</p><p id="p2"><br /><em style="bold">Ja til nyt bibliotek</em></p><p id="p3">»Tendensen i de besvarelser vi indtil videre har fået på www.</p><p id="p4">valbysvalg. dk er, at der er bred opbakning til at arbejde med en ny placering af Valby Bibliotek.</p><p id="p5">Der er samtidig en tendens til at Smedestræde er den foretrukne af de tre mulige placeringer, men også Toftegårds Plads - og i mindre grad Prøvehallen - er der også mange, der peger på,« fortæller Louise Lind fra Valby Lokaludvalgs sekretariat, som står for planlægningen af borgermødet -og føjer til, at »Formålet med borgermødet dels er at gøre os alle sammen lidt klogere på hvilke krav og faktorer, der bør vægtes ved placeringen af et nyt byggeri, dels at lodde stemningen i forhold til at kunne pege på en konkret placering.« På baggrund af afstemningen på www.valbysvalg.dk og drøftelserne på borgermødet vil Valby Lokaludvalg på dets møde den 12. marts udarbejde en samlet anbefaling til udviklingen af biblioteksfaciliteterne i Valby. Anbefalingen vil blive fremført over for politikerne i Københavns Kommune, som er dem der i sidste ende skal afgøre om Valby Bibliotek på Annexstræde skal flytte til en ny adresse.</p><p id="p1">Selv om vi har rundet de 100 år er der i Valby Handelsforening fuld fart på fremtiden. Vi er ikke længere alene om at repræsentere handel og handelsliv i bydelen; og godt for det.</p><p id="p2">Derfor vil det nye år også stå i samarbejdets tegn, hvor vi i bestyrelsen vil arbejde meget målrettet for et tættere samarbejde med Valby Cityforening, Valby Lokaludvalg og Centerforeningen Spinderiet.</p><p id="p3">Og nu vi er midt i juletiden, kan jeg da godt røbe, at vi satser på etablering af et koordinerende og besluttende juletræsudvalg, med tiltag og virke til - i december måned 2009 - at omdanne Tingstedet til et landsbymiljø med mange små julesalgsboder og julehygge</p><p id="p4">Af andre væsentlige opgaver i det nye år er også en fortsat styrkelse af de netværksfremmende foranstaltninger; lige fra Ung i Job til den årlige juletræstur til Bregentved Gods, hvor vi henter julæetræerne til Tingstedet og Toftegårds Plads. </p><p id="p5">Og i de krisetider, der måske banker på vores nytårsdør, er der også behov for en forstærket indsats med vor samarbejdspartner virksomhedslokaler.dk med henblik på</p><p id="p6">at undgå tomme butikker i Valby: Samt løbende medvirke til at fastholde og styrke det gode tema/koncept Grøn Valby qua vor deltagelse i Agenda 21, samt støtte projekt Grøn Butik - herunder branding af Valby med fastholdelse og udbygning af nærdemokrati og beslutningsdygtighed i Valby Lokaludvalg, til glæde og gavn for Valby og borgerne i Valby, de handelsdrivende, deres kunder samt besøgende m.fl. </p><p id="p7">Altsammen visioner der lettere lader sig realisere, hvis vi kan styrke tilgangen af nye medlemmer til Valby Handelsforening, hvorfra der skal lyde et ønske om et Godt Nytår og på gensyn i 2009. </p><p id="p1">FILMISK: Husk det nu. Den sidste torsdag i måneden. Det er der, vi igen sætter en film, som læserne vælger, på filmrullen i Valby Kino.</p><p id="p2">I torsdags lagde avisen og biografen fra land med det nye samarbejde. Inden da havde vi overvejet længe, om vi mon skulle lægge ud i den store sal eller om vi kunne nøjes med den lille? Vi var usikre på, hvor overvældende modtagelse det nye samarbejde mellem Valby Kino og Valby Bladet ville få.</p><p id="p3"><br /><em style="bold">Mange ledige pladser</em></p><p id="p4">Vi lagde blidt ud i den lille sal.</p><p id="p5">Og lad os bare være ærlige -vi havde håbet, at der var mere end udsolgt. Det håber vi igen til næste gang, hvor vi satser på, at I alle sammen vil bakke jeres lokale biograf op.</p><p id="p6">I torsdags havde læserne stemt på tre forskellige film med Leonardo DiCaprio i anledningen af, at han endelig vandt en Oscar. Vinderfilmen blev ' What's Eating Gilbert Grape?', Ja, du skal være med Hvad end de tomme biografsæder skyldtes filmvalg, datoen, prisen eller noget helt fjerde, så vil vi gerne høre fra jer læsere og biografgængere.</p><p id="p7">Det er nu I har muligheden for at påvirke film-scenen i Valby.</p><p id="p8">Skal vi vise rundt bag kulisserne inden filmen? Skal vi høre bevingede ord fra filmanmeldere? Skal vi vise lige nøjagtigt din favoritfilm? Eller skal vi lave Big Lebowski-tema med udklædning og white russians? Meld dig på banen med ønsker og ideer, og så fortsætter vi med at udvikle konceptet.</p><p id="p9">I første omgang en stor tak til de, der bakkede op om det nye samarbejde med at komme i biografen og nyde gensynet med klassikeren ' What's Eating Gilbert Grape?'.</p><p id="p10">Skriv med ideer, forslag og feedback på: red@valbybladet. dk.</p><p id="p1">WWW: I mere end 90 år har Valby Bladet beskrevet stort og småt fra 2500 på papir. Siden er også vores website www.dinby.</p><p id="p2">dk/ valby kommet til, og fremover kan du også møde din lokale avis på facebook.</p><p id="p3">På nettet er Valby Bladet mere end en avis med én ugentlig udgivelse.Her har vi daglige opdateringer med nyheder, kulturomtaler og konkurrencer.</p><p id="p4">På Facebook kan du få opdateringerne direkte ind på din profil, så du hele tiden kan holde dig ajour med, hvad der sker i dit lokalområde.</p><p id="p5">Men Facebook er ikke bare envejskommunikation. Vi vil meget gerne i kontakt med læserne og brugerne og høre ris og ros og gode ideer. På en nem måde kan du via Facebook komme i dialog med redaktionen.</p><p id="p6">Som fan af Valby Bladet på Facebook vil du også få nogle nyheder før ikke-fans, og på sigt planlægger vi konkurrencer kun for vores fans på Facebook.</p><p id="p7">Hvad skal du så gøre? Jo det er ganske simpelt. Klik ind på www.dinby.dk/ valby - så er der en boks, hvorfra der er direkte adgang til vores site på Facebook.</p><p id="p8">Hvis du derefter trykker »synes godt om«, så er vejen banet til nyhedsopdateringer og andet godt fra Valby og Kgs.</p><p id="p9">Enghave - lige ind på din egen facebook-profil.</p><p id="p10">Klik ind på www.dinby.dk/ valby og find Facebook-boksen eller klik direkte ind på www.facebook.com/ valbybladet.Vælg »Synes godt om« og så er du i gang.</p><p id="p1">HØJRESVING: Man skal i den grad have opmærksomheden med sig, når man som cyklist bevæger sig ud i Valby Langgades morgenmylder. Det gør Henrik von Kruszynski sig daglige erfaringer med: »Jeg cykler ad Valby Langgade hver morgen ved 7.30 tiden, og det er et rent af kaos af cykler og biler, der kæmper om den sparsomme plads.</p><p id="p2">Særligt krydset Valby Langgade/ Toftegårds Allé er slemt,« siger han og uddyber: »Cyklister bliver nærmest skubbet op på fortovet, når bilerne skal dreje til højre ad Toftegårds Allé. Bilerne gør jo, hvad de skal, når de lægger sig i drejebanen, men for alle de cyklister, der kommer kørende op mod krydset, betyder det, at de enten bliver presset langt tilbage, bliver mast mellem bilerne og fortovet.«</p><p id="p3">Da Henrik von Kruszynski opdagede, at Københavns Kommune var gået i gang med at renovere Valby Langgade, skrev hans straks til Teknik-og Miljøforvaltningen og spurgte, om der så ville komme den tiltrængte cykelsti på Valby Langgade.</p><p id="p4">Her lød svaret dog, at det var der ikke nogen planer om. Valbyborgeren undrer sig: »Når nu man alligevel genopretter Valby Langgade, synes jeg, det er en underlig prioritering, at man ikke laver en cykelsti,« siger Henrik von Kruszynski.</p><p id="p5">Teknik-og miljøborgmester Morten Kabell (EL) er ofte cyklisternes fortaler. Men: »Når vi ser på uheldsstatistikken og antallet af cyklister, så står en cykelsti på Valby Langgade ikke øverst på prioriteringslisten.</p><p id="p6">Men på lidt længere sigt arbejder jeg gerne for cykelstier på Valby Langgade,« skriver han til avisen, og tilføjer at han gerne ser strøggaden lettet for trafik: »Det er ikke nogen hemmelighed, at lokale forretningsdrivende ikke deler min holdning.</p><p id="p7">Derfor tror jeg, at diskussionen om en ændring af Valby Langgade skal begynde lokalt, eventuelt i regi af lokaludvalget.«.</p><p id="p1">MEGET AT BYDE PÅ: Biograf i Valby bliver snart en realitet.</p><p id="p2">Når engagerede og driftige lokale borgere går sammen med store institutioner som Dansk Filminstitut, fonde og ministerier for at udvikle Valby til en af Københavns mest attraktive bydele, så er Socialdemokraterne selvfølgelig med.</p><p id="p3">Valby er i en fantastisk udvikling med nye bydele og nye københavnere. Valby Kino vil med de mange kulturelle aktiviteter og lækre multianvendelige faciliteter skabe et attraktivt mødested i Valby. For Valbys borgere. Men formentlig også for københavnere fra andre bydele, der skal ud at opleve, hvor meget Valby har at byde på.</p><p id="p4">Arbejdet for at få en biograf, der kan danne rammen for en unik status som filmbydel sammen med flere kulturaktiviteter, bekræfter Valbys styrker. Nemlig nærhed med et stærkt lokalt fællesskab i et hyggeligt miljø, hvor alle trives og hvor by-og villakvarterer byder på gode kvaliteter.</p><p id="p5">Så mangler vi bare stranden i Valbyparken - så bliver der endnu mere gang i Valby.</p><p id="p6">Socialdemokraterne stiller sammen med SF og Enhedslisten forslag i Kultur-og Fritidsudvalget om at støtte Valby Kino med et lån på 1,5 mio.</p><p id="p7">kroner. Finansieringen vil realisere projektet, idet det resterende beløb er på plads.</p><p id="p8">Etableringen af Valby Kino koster 7 mio. kr. Valby Kino er støttet af Realdania, AP Møller, Det Danske Filminstitut, Københavns Områdefornyelse, samt lokale virksomheder og borgere.</p><p id="p9">Forslaget forventes behandlet i Kultur-og Fritidsudvalget 13. juni 2013.</p><p id="p1">Sagt helt kort: SF går ind for en betalingsring om København, men den skal ikke dele Valby midt over.</p><p id="p2">Derfor må en kommende betalingsring i Valby placeres langs kommunegrænsen.</p><p id="p3">Valby er en bydel med en stærk identitet og sammenhængskraft, bygget op gennem årtier som en sammenhængende og velfungerende bydel. Her bor 46.000 mennesker, der bruger bydelens skoler, institutioner, kulturog idrætstilbud, handelsliv og andre tilbud. Hvis man placerer en betalingsring på indersiden af Ring 2, så skiller man størstedelen af Valbys boligområder fra det centrale Valby, hvor handelsliv og offentlige tilbud er samlet. På ydersiden får man en række sårbare boligkvarterer uden ret mange tilbud til borgerne, som oven i købet skal belastes af yderligere trafik og forurening.</p><p id="p4">Ålholm, Vigerslev og Folehaven lades i stikken og det centrale Valby dør ud. Det holder ikke.</p><p id="p5">Hvorfor så en betalingsring? Noget af det mest skræmmende man kan se på, er fremskrivningen af biltrafikken i København, hvis man ikke gør noget.</p><p id="p6">I Valby ser prognoserne endnu værre ud, især fordi bydelen er hårdt belastet af pendlertrafik samtidig med, at Carlsberg og Valbys byudvikling skaber mere trafik. For eksempel stiger trafikken på Gl. Køge Landevej fra ca.</p><p id="p7">25000 til 42000 biler pr. døgn og på Folehaven fra ca.</p><p id="p8">40000 til 52000 biler i døgnet.</p><p id="p9">Derfor kan vi ikke bare lade stå til - for så går alt i stå.</p><p id="p10">I SF har vi tre forslag, der bidrager til at løse problemerne: En trafikplan for Valby, der begrænser den gennemkørende trafik. En letbane, der betjener Carlsberg, Valby og Hvidovre. Og en betalingsring - men den skal ligge ved kommunegrænsen.</p><p id="p1">Fredag aften gik folketingsmedlem Ida Auken (SF) på scenen for at åbne Valby Kulturdage officielt Ida Auken er selv vokset op i Valby, og i sin åbningstale lagde den unge folketingspolitiker da heller ikke skjul på, at Valby med sin beliggenhed betyder noget helt specielt for hende,</p><p id="p2">- Alle os, der står her i dag, ved godt, at ^lby er verdens centrum. Valby har simpelthen verdens bedste beliggenhed, sagde hun og roste samtidig initiativtagerne til Kulturdagene i varme vendinger.</p><p id="p3">Ida Auken benyttede sin åbningstale til at gøre opmærksom på den proces, der netop essat i gang omkring udviklingen af den gamle blå Gassilo i Valbyparken.</p><p id="p4">- Gassiloen er Valbys vartegn. Vi ser den altid på lang afstand, når vi nærmer os Valby. Den får os til at føle os hjemme. Derfor er det vigtigt at bevare siloen og udnytte den til et spændende og visionært formål, lød opfordringen fra Ida Auken.</p><p id="p5">Hun er selv ambassadør for projektet, der gennemføres af arkitektfirmaet JJW Arkitekter og Københavns Energi med flere. Ideen er at inddrage borgerne i, hvad siloen konkret skal bruges til i fremtiden.</p><p id="p1">MIDTVEJS: Områdefornyelsen Gl. Valby har netop gennemført en borgerundersøgelse blandt borgerne i Gl. Valby.</p><p id="p2">De fleste kender til områdefornyelsen, flere end 90 procent er glade for at bo i Valby og størstedelen har hørt om områdefornyelsens største projekter.</p><p id="p3">»Langt hen ad vejen er det gået sådan som vi havde forventet og også sådan som vi havde håbet. Brugerundersøgelsen viser, at folk er meget glade for det, vi har lavet og særligt de større projekter har fået positiv opmærksomhed.</p><p id="p4">Storbyhaven og A-grunden har begge to været rigtig store successer,« fortæller Thomas Geiker, der er projektchef ved Områdefornyelsen Gl. Valby.</p><p id="p5"><br /><em style="bold">Uforudsete løsninger</em></p><p id="p6">I 2009 blev Gl. Valby identificeret som et område med sociale og fysiske udfordringer.</p><p id="p7">Kommunen besluttede derfor i samarbejde med det daværende Socialministerium, at sende en områdefornyelse i retning af Gl. Valby.</p><p id="p8">Da områdefornyelsen derfor kastede sig over Gl. Valby var det med fokus på mange ting, som de allerede vidste trængte til en overhaling. Men også uforudsete udfordringer og løsninger lå på lur.</p><p id="p9">»Vi håbede, at der ville dukke nogle problemstillinger og løsninger op, som vi ikke på forhånd kendte til. Projektet med en kvartermanager, der knytter butikkerne i Gl. Valby sammen på tværs, er et godt eksempel på noget, vi ikke på forhånd vidste, der manglede, men som har vist sig, der er stor efterspørgsel på og brug for,« siger han.</p><p id="p10"><br /><em style="bold">Plads til Herman Bangs</em></p><p id="p11">Storbyhaven er på plads, ungerne løber rundt og griner på A-grunden og de fleste ved, at Områdefornyelsen bor på Langgade Station. Men der er stadig ting at gribe i. Det næste store projekt, som medarbejderne for længst har kastet sig i krig med, er finansiering af Herman Bangs Plads, hvor målet er en kombination af grøn opholdsplads og nærgenbrugssation.</p><p id="p12">»Det er helt klart Herman Bangs Plads, vi satser på kan blive det næste grønne mødepunkt i Valby. Pladsen ligger godt, et sted, hvor mange skal igennem. Og vi så fra det forsøg, vi lavede tidligere med at indrette pladsen, at mange forskellige mennesker gerne stopper op og mødes netop der. Forudsat, den er indrettet til det,« siger han.</p><p id="p13">Områdefornyelsen Gl. Valby forsøgte sidst at få projektet på Herman Bangs Plads gennemført i forlængelse af kommunens budgetforhandlinger for 2014. Men uden held. Dog er der lagt op til et større fokus på postnummer 2500 i budget 2015. Og områdefornyelsen fortsætter arbejdet for pladsen.</p><p id="p14">»Helt personligt mener jeg, at projektet på Herman Bangs Plads er rigtig oplagt at gennemføre.</p><p id="p15">Det kan skabe et samledne mødested og et grønt område i den del af Valby. Samtidig kan det sætte et markant fingeraftryk på hele den måde, de københavnske byrum kommer til at udvikle sig på,« siger han.</p><p id="p16">Du kan se hele områdefornyelsens undersøgelse på kommunens hjemmeside.</p><p id="p17"><br /><em style="bold">Fakta</em></p><p id="p18"><br /><em style="bold"> KENDSKAB TIL OMRÅDEFORNYELSEN</em></p><p id="p19">83,3 % har hørt om områdefornyelsen før Storbyhaven og Valby Kino er de mest kendte projekter Kendskabet til A-grunden kan blive højere udenfor Akacieparken Kilde: Områdefornyelsen Gl. Valby.</p><p id="p20"><br /><em style="bold">Fakta</em></p><p id="p21"><br /><em style="bold"> GL. VALBYS GRØNNE OMRÅDER</em></p><p id="p22">62 % har et positivt eller meget positivt indtryk af de grønne pladser Til gengæld er der flere, der ikke mener at de nævnte pladser, med undtagelse af Storbyhaven, overhovedet er grønne Kilde: Områdefornyelsen Gl. Valby.</p><p id="p23"><br /><em style="bold">INDTRYK OG TILKNYTNING TIL VALBY Fakta</em></p><p id="p24">91 % har et meget positivt eller positivt indtryk af Valby.</p><p id="p25">64,5 % tror, at de bor i Valby om 5 år. Der er dog nogle områder, som skiller sig ud i negativ retning.</p><p id="p26">Blandt dem, der ikke tror, at de bor i Valby om 5 år, er der generelt et stort ønske om at flytte ud af byen eller i hus.</p><p id="p27">Kilde: Områdefornyelsen Gl. Valby.</p><p id="p28"><br /><em style="bold">Fakta</em></p><p id="p29"><br /><em style="bold"> TRYGHED I BYDELEN</em></p><p id="p30">79,3 % føler sig trygge eller meget trygge.</p><p id="p31">Enkelte områder skiller sig ud, da mange borgere svarer at de føler sig utrygge her.</p><p id="p32">Det er især området omkring Langgade Station, Pigekvarteret og Gåsebæksforbindelsen.</p><p id="p33">Derudover er trafikale forhold kilde til utryghed.</p><p id="p34">Kilde: Områdefornyelsen Gl. Valby.</p><p id="p1">Festblussene var tændt og den røde løber foldet ud, da folk fra Valby og omegn strømmede til Prøvehallen torsdag aften for at stifte foreningen Valby Kino. 114 interesserede havde valgt at møde op og støtte initiativet, og stemningen var helt i top. Der var trængsel omkring Café GG's overdådige buffet, som sammen med stemningsfuld jazz af Tine Brix Davidsen og en udstilling om Valby som filmby indledte aftenen.</p><p id="p2">Både Valby Lokaludvalg og Valbys kulturelle foreninger var rigt repræsenteret, og Valby Lokal TV var også på banen. - Den gennemgående stemning er, at denne aften er begyndelsen på en vigtig og perspektivrig udvikling: Nu skal der skabes en tradition for spændende filmforevisninger - og på længere sigt skal der etableres en egentlig biograf, fortæller Leif Norlyk fra initiativgruppen bag Valby Kino.</p><p id="p3"><br /><em style="bold">Kom til filmforevisninger</em></p><p id="p4">Ad endnu en rød løber blev deltagerne ledt ind i Prøvehallens festligt oplyste teatersal, hvor elve stiftelsen fandt sted. Dirigenten, den tidligere borgerrepræsentant Jens Nielsen, ledte kyndigt den engagerede forsamling gennem vedtagelse af vedtægterne. Der blev enighed om at fastsætte kontingentet til 150 kr. for de tilbageværende måneder af 2010, og 300 kr. for 2011. For dette får medlemmerne adgang til filmforevisninger og andre tilbud en gang om måneden. Er man bare interesseret i at støtte foreningen, er der mulighed for et interessemedlemskab for 80 kr. pr. år, mens sponsormedlemskaber koster 1200 kr. Det blev oplyst, at Gl. Valby Områdefornyelse havde bevilget 50.000 kr. til start af foreningen, og man fremlagde strategier for at realisere det endelige mål om en permanent biog raf.</p><p id="p5"><br /><em style="bold">Bestyrelse med forbindelse til filmverdenen</em></p><p id="p6">Initiativtageren Katrine Clausager Rich blev ikke overraskende valgt til formand, og de øvrige medlemmer af besty relsen blev Kirstine Vinderskov, Martin Boserup, Mikkel Kastberg, Nina Koch, Grethe Mørk og Ole Østergård - alle med forbindelse til filmverdenen, hvad der er yderst lovende for den nye forening. Efter en pause med kaffe og kage afsluttedes aftenen med visning af filmen 'Løvejagten', som fremkaldte stor munterhed blandt tilskuerne. Filmen tilhører begyndelsen af Valbys filmhistorie for godt 100 år siden - en historie, der udviklede sig, og hvor der nu er taget hul på et helt nyt kapitel.</p><p id="p7">87 personer meldte sig ind i foreningen på stiftelsesaftenen. Ønsker man at blive medlem, kan det ske via foreningens hjemmeside www.valbykino.dk, og indmeldelseskuponerne vil også ligge parat ved det første medlemsarrangement i Prøvehallen den 4. maj. SSB</p><p id="p8"><br /><em style="bold">Valby Kinos første medlemsarrangement:</em></p><p id="p9">'Den talende muse' - en film om Asta Nielsen vises i Prøvehallen torsdag den 4. maj kl. 19. Der bliver introduktion af en af filmens skab ere og festligt samvær efter filmen. Fra kl. 18 tilbyder Café GG en smagfuldt kreeret "Astaplatte". Indmeldelse i foreningen Valby Bio kan ske fra kl. 18.30.</p><p id="p1">INDVIELSE: I 2016 byggede elever på Valby Skole og kreative sjæle fra genbrugslaboratoriet Guldminen sammen Valbys første bytteø, som blev stillet op på Porcelænstorvet og siden flyttede til Folehaven. På lørdag 23. juni får bydelen så endnu en bytteø, som flytter ind på pladsen foran Valby Bibliotek.</p><p id="p2">Bytteøen er blevet til i et samarbejde mellem Valby Lokaludvalgs Miljøgruppe og Valby Bibliotek, og den bliver bygget på Valby Snedkeri.</p><p id="p3">Indvielsen finder sted klokken 13.00, så find dine bedste brugte sager frem fra gemmer og kom ned og byt dem med din nabo.</p><p id="p4">Kom forbi med det du ikke skal bruge mere, og tag hvad du kan bruge af det, de andre har lagt. Hvis dine ting er for store til at stå på hylderne, er du velkommen til at sætte en seddel op med et billede og dine kontaktoplysninger. belo.</p><p id="p1">FOLKETINGSVALG: Jovist, det er et tankeeksperiment, men alligevel: Hvordan ville Folketinget blive sammensat, hvis det udelukkende var Valby, der skulle fordele de 179 sæder på Christiansborg? I så fald kunne Lars Løkke Rasmussen glemme alt om at danne en Venstre-ledet regering.</p><p id="p2">Den røde side af Folketingssalen ville score knap to ud af tre mandater mod godt en tredjedel til de borgerlige.</p><p id="p3"><br /><em style="bold">Tendenser slår igennem</em></p><p id="p4">Tendenserne fra landsresultatet slår også igennem i Valby, hvor der er tilbagegang til Radikale, Konservative, SF og Venstre. For de tre førstnævnte gælder, at de næsten er blevet halveret lokalt. Således fik de radikale for fire år siden hver femte stemme - i år er det kun hver niende.</p><p id="p5">Dansk Folkeparti, der på landsplan blev det største borgerlige parti, fik også et godt valg i Valby, hvor partiet fik den største fremgang af de etablerede partier med 3,3 procentpoint. 4.091 vælgere svarende til 13,9 procent, satte deres kryds ved liste O.</p><p id="p6">Valgets store joker, Alternativet, får næsten ni procent af stemmerne i Valby, og partileder Uffe Elbæk fik flere end 1.000 personlige stemmer.</p><p id="p7">Han blev kun overgået i personlige stemmetal af Enhedslistens Johanne Schmidt Nielsen og afgående statsminister Helle Thorning Schmidt.</p><p id="p8">Mette Reissmann, der stillede op for Socialdemokraterne i Valby-kredsen, fik også et godt valg og blev genvalgt. Hun scorede 805 personlige stemmer i Valby-kredsen.</p><p id="p9">Også den lokalt bosiddende Holger K. Nielsen (SF) opnåede genvalg. Han var opstillet i Københavns Omegns Storkreds.</p><p id="p10"><br /><em style="bold">Liberal Alliance størst</em></p><p id="p11">På det nye valgsted, Skolen i Sydhavnen, der er en del af Vesterbro-kredsen blev Liberal Alliance det største parti med 20,4 procent af stemmerne.</p><p id="p12">På Ellebjerg Skole var det til gengæld Enhedslisten, der endte med at få størst vælgeropbakning med 23,8 procent af stemmerne - skarpt forfulgt af Socialdemokraterne med 23,7 procent. Her blev Dansk Folkeparti det største borgerlige parti med 16,2 procent af stemmerne.</p><p id="p1">LATINAMERIKA: ' Pans Labyrint', ' Tal til hende', ' Nueva Reinas', ' Og din mor'. Der er masser af såvel store som mindre kendte film fra Latinamerika.</p><p id="p2">I samarbejde med Valby Kino, en lang række ambassader fra Syd-og Mellemamerika og repræsentanter fra endnu flere latinamerikanske lande, begynder Det Latinamerikanske hus i 2015 en ny latinamerikansk filmfestival.</p><p id="p3">»Vi har langt større kontaktflade og repræsenterer også mange latinamerikanske lande, der ikke har en ambassade her i Danmark. Derfor kan vi sammen stable en filmfestival på benene, der er langt mere repræsentativ end de, der findes,« siger Gerardo Pinto, der er formand for Det Latinamerikanske Hus på Høffdingsvej i Valby.</p><p id="p4">Da han sammen med flere ambassadører fra latinamerikanske lande og repræsentanter fra andre mødtes i Valby Kino var det med den klare målsætning at skabe noget nyt, som både skal brande Latinamerika, Valby og den lokale biograf.</p><p id="p5">»Vi er en biograf, der sagtens kan og vil løfte sådan en festival, og jeg er sikker på, at der er mange både fra Valby og resten af København, der vil deltage. En lignende festival bliver jo holdt på Cinemateket i juni, men vi kommer på en måde til at ramme bredere med denne her. På festivalen deltager også lande, der ikke selv har ambassade i Danmark. De har til gengæld et tæt samarbejde med Det Latinamerikanske hus, som repræsenterer dem,« siger Lisbeth Ritter, der er daglig leder i Valby Kino.</p><p id="p6">Festivalen er planlagt til den første weekend i marts, men det er endnu ikke fastlagt, hvor mange dage den skal vare.</p><p id="p7">Vi kan sammen stable en filmfestival på benene, der er langt mere repræsentativ end det, der findes.</p><p id="p8">GERARDO PINTO, formand for Det Latinamerikanske Hus.</p><p id="p1">BÆREDYGTIGHED: Der er stor efterspørgsel på nyopførte, bæredygtige boliger i Valby.</p><p id="p2">De 48 nye, bæredygtige boliger, som er ved at være færdigopførte i Valby Maskinfabrik på Buster Larsens Vej og Lily Brobergs Vej, blev frigivet til udlejning torsdag 15.</p><p id="p3">maj, og alle blev reserverede i løbet af bededagsferien. Boligerne står klar til indflytning 1. september.</p><p id="p4">Opførslen af de næste 63 boliger på Poul Bundgaards Vej og Tove Maës Vej er allerede godt i gang med forventet indflytning 1. februar 2015.</p><p id="p5">Boligerne er sat til udlejning.</p><p id="p6">Den store efterspørgsel efter boligerne i Valby Maskinfabrik følger den generelt høje og stigende efterspørgsel på boliger i København. Ikke mindst efter boliger, der imødekommer de energikrav og lave driftsudgifter, som lejere i stigende grad prioriterer højt.</p><p id="p7">Sidste år færdigopførte De Forenede Ejendomsselskaber A/ S 98 bæredygtige boliger i området ved Valby Maskinfabrik, som alle er udlejede.</p><p id="p8">Disse, samt de 48 og 63 nye boliger, som opføres i år og næste år indgår i en overordnet målsætning om at tilbyde i alt 1.000 boliger i Valby Maskinfabrik frem til år 2017.</p><p id="p1">På fredag får overborgmester Jens Kramer Mikkelsen (S) overrakt dét, han selv har bedt om:  En alternativ plan til, hvordan man kan anvende to store industrigrunde, Porcelænsgrunden og Bomuldsspinderiet, i Valby umiddelbart vest for Valby Station.
Kommunen lagde i et debatoplæg i foråret op til, at grundene efter ejernes ønske, Royal Copenhagen og Det Alm.  Danske Ejendomsselskab A/S, skal om- og bebygges med et storcenter på 15.000 kvm.  blandet bolig- og erhvervsbyggeri.
Siden da har tre borgergrupper, den lokale handelsstandsforening, Valby Komiteen og Valby Lokalråd, med arkitekt og lektor ved Kunstakademiets Arkitektskole, Peder Duelund Mortensen som væsentligste drivkraft, udarbejdet en sammenhængende plan for hele
området mellem jernbanen og Valby Langgade på én led og fra Søndermarken til Langgade Station på den anden.</p><p id="p2">Planen, Valby Promenaden, indebærer varieret kvalitetsboligbyggeri på de to grunde, men også indretning af bestående industribygninger til butikker, småerhverv og diverse kulturformål.  Derudover gør den Valby Langgade til en miljøprioriteret
handelsgade.
Beboerne i Valby ønsker først og fremmest at bevare deres særegne landsbymiljø, deres bevaringsværdige huse, deres handelsliv med specialforretninger og et par supermarkeder og at få reduceret den massive trafikbelastning med gennemkørende trafik, der
plager dem nu.
Valby-planen var til endelig borgerhøring i går.
»Vi er klar over, at alle vores planer naturligvis ikke kan gennemføres på én gang,« siger arkitekt Peder Duelund Mortensen.
»Men det er vigtigt, at vi nu får fastslået de principper, som borgerne ønsker, bydelen skal udvikle sig efter.  Og holder fast i dem.«
Peter Duelund Mortensen mener, at kampen mod et storcenter og for et sammenhængende beboer-og handelsvenligt bymiljø i Valby meget vel kan blive en prøveklud for, hvordan den fremtidige byudvikling i Københavns Kommune skal foregå.</p><p id="p1">Du ser tit affald i gadebilledet - men hvem skal egentlig samle det op? Valby Lokaludvalg mener, at en renere bydel er et fælles ansvar! Søndag den 2. april fra kl. 10-13 er hele Valby derfor inviteret med i en fælles indsats for at komme til bunds i skidtet, til den årlige Store Forårsrengøring.</p><p id="p2">Sidste år var over 200 af Valbys borgere på gaden i en fælles indsats for at komme til bunds i skidt og snavs på gader, på pladser og i parker.</p><p id="p3">Det kunne ses af resultatet.</p><p id="p4">Mere end otte kubikmeter affald, heriblandt flere end 200 dåser og en masse metal, plast og farligt affald.</p><p id="p5">»På søndag skal vi igen på gaden med snappere og poser. Du bestemmer selv hvor du vil samle affald - det kan være på din egen gade, i en park, du ofte benytter, eller en plads, hvor du synes det flyder,« lyder det fra Valby Lokaludvalg.</p><p id="p6">Der findes også snappere og veste i børnestørrelse, så hele familien kan gøre en indsats for en renere bydel.</p><p id="p7"><br /><em style="bold">Affaldet sorteres</em></p><p id="p8">Store Forårsrengøring arrangeres af Valby Lokaludvalgs miljøgruppe - en åben borgergruppe, der arbejder for et grønnere og renere Valby gennem oplysning og aktiviteter. Dagen er en del af Dansk Naturfredningsforenings årlige affaldsindsamling, og er en del af Valby Lokaludvalgs samlede indsats for et renere Valby.</p><p id="p9">»Hvis børn lærer, at affald i naturen er dårligt for både mennesker og dyr, så er der stor sandsynlighed for, at de allerede fra en tidlig alder lærer at samle deres affald op, og smide det i skraldespanden i stedet for i naturen,« siger Ole Laursen, leder af affaldsindsamlingen i Danmarks Naturfredningsforening i en pressemeddelelse.</p><p id="p10"><br /><em style="bold">TAG SKRALDET</em></p><p id="p11"><br /><em style="bold">SØNDAG 2. APRIL</em></p><p id="p12">Kl. 10.00: Mødetid på Toftegårds Plads foran Valby Kulturhus, hvor der er uddeling af snappere, veste, poser og handsker Kl. 10-12: Affaldsindsamling der, hvor man synes, det trænger mest Kl. 12.00: Tag dit indsamlede affald med tilbage til pladsen.</p><p id="p13">Lokaludvalget byder på frokost og underholdning, imens man samler resultatet af dagens arbejde og sorterer det i fem fraktioner.</p><p id="p1">I tolvte time forsøger Venstres Bente Frost at puste nyt liv i Valbys forhåbninger om lokalt selvstyre.
På morgendagens møde i Københavns Borgerrepræsentation vil Bente Frost stille forslag om, at borgerne i Valby får en ny folkeafstemning om at blive en selvstændig bydel de næste fire år.
"På baggrund af de positive erfaringer og den lokale opbakning oven på afstemningen den 28. september foreslår jeg, at borgerne i Valby får endnu en folkeafstemning.  Den skal så afgøre, om vi skal gøre Valby til en slags frikommune over en fireårig
forsøgsperiode," siger Bente Frost.</p><p id="p2">Hun påpeger, at forslaget næppe får støtte fra den øvrige del af Venstres gruppe på Københavns Rådhus.
Bydelsrådet i Valby skal fortsat udøve lokalt selvstyre, ligesom bydelen selv skal kunne opkræve skatter, hvis man følger forslaget fra Bente Frost.
"Min og Ventres overordnede målsætning er at splitte Københavns Kommune op i flere selvstændige kommuner, og så vil det her forsøg være et skridt på vejen," siger hun.
<br /><em style="bold">Afgørelse i morgen</em><br /> Medlemmerne af Borgerrepræsentationen skal i morgen endeligt afgøre fremtiden for bydelsrådene, og de københavnske politikere ventes at beslutte sig for en lukning af alle fire bydelsforsøg med udgangen af næste år.
Trods den vejledende folkeafstemning den 28. september, hvor alene Valby bydel kunne mønstre et flertal for bydelsrådene, har både Enhedslisten, SF, Solidarisk Alternativ samt de radikale efterfølgende støttet tanken om, at bydelsrådet i Valby kan
fortsætte.
Tanken er dog blevet afvist af Socialdemokratiet på baggrund af københavnernes klare nej til bydelsrådene.
SFs gruppeformand, Martin Günter, ser dog positivt på forslaget fra Bente Frost, selv om han lægger mere vægt på et politisk pres fra borgere og politikere i Valby.
"Som udgangspunkt er modellen god, og SF kan i princippet støtte forslaget," siger han.
Senest har en række borgere i Valby sendt en officiel ansøgning til Indenrigsministeriet om at blive en selvstændig kommune.
<a href="mailto:soeren.domino@jp.dk">soeren.domino@jp.dk</a></p><p id="p1">SKOLEDISTRIKTER: Allerede nu er der børn i Valby, der skal krydse postnummer på vej i skole. Blandt andet til Ellebjerg Skole og Bavnehøj Skole lige syd for Toftegårds Plads.</p><p id="p2">Samtidig er der en rivende udvikling i gang omkring den gamle Grønttorvgrund, hvor man over de næste år forventer en stor befolkningstilvækst med de 4300 nye boliger.</p><p id="p3">»Vi har fået bekræftet, at der er behov for en ny skole i området Valby og Sydhavnen.</p><p id="p4">Vi havde nok bare troet, at man ville placere den omkring det nye Grønttorv-område,« siger formand for Valby Lokaludvalg Michael Fjeldsøe.</p><p id="p5">Han er skuffet over budgetparterne, der i stedet afsatte penge til at finde endnu en grund i Sydhavnen til en ny skole.</p><p id="p6"><br /><em style="bold">Valby kommer senere</em></p><p id="p7">Børne-og ungeborgmester Pia Allerslev (V) anerkender behovet for nære skoler, men er ikke enig i udlægningen fra lokaludvalgsformanden.</p><p id="p8">»Det er bestemt ikke ligegyldigt, hvor man går i skole. Men de bor jo i København, og jeg tror de fleste ser sig som Københavnere først og fremmest.</p><p id="p9">Frem for en der bor i Valby, Vanløse eller Sydhavnen,« siger hun og fortsætter: »Om 15 år vil der givetvis også være et behov omkring Grønttorvet. Men det er altså en postgang eller fem for tidligt at udpege grunde.«.</p><p id="p10"><br /><em style="bold">Allerede lang vej</em></p><p id="p11">Det er ikke så meget opdelingen mellem postnumre, der bekymrer lokaludvalgsformanden.</p><p id="p12">Derimod det, at afstanden kan blive lang.</p><p id="p13">»Det er allerede nu sådan at en stor del af valbys børn går i sydhavnsskoler. De, der bor ved Valby Station, hører til en skole på Ellebjergvej. De får faktisk ret langt til skole.</p><p id="p14">Helt grundlæggende bliver det svært at opbygge et nærmiljø, hvor man går i skole med nabobørnene,« siger Michael Fjeldsøe.</p><p id="p15"><br /><em style="bold">Brug de skoler, der er</em></p><p id="p16">Børne-og ungeborgmesteren understreger, at ideen om nye skoler i Valby ikke giver mening at se på som det første.</p><p id="p17">»Vi har to glimrende skoler, Bavnehøj og Ellebjerg, der ikke er fyldt op. Så længe de lokale folkeskoler ikke er fyldt, vil det være helt håbløst at bygge nyt i det område,« siger hun.</p><p id="p18"><br /><em style="bold">Overskud af børn</em></p><p id="p19">I Valby er virkeligheden alligevel, ifølge lokaludvalget, at flere og flere børn bliver sendt længere og længere væk for at gå i skole.</p><p id="p20">»Vi er jo jævnligt i dialog med en hel del forældre. Mange er jo flyttet til Valby i håbet om, at de kan gå på den skole, de kan se ud ad vinduet. Alligevel ser vi, at man de seneste 4-5 år har de rykket skoledistrekterne en tak, hvert eneste år.</p><p id="p21">Det er åbenbart en tendens, at der er for mange børn i Valby og for mange skoler i Sydhavnen,« siger han.</p><p id="p22">Det er åbenbart en tendens, at der er for mange børn i Valby og for mange skoler i Sydhavnen.</p><p id="p23">MICHAEL FJELDSØE, formand for Valby Lokaludvalg.</p><p id="p1"> I første omgang vil foreningen, der blev stiftet i april i år, vise kvalitetsfilm i Prøvehallen og Kulturhuset, men drømmen er at skabe en rigtig biograf i Valby.</p><p id="p2">Foreningen har tidligere i år fået 50.000 kr. i støtte fra Områdefornyelsen.</p><p id="p3">Valby Kino havde søgt Lokaludvalget om et tilsvarende beløb for at få dækket sine startomkostninger og få gang i de første forestillinger.</p><p id="p4">Lokaludvalget besluttede på sit seneste møde at bevilge 15.000 kr. til biograf-arrangementer.</p><p id="p5">Foreningen havde søgt om 50.000 kr., der også skulle bruges til teknisk udstyr. Men på det punkt sagde Lokaludvalget nej - og foreslår i stedet foreningen Valby Kino at søge Tuborgfondet om støtte til udgifterne ved etablering af den lokale biograf.</p><p id="p6">Valby Kinas samlede start-budget er på kr. 100.000 kr.</p><p id="p7">Økonomisk støtte til kulturaktiviteter var der også til: Valby Skakklub fik 1000 kr. i tilskud til at lave simultanskak under kulturdagene, hvor Valbys borgere kan spille et parti mod en Danmarksmester.</p><p id="p8">Vigerslev Bibliotek fik 25.000 kr. i støtte til 4 sang-og musikarrangementer, et foredrag om højskole, 2 børnefamiliearrangementer, Spil Dansk Dagen, et skumringstime-arrangement samt til et møde målrettet mod mødregrupper og lign. Biblioteket har søgt Kunstrådet om 5000 kr. i støtte. Desuden financierer man selv personale-timer og modregner indtægter fra salg ad drikkevarer ved arrangementerne i det endelige regnskab.</p><p id="p9">Afslag Valby Kulturråd fik afslag på en ansøgning om 5.500 kr. til en lørdagsfest i forbindelse med et loppemarked på Toftegårdsplads i samarbejde med cafeen Mæt og 12.000 kroner til en workshop i forbindelse med Kulturdagene. Pengene til lørdagsfesten skulle bruges til et band, der koster 4000 kr. - og 1500 kr. til et banner, der skulle gøre opmærksom på loppemarkedet.</p><p id="p10">Men ligesom ansøgningen på 12.000 til materiale-udgifter ved en workshop på Kulturdagene i september, hvor børn og voksne kan lære at tegne og male, kom ansøgningen for sent frem - og blev derfor afvist.</p><p id="p11">Focus Teateret fik afslag på en ansøgning om på 11.050 kr. til deres forestilling " Peberdrys og Troldekager". Den opføres mellem 6. og 10. september i Valby Kulturhus, men fik ligesom i foråret afslag fra Lokaludvalget.</p><p id="p12">Tommelfingeren blev også vendt nedad for kunstnerne Tineke Nordhoek og Birgit Løkke, der fra den 24. til 26.</p><p id="p13">august opfører små-børnsforestillingen " Mosekonen og den magiske klokke" i Valbyparken.</p><p id="p14">De seks forestillinger for børn i vuggestue-og børnehavealderen fik afslag på økonomisk støtte på 18.288 kr., fordi projektet ikke er tilstrækkeligt lokalt forankret.</p><p id="p15">Efter at have bevilget de seneste tilskud har Valby Lokaludvalg 69.000 kroner tilbage i årets kulturpulje, hvor det samlede budget var på 815.000 kr.</p><p id="p16">SA.</p><p id="p1">LOKALT FRAVALG: Endnu engang står Valby uden direkte repræsentanter i Københavns Kommunes Borgerrepræsentation.</p><p id="p2">Det står klart efter tirsdagens valg, hvor de 55 pladser i borgerrepræsentationen blev fordelt.</p><p id="p3">»Det betyder noget, om der er lokale repræsentanter, der vil kæmpe for en bydel. Så set fra Valby af, er det rigtigt ærgerligt, at bydelen slet ikke er repræsenteret,« siger Jens Kjær Christensen, Han blev valgt ind med 759 personlige stemmer og fik dermed kun færre personlige stemmer end syv af de 11 valgte kandidater fra Enhedslisten.</p><p id="p4">Da Enhedslisten listeopstiller deres kandidater er det imidlertid ikke de personlige stemmer, der er afgørende, men deres placering på listen, der har betydning.</p><p id="p5">Forbigået i Budget ' 14 Formand for Valby Lokaludvalg, Lisbeth Ritter, stillede i år op for Socialdemokraterne og hev 420 personlige stemmer hjem. Med sine erfaringer fra lokaludvalget er hun heller ikke begejstret over situationen.</p><p id="p6">»Vi så jo i budget 14, hvordan Valby blev helt forbigået.</p><p id="p7">Jeg tror ikke, det kommer til at ske i samme grad til budget 15, men det kræver en større kamp at få noget igennem uden en lokal kandidat i borgerrepræsentationen.</p><p id="p8">Vi kan umuligt blive overset i samme grad på næste budget, men nogle af bydelens projekter kan godt få sværere ved at blive en realitet,« siger Lisbeth Ritter, der først senere på ugen tager stilling til, om hun igen stiller op til Lokaludvalget til februar.</p><p id="p9">Det kunne være værre Højt på mange valbyborgeres ønskeseddel er bibliotek og teatersal på Smedestræde og en renovering af Herman Bangs Plads. Men hvordan ser de lokale projekters fremtid ud, uden lokale repræsentanter i Borgerrepræsentationen? »Selvom der ikke er lokale kandidater fra Valby i borgerrepræsentationen, er vi jo stadig nogle, der vil kæmpe for lokale sager gennem vores kontakter og politiske kollegaer i de forskellige udvalg.</p><p id="p10">Desuden står der jo i aftaleteksten for budget ' 14, at man frem til budget ' 15 skal have fokus på projekter i Valby og Nordvest. Så helt overset kan bydelen ikke blive,« siger Jens Kjær Christensen.</p><p id="p11"><br /><em style="bold">Fakta SÅDAN STEMTE KØBENHAVN</em></p><p id="p12">Stemmeberettigede / stemmeprocent 460.449 / 61.2% PARTI STEMMER / +/-PCT / +/-A Socialdemokratiet 76.524 (+ 12.401) 27.8 (-2.2) B Radikale Venstre 30.843 ( 12.953) 11.2 ( 2.8) C Det Konservative Folkeparti 13.860 (-812) 5.0 (-1.9) D Kærlighedspartiet ( Regnbuefolket) 923 ( 537) 0.3 ( 0.1) E Retsforbundet 462 ( 267) 0.2 ( 0.1) F SF -Socialistisk Folkeparti 27.547 (-20.184) 10.0 (-12.3) G Velfærdslisten 215 ( 147) 0.1 ( 0.1) H Højhuset 74 ( 74) 0.0 ( 0.0) I Liberal Alliance 10.632 ( 8.819) 3.8 ( 3.0) J Hampepartiet 777 ( 191) 0.3 ( 0.0) K Kristendemokraterne 815 ( 815) 0.3 ( 0.3) L Lavere skatter og afgifter 195 ( 195) 0.1 ( 0.1) M Miljøpartiet Fokus 522 ( 522) 0.2 ( 0.2) N Byrådslisten i Valby 259 ( 259) 0.1 ( 0.1) O Dansk Folkeparti 20.391 ( 3.862) 7.4 (-0.3) P Piratpartiet 695 ( 695) 0.2 ( 0.2) Q Naturpartiet ( Yara Brasil) 302 ( 302) 0.1 ( 0.1) R Kommunisterne 1.163 ( 711) 0.4 ( 0.2) T Schiller Instituttets Venner 546 ( 468) 0.2 ( 0.2) U Danskernes Parti -de nationale 340 ( 340) 0.1 ( 0.1) V Venstre 31.442 ( 11.916) 11.4 ( 2.3) Y Den Lille Mand og Krigsveteranerne 91 (-6) 0.0 ( 0.0) Z Parcelhuslisten 152 ( 152) 0.0 ( 0.0) Æ Gasværksvejslisten 328 ( 328) 0.1 ( 0.1) Ø Enhedslisten -De Rød-Grønne 53.672 ( 30.119) 19.5 ( 8.5) Å Christiania-Listen 1.527 (-433) 0.6 (-0.3) 01 Copenhagen 171 ( 171) 0.1 ( 0.1) 02 Det Grønne Parti/ Danish Green Part 258 ( 258) 0.1 ( 0.1) 03 Dovne Robert 550 ( 550) 0.2 ( 0.2) 04 Forenede demokrater 256 ( 256) 0.1 ( 0.1) 05 Havnefronten 97 ( 97) 0.0 ( 0.0) 06 Sunshine Partiet 57 (-8) 0.0 ( 0.0)  I alt gyldige stemmer 275.686 ( 62.050) 99.9  I alt afgivne stemmer 281.821 ( 65.239) Kilde: www.kmdvalg.dk.</p><p id="p1">POKALFODBOLD: Det er rigtig mange år siden, Fremad Valby og Hvidovre har mødt hinanden i både pokal og turneringskampe. Det rådes der bod på, på onsdag kl. 17.15, hvor Fremad Valby tager imod Hvidovre i Valby Idræts Park.</p><p id="p2">Sportschef i Fremad Valby; John Andersen. -Vi glæder os rigtig meget til kampen, og der er jo tale om et lokalbrag, hvor alting kan ske. Det er jo altid sjovt, når der sker overraskelser, og det er i pokalkampene, de opstår..</p><p id="p3">-Vi har lagt en entré på 50,-kr. for voksne, hvor børn under 13 år kommer gratis ind. Er man over 13 år og op til 18 år skal der lægges 20,-kr..</p><p id="p4">Hvidovre er kæmpe favorit, og det vil være sensationelt, hvis ikke holdet kan vende tilbage over kommunegrænsen med en sejr.</p><p id="p5">Forventninger i Avedøre Tilsvarende ser det ud i Avedøre, der på samme dag og tidspunkt møder nedrykkerne fra superligaen; FC Vestsjælland.</p><p id="p6">-Det er jo en både og kamp, mener træner Jan Christensen.</p><p id="p7">-Vi kan spille helt frit, for presset hviler ikke på os. FC Vestsjælland spillede i superligaen i sidste sæson og ligger nu som bundhold i 1. division, så vi ved ikke, hvad de kommer med og hvor mange resurser, de vil bruge på pokalkampe.</p><p id="p8">Vores udgangspunkt er altid at vinde, og vi har skabt sensationer før. Vi ser, hvordan kampen udvikler sig. Har vi chancen for at gå videre, søger vi det resultat. Er der store klø i luften, sparer vi spillere og koncentrerer os om Danmarksserien...</p><p id="p1">Tilmeld dig nu - og send os nogle fotos af "svinagtige" steder i bydelen, der trænger til en kærlig hånd.</p><p id="p2">Foråret så sagte kommer; og det er ikke lutter lagkage, her hvor sneen ikke længere kan skjule Valbys henkastede affald. Derfor synes man i Valby Lokaludvalg - som enhver anden husstand i bydelen - at det er blevet tid til den Store årlige Forårsrengøring, så Valby kan gå sommeren i møde lidt renere.</p><p id="p3">Planlægningen er i fuld gang og arrangørerne har allerede delt Valby op i 10 indsamlingszoner, der vil være bemandet af en indsamlingsleder, som vil sørge for at uddele veste, indsamlingsposer og affaldstænger. Alle har dermed mulighed for at hjælpe med at samle affald i deres eget lokalområde.</p><p id="p4">De første tilmeldinger fra entusiastiske Valbyborgere er allerede begyndt at tikke ind til arrangørerne bag "Store Forårsrengøring 2010", der finder sted søndag den 18. april.</p><p id="p5">Du kan også tilmelde dig på thomasmiljopunkt-valby.dk eller telefonisk til sekretariatet for Valby Lokaludvalg på telefon 36 180 190. Ved tilmelding vil du få oplyst, hvor der er en indsamlingspost i dit nærområde, hvor du kan hente grej på dagen.</p><p id="p6">Men tilmeld dig allerede idag, så du ikke glemmer det. Og glem heller ikke sidste uges opfordring her i bladet om at sende os foto af "svinagtige" steder i bydelen, som trænger til en kærlig hånd, når det går løs søndag den 18. april. Så frem med kameraet eller mobiltelefon, og afsted med billedet til flsb-l.dk</p><p id="p1">FRIVILLIGT: Der er altid masser af frivillige, der kaster sig over det skrald, der gemmer sig i buske og på gader i Valby.</p><p id="p2">På søndag er det derfor slut med rod og skrald i gadebilledet, når først de mange hundrede frivillige, der i hvert fald normalt dukker op, rydder gaden.</p><p id="p3">Det er Valby Lokaludvalg og Områdefornyelsen Gl. Valby der igen i år inviterer til den årlige hovedrengøring af Valby.</p><p id="p4"><br /><em style="bold">Hjælp og underholdning</em></p><p id="p5">Interesserede frivillige mødes på Toftegårds Plads, hvor der fra klokken 10.00 kan hentes snappere, poser og handsker.</p><p id="p6">Klokken 12.00 er der igen samling på pladsen, hvor affald samles og sorteres.</p><p id="p7">Som altid kan de frivillige imens det står på, nyde en bid mad, lidt at drikke og hyggelig underholdning for hele familien.</p><p id="p8">Hvert år arrangerer Danmarks Naturfredningsforenings en landsdækkende affaldsindsamling, hvor frivillige gør rent i byerne landet over.</p><p id="p9">' Store Forårsrengøring i Valby' er traditionelt en af de bydele, der mobiliserer flest frivillige og indsamler mest skrald.</p><p id="p10"><br /><em style="bold">Slå rekorden</em></p><p id="p11">I 2013 var der flere end 250 valbyborgere der tilsammen hjalp med at samle 690 kilo skrald, 703 tomme dåser, en hel beholder med glas, metal og lignende.</p><p id="p12">Det blev i alt til omkring et ton affald. Lokaludvalget og områdefornyelsen håber i år, at endnu flere vil møde op og hjælpe med at slå rekorden.</p><p id="p13">Alle, de frfivillige, der vil deltage i årets rengøring skal bare møde op på Toftegårds Plads 19. april klokken 10.00, for at få udleveret rute og udstyr.</p><p id="p14">STORE RENGØRINGSDAG.</p><p id="p15">Toftegårds Plads, Valby. Klokken 10.00 til 12.00. Herefter underholdning og spisning.</p><p id="p1">Selv om busserne og bilerne drøner gennem Valby Langgade, giver de gamle  gule huse alligevel en fornemmelse af fordums tider. En fornemmelse, der  bliver endnu stærkere, når man drejer til højre ad Lillegade til  Mosedalvej.</p><p id="p2">På Mosedalvej ligger Nordisk Film, hvis store lageragtige bygninger  ødelægger den nostalgiske følelse. Men et kig ned af Asta Nielsen Stræde  lige ved siden af tryller straks en tilbage i tiden igen.</p><p id="p3">I Valby veksler fortid og nutid.</p><p id="p4">En nutid, der bliver meget synlig, da vi nærmer os komplekset, hvor 27-årige  Martin Olsen bor.</p><p id="p5">Martin Olsen er en ægte valbyianer, født og opvokset i bydelen. Han vil ikke  væk fra Valby. Han har prøvet at bo halvandet år et andet sted, og det var  mere end rigeligt.</p><p id="p6">»Jeg boede i Skovlunde, men jeg kunne slet ikke falde til. Bl.a. fordi der  ikke var grønne områder. Her har vi jo både Søndermarken, Zoologisk Have og  Frederiksberg Have,« siger Martin.</p><p id="p7">Lige nu bor han på Gadekærvej i Valby i samme kompleks som forældrene, og  her boede han også som barn. Det var herfra, at han og kammeraterne  valfartede over til Søndermarken. Det perfekte sted til både at cykle, kælke  og bygge huler.</p><p id="p8">»At bo i Valby er som at bo i en landsby midt i storbyen. Man har alle  fordelene. Det er sikkert også en af årsagerne til, at Valby er blevet så  attraktiv for mange. Valby er i en rivende udvikling, og der er mange unge,  som flytter hertil. Både par og familier med små børn. Så  alderssammensætningen er blevet meget mere blandet,« siger Martin.</p><p id="p9">Han arbejder i Alstrøm Isenkram, der ligger på Valby Langgade mindre end fem  minutters gang fra, hvor han bor.</p><p id="p10">»Der er virkelig liv i Valby Langgade, og den er hyggelig at handle i.  Specielt i den del med de gamle bygninger. Det er også lækkert, at  bygningerne renoveres, så den gamle stemning bevares. Det giver en speciel  atmosfære i gaden, som da også er stuvende fuld om lørdagen,« fortæller  Martin.</p><p id="p11"><em style="bold">Fra Valby til Rom</em></p><p id="p12">Han synes, at en anden af fordelene ved Valby er de gode forbindelser, når  det gælder busser og tog.</p><p id="p13">»Valby Station fører stort set til Rom, hvis det er der, man vil hen,« siger  Martin.</p><p id="p14">Måske er det lige så vigtigt, at det er hurtigt og let at komme ind til  centrum, hvis man vil høre musik eller gå i biografen. Eneste mulighed for  at feste i Valby er Big Bowl, hvor man kan bowle og feste på én gang.</p><p id="p15">»Men så er der alle caféerne. Der er kommet mange til i løbet af de sidste  ti år. Restauranter har vi også, og der vil jeg nok sige, at Ristorante  Avanti er den bedste restaurant, der ligger i Valby,« siger Martin.</p><p id="p16">Men også den vietnamesiske restaurant Saigon er kendt og berømt for sit gode  og autentiske køkken, og restauranten har bl.a. fået fire stjerner af  Berlingskes madanmelder.</p><p id="p17">Når Martin Olsen og kæresten Charlotte Christiansen holder fri i weekenden,  hygger de som regel sammen med familie og venner og går ture i Søndermarken.  Og her til sommer regner Martin med at købe årskort til Zoologisk Have, så  han og sønnen kan kigge til dyrene, når de vil.</p><p id="p18">»Hver anden weekend har vi min fire-årige søn, Benjamin. På grund af ham er  jeg også ekstra glad for den grønne gårdrenovering, som man er i gang med i  vores gård. Der kommer boldbane, små legepladser og springvand. Det bliver  en børnevenlig gård. Det er lækkert og eksklusivt også for os voksne, og jeg  håber på, at det bliver muligt at grille i gården,« siger Martin.</p><p id="p19">Hvis ikke, trøster han sig med, at det vil kunne lade sig gøre at grille i  kolonihaven, som han håber på at købe den kommende sommer.</p><p id="p20">»Jeg er skrevet op og står som nummer tre på listen. Hele min barndom havde  mine forældre kolonihavehus i Valby Parken, og de har det stadig. Så ligesom  her er jeg opvokset der. Og vi skal have køkkenhave, så det kan være med til  at udvikle knægten. Jeg har også altid været med til at grave kartofler op  og hente de nye rabarberstilke osv. Det er spændende at følge med i for et  barn,« siger Martin.</p><p id="p21">Blot et par minutter fra, hvor Martin bor, ligger Nordisk Film.</p><p id="p22">»Det betyder selvfølgelig, at vi også støder på de kendte, når de er på vej  i bil eller på cykel til arbejdet. Det er også spændende og sjovt, når de  kommer ind og handler. Det giver lidt kolorit,« siger Martin.</p><p id="p23"><a href="mailto:boligen@berlingske.dk">boligen@berlingske.dk</a></p> <hl2>Fakta: Nøgletallene</hl2> <p id="p1">Historie: I gamle dage var Valby præget  af store og små industrivirksomheder som f.eks. Porcelænsfabrikken Norden og  De Danske Bomuldsspinderiers fabrik. Også Nordisk Films studier skabte en  helt speciel stemning i bydelen og gør det stadig. I dag er flere af  fabriksbygningerne på vej til at blive trendy boliger, og Valby er ved at  blive en eftertragtet bydel at bo i.</p><p id="p2">Prisniveauet i Valby for en ejerlejlighed på 80-100  kvadratmeter ligger på mellem 2,5 og 3 millioner i kontant udbetaling.</p><p id="p3">Transportmulighederne er gode. Både på Valby Langgade og Søndre  Fasanvej går der busser, og Valby Station ligger få minutters gang fra  Gadekærvej og Valby Langgade.</p><p id="p4">Indkøb: Der er indkøbsmuligheder i massevis. Både  Valby Langgade og Søndre Fasanvej byder på tøjbutikker, forskellige  supermarkedskæder, ostehandel, grønthandlere, Matas, to apoteker osv.  Desuden er der flere caféer, restauranter og take-away-steder.</p><p id="p5">Kommune: København, <a href="http://www.kk.dk">www.kk.dk</a></p><p id="p6">Telefon: 33663366</p><p id="p7">Skatteprocent: 32,10</p><p id="p8">Kirke: 0,80</p><p id="p9">Indbyggertal: </p><p id="p10">Københavns Kommune 502,362</p><p id="p11">I Valby bor der 46.082</p><p id="p12">Børnepasning:</p><p id="p13">Vuggestue og dagpleje: 2.580 kr.</p><p id="p14">Børnehave: 1.925 kr.</p><p id="p15">Pladsanvisningen kan oplyse dit barns placering på ventelisten til vuggestue  og dagpleje, fra dit barn fylder fire måneder. Men skriv op i god tid, da  det er opskrivningsdatoen, der bestemmer, hvornår barnet får  plads.</p><p id="p16">Fritidshjem: 1.639 kr.</p><p id="p17">Skoler: Distriktskolen er Valby Skole på Rughavevej. Desuden er der flere  privatskoler.</p><p id="p1">Valby stiller sig nu for alvor op i køen af bejlere til en kommende multihal i København. Senere på ugen offentliggør de tre dominerende klubber i bydelen et fælles oplæg til en helhedsløsning for området omkring Valby Idrætspark, som foruden en multihal også indeholder et nyt Superligastadion, svømmehal, idrætsefterskole, bowlingcenter og meget andet. »Hele området herude er karakteriseret ved, at politikerne i Københavns Kommune aldrig har interesseret sig for Valby. Små klumper af klubhuse og andre bygninger skyder op i Valby Idrætspark uden en overordnet planlægning. Derfor ligner hele området i dag noget, der burde ligge i Bulgarien,« forklarer Filip West, formand for Boldklubben Frem A/S.</p><p id="p2">Sammen med fodboldklubben Fremad Valby og håndboldklubben Ajax har Boldklubben Frem taget initiativ til et gigantisk projekt, som skal strække sig fra det nye trafikknudepunkt Ny Ellebjerg Station, som anlægges inden 2005, over den trafikerede Ellebjergvej, ned gennem Valby Idrætspark og Valbyparken til vandet ved Sydhavnen. Erhvervsklubben i Frem har hyret det anerkendte arkitektfirma Schmidt, Hammer og Lassen til at tegne hele herligheden, som tager sig ud som et forslag til lokalplan for det, der burde være et centralt friluftsområde i København. »Valby Idrætspark og Valbyparken er verdens bedst bevarede vittighed. Der burde vrimle med københavnere i denne fantastiske lomme af grønne områder. I stedet har man stort set parken alene, hvis man går tur i den,« siger Morten Holm fra Schmidt, Hammer og Lassen, som har tegnet det nye projekt. Over en flaske Pierre Jourdan champagne og et par skåle fyldte chokolader gav han fredag Berlingske Tidende et indblik i de planer, som vil blive præsenteret for overborgmester Jens Kramer Mikkelsen på Restaurant Hercegovina i Tivoli den 1. april. Oplægget er tænkt som en del af borgmesterens tanker om »Partnerskab om Idræt«. Projektet fik uventet hjælp i sidste uge, da FCKs formand Flemming Østergaard her i avisen fortalte, at han har planer om at flytte dele af sin meget omtalte multihal indenfor under Parkens tag. Det fik omgående flere københavnske lokalpolitikere til at efterlyse projekter til en multihal. Umiddelbart er Ørestad den mest sandsynlige placering af sådan et sportsmekka, men Frem, Ajax og Fremad Valby håber, at de med det visionære projekt kan få det nye sportsmekka til Valby. Usikkerheden ved Valby-projektet er, at det som udgangspunkt ikke er finansieret. Bygningerne og driften af det visionære projekt, forestiller man sig, skal ske ved salg af erhvervsejendomme i Valby Idrætspark, som er ejet af Københavns Kommune. Men det afviser Jens Kramer Mikkelsen ikke, da det er en del af tanken bag »Partnerskab om Idræt,« at kommunen kan afstå dele af deres grønne arealer til private. »Vi er som udgangspunkt meget ydmyge herude i Valby, men vi vil ikke sidde med hænderne i skødet og vente på, at Københavns Kommune kommer med et forslag. Derfor har vi selv betalt for tegningerne af dette projekt,« siger Filip West. <a href="mailto:car@berlingske.dk">car@berlingske.dk</a></p><p id="p1">FESTLIGHEDER: Vejret skiftede som fulgte det taktslagene fra en metronom. Alligevel var Valby Langgade så fyldt med folk, som kun Valby Kulturdage kan sørge for.</p><p id="p2">Biblioteket byggede bro med gamle bøger, og mens de yngste generationer nød dartkast, ansigtsmaling og karikaturtegninger i Spinderiet delte lokaludvalget arkitekturpriser ud og VOC kaprede nye medlemmer lige ved Tingstedet.</p><p id="p3">Adskillige guidede ture gik rundt til blandt andet den megen nye gavlkunst i bydelen og den nu hædrede storbyhave ' Valby Gadekær'.</p><p id="p4">Aktiviteterne på Smedestræde 2, hvor lokale kræfter stadig håber på, og kæmper for, nyt bibliotek og teatersal, fyldte naturligvis også godt i programmet. For valbyborgerne har efterhånden vænnet sig til, at den grønne grund midt i Valby altid er i brug.</p><p id="p5">Eco-taxaen, den mangesædede cykel, der med fælles fodslag kørte gennem byen, bød på bevægende debat, de unge idealister samlede ind til bådflygtningene på Lesbos gennem ' eat cake and donate' alt imens zombierne lignede nogle, der helst ville spise de hotdog-hapsende familier.</p><p id="p6">Der blev pakket frø på frøbiblioteket og i løbet af de to døgn fik Valby Kulturdage igen Annexstræde, Skolegade, Valby Langgade, Smedestræde, og Tingstedet til at blomstre.</p><p id="p1">BOG: Har du nogensinde tænkt over, at din bydel er fuld af lysende farver, der kan gøre selv en herre-mørk vinteraften levende og poetisk som en fristende sommerdag. Svaret er neon. Neonskilte, neonfacader og neonreklamer.</p><p id="p2">Begejstringen for neon deler historiker Stefan Outzen og fotograf Helena Helmer, og sammen har de lavet bogen, Neon, hvor de viser København fra neon-siden.</p><p id="p3">Det hele begyndte en forårsdag i 2014, hvor de talte om deres barndoms henrykkelse over Irma-hønens æg og Gajolmanden. De besluttede at oplyse København med en bog om neon, og om dagen fandt de steder, de ville fotografere og beskrive. Sommernætterne 2014 blev brugt til at fotografere stederne, som om natten lyste op.</p><p id="p4">I Valby tog makkerparret på opdagelse på Toftegårds Plads, hvor Movia ikke sår tvivl om det trafikale hovedsæde med skilte, der indikerer offentlig transport. Også poesien har fundet vej til Valby -på Valby Langgade Station er Søren Ulrich Thomsens digt belyst i neon.</p><p id="p5">Forfatterne til bogen tager dig med en tur i Københavns neon, for som de skriver: »Hvad ville København egentlig være, hvis Irma-hønen holder op med at lægge æg.« Neon er udkommet på forlaget Frydenlund.</p><p id="p1">- Kvinden får alvorlige kvæstelser og afgår kort tid efter ved døden, siger politikommissær Bent Balthzer til Ritzau.</p><p id="p2">Ulykken skete klokken 06.20 på Valby Langgade, hvor en Mercedes påkører kvinden i krydset ved Vigerslevvej. Umiddelbart ser det ud til, at kvinden følger færdselsreglerne, da hun bliver ramt.</p><p id="p3">- Vi har ikke fastlagt de nærmere omstændigheder, men det ser ud som om, at kvinden krydser gaden, som hun skal, siger politikommissæren.</p><p id="p4">Den mandlige kører af bilen skal nu afhøres af politiet, og en bilinspektører undersøger ulykkesstedet.</p><p id="p5">/ritzau/</p><p id="p6">free En kvindelig cyklist i 40'erne er torsdag morgen dræbt i trafikken i Valby ved København, da hun var ved at krydse gaden, oplyser Københavns Politi..</p><p id="p7">free En kvindelig cyklist i 40'erne er torsdag morgen dræbt i trafikken i Valby ved København, da hun var ved at krydse gaden, oplyser Københavns Politi..</p><p id="p1">GODBIDDER: Valby Vinklub sætter et kanon-kulinarisk punktum for sæsonen med to »godbidder« af de bedre. Onsdag den 28. marts skal medlemmerne have en forrygende spansk aften hos Sanne i Cafe Peber &amp; Mynte på Vigerslevve nummer 131, hvor menuen bl.</p><p id="p2">a. står på en delikat tapas-tallerken, Pollo al Ajillo -kylling og hvidløg bagt i ovn, Tortilla -»spansk omelet« med kartofler og til dessert Magdalenas -spanske muffins toppet med en fløde/ oste creme blandet med citronskal.</p><p id="p3">Til alle de delikate serveringer følger passende spanske vine -og prisen for medlemmer af Valby Vinklub er 350 kr. Man kan godt have gæster med, men så er prisen 400 kr pr mund.</p><p id="p4">Tilmelding sker hos formanden, karup@valbyvinklub. dk, der sender hurtigt en bekræftelse, hvis der ikke er udsolgt.</p><p id="p5">Sidste arrangement i sæsonen bliver torsdag den 10. maj kl. 19.00 i Valby Kulturhus. Her kommer Valbys berømte og beundrede ostemand, Troels fra Valby Ostelager med oste, pølser og vine, der passer til. Både for medlemmer og gæster er prisen her 195 kr. for ostebord, velkomstdrink, og seks vine.</p><p id="p6">Valby Ostelager er en institution i Valby, hvortil folk kommer fra hele byen, når de skal have noget ud over det sædvanlige.</p><p id="p7">Butikken har ligget i Valby Langgade siden 1927, og til december har Troels stået bag disken i 25 år.</p><p id="p1">HJÆLP PÅ VEJ: Hvis du oplever, at de mange offentlige digitale selvbetjeningssider på internettet kan virke en anelse uoverskuelige, så er du ikke den eneste.</p><p id="p2">Cirka hver tiende københavner oplever, at computeren nærmere virker som en lukket dør end som en nem selvbetjeningsmulighed, når man skal i kontakt med de offentlige myndigheder.</p><p id="p3">Men nu er hjælpen på vej.</p><p id="p4">Københavns Biblioteker tilbyder nu en række gratis kurser, der henvender sig til alle, der gerne vil være mere fortrolig med de muligheder, som det digitale København tilbyder.</p><p id="p5">»Vi slynger om os med gode selvbetjeningsløsninger som borger. dk, skat. dk, kk. dk og på bibliotekernes webside bibliotek.</p><p id="p6">kk. dk. Nem-ID er efterhånden nøglen til alt selvbetjening, uanset om det handler om boglån, restskat eller pensionsforhold.</p><p id="p7">Men hvis det digitale København skal være for alle, så må vi sikre, at alle har muligheden for at benytte sig af de digitale selvbetjeningsløsninger«, fortæller Otto Vad, der er bibliotekar på Valby Bibliotek.</p><p id="p8">Fire af kurserne foregår hos Kultur Valby, hvor biblioteket står for formidlingen af kursustilbuddene, mens undervisningen rent fysisk foregår i Valby Kulturhus. Man kan naturligvis læse mere om kursustilbuddene på www.kulturvalby.</p><p id="p9">dk eller bibliotek.kk. dk - men tilmeldingen foregår hos Valby Bibliotek ved at møde op eller ringe på telefon 36 16 15 05.</p><p id="p10"><br /><em style="bold">Fakta</em></p><p id="p11"><br /><em style="bold">DIGITAL KØBENHAVNER</em></p><p id="p12">Fredag den 25. november 2011, kl. 10.00-12.00 i Valby Kulturhus: Bliv klog på Borgerservice Kvik Onsdag den 30. november 2011, kl. 15.00-1700 i Valby Kulturhus: Offentlig service - find det selv på borger.dk Mandag den 5. december 2011, kl. 15.00-18.00 i Valby Kulturhus: Snart på pension Mandag den 12. december 2011, kl. 10.00-13.00 i Valby Kulturhus: Nem-ID - nøglen til selvbetjening</p><p id="p1">FACILITETER: ' Københavns Kommune ønsker, at idrætsprofilen styrkes i området, så der skabes en egentlig idrætsby. Valby Idrætspark har en unik mulighed for at blive en særlig idrætsdestination i byen'.</p><p id="p2">Sådan står der i den startredegørelse, som netop er blevet godkendt i blandt andet Teknik-og miljøudvalget på Rådhuset, og det lyder jo godt.</p><p id="p3">Valby Idrætspark er rykket meget nærmere realieteterne, og nu starter arbejdet med at lave lokalplan for området.</p><p id="p4">»Det er godt, at vi kan sætte gang i arbejdet med lokalplanen.</p><p id="p5">Med Valby-borgernes medvirken kan vi skabe et unikt idrætsområde i Valby,« siger teknik-og miljøborgmester Ayfer Baykal ( SF).</p><p id="p6"><br /><em style="bold">Idræt og erhverv</em></p><p id="p7">Der er penge i planen. For eksempel er der afsat 75 millioner kroner til at ombygning og renovering af Club Danmark Hallen, og det er planen, at de penge skal rejses ved hjælp af frasalg af kommunale grunde i Valby Idrætspark, og på den måde åbne for et indryk af ny erhvervsudvikling i området.</p><p id="p8">»Det er afgørende, at overskuddet fra salget af kommunale grunde i Valby Idrætspark bliver reinvesteret i idrætsfaciliteter i Valby Idrætspark eller andre relaterede områder, så pengene kan bruges til at udvikle området. Jeg vil desuden holde fokus på, at det bliver sikkert og trygt, at færdes i området med stisystemer og trygge områder,« siger Ayfer Baykal ( SF).</p><p id="p9">Blandt grundene man vil sælge er en af byens relativt få 11-mandsbaner, men Teknik-og miljøudvalget understregede i deres behandling af sagen vigtigheden af, at det grønne areal i kommunen ikke må blive mindre, og det vil sige, at der i stedet for den tabte bane i stedet skal anlægges en ny kunstgræsbane til fodbold og hockey og inden for Valby Idrætspark og en erstatningskunstgræsbane uden for idrætsparken.</p><p id="p10">Den startredegørelse, som nu er ved at færdiggøre sin rejse gennem det politiske system, er udarbejdet i samarbejde med de lokale idrætsorganisationer, sportsforeninger, lokaludvalget og på baggrund af en høring og et informationsmøde.</p><p id="p1">Tre personer blev kørt på hospitalet til observation for røgforgiftning efter en voldsom brand i Valby Frikirke i Valby i København tirsdag aften.<br /> Oven på kirken ligger otte kollegieboliger.  Beboerne blev evakueret, oplyser politiets centrale vagtleder i København.<br /> Mindst én person måtte reddes ud via brandvæsnets stige.  Alarmen indløb lidt i kl.  10 og ganske kort tid efter slog flammerne gennem taget, fortæller vagthavende på Station City.<br /></p><p id="p2">Årsagen til branden er endnu ikke kendt.</p><p><a target="_blank" href="http://woview.infomedia.dk/?url=http://www.jv.dk/indland/artikel:aid=34872&amp;OpointData=f0d70e4f1bbfdca50d3b42a9a07bfd58JmlkX3NpdGU9NDQ0JmlkX2FydGljbGU9MTMwODEzJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Jv.dk</a></p><p id="p1">FJERNSYN: Ejendomsmæglere på tv er intet nyt fænomen, men nu kan tv-seerne se et mere reelt, realistisk og spændende billede af mæglernes verden. Langt fra Hammerslags venskabelige kappestrid og Liebhavernes multimillionærvillaer.</p><p id="p2">Programmet ' Boligrivalerne', som starter på TV2 i aften onsdag 30. januar, går i otte programmer helt tæt på fem konkurrerende mæglere, som alle ligger tæt op ad hinanden på Valby Langgade.</p><p id="p3">I programmet får seerne lov at komme med bag den polerede facade og ind til mekanikken, metoderne og branchens ' k3-ere', og ikke mindst den hidsige rivalisering, som mæglerne har i et trængt boligmarked i Valby.</p><p id="p4">» Det er et fuldstændigt ægte indblik i mæglernes hverdag, hvor de slås om de varer, der er til salg, og den slåskamp er helt vild i øjeblikket, « siger Lisbeth Fagerberg, som er redaktør på programmerne, der er udtænkt og produceret fra Koncern Tvs lokaler i Esromgade på Nørrebro.</p><p id="p5"><br /><em style="bold">Trukket skarpt op</em></p><p id="p6">Programmets hovedpersoner er fem ejendomsmæglere fra fire forretninger på Valby Langgade, og mæglerne, som seerne får lov at lære at kende, er trukket skarpt op.</p><p id="p7">I programmet omtales Lokalboligs ' selvfede' og ' karismatiske' Lars Elbæk således som Kongen af Valby, mens Kim Fischer fra Danbolig er ' kronprinsen', fordi han konkurrerer med ' Kongen' om den største andel af markedet.</p><p id="p8">Estatemæglernes Klaus Brødsgaard og Jesper Glerup er ' Jydekompagniet' og smykker sig med medfødt jyske troværdighed, og så er Realmæglernes Michael Engelbrecht ' Fighteren'. Blandt andet fordi hans forretning er lille i forhold til de andres. Og som navnene måske antyder, er det ikke et ubetinget glansbillede, programmerne tegner, fordi man får lov at komme tæt på.</p><p id="p9">» De har været sindssygt modige.</p><p id="p10">Vi er for eksempel med, når de sidder og underbyder hinanden og i glæderne og skuffelserne, « siger Lisbeth Fagerberg, som ikke kan love beskidte tricks, men det er en konkurrencesituation: » De forsøger med alle midler at fremhæve sig selv. Og tit på bekostning af konkurrenterne, « siger hun, og fortæller blandt andet om mæglernes store glæde ved at ' hente nøgler hos hinanden.' Det vil sige, at overtage husnøglerne og salget, når de andre mæglere må give op.</p><p id="p11">» Det var sådan noget sekretærerne gjorde før i tiden, men i denne konkurrencesituation er det noget, de selv gør og nyder at gøre. De er jo sælgere alle sammen, og de kan godt lide ' gamet', « siger programredaktøren.</p><p id="p12">Tv-seerne vil kunne følge mæglernes strabadser og konkurrence i otte programmer.</p><p id="p1">FODBOLD: Fremad Valby gjorde, hvad BK Frem ikke formåede: kvalificerede sig til 2.</p><p id="p2">runde i DBU Pokalens hovedturnering.</p><p id="p3">Danmarksserieholdet fra Virum/ Sorgenfri blev tirsdag i sidste uge udspillet på kryds og tværs og sendt hjem med et svigende 8-2 nederlag.</p><p id="p4">Der var blot spillet fem minutter, da Mads Thomsen bragte Fremad foran med 1-0 efter en flot vending og et tørt spark uden chance for Virummålmanden.</p><p id="p5">Gæsterne kom lidt bedre med i den næste halve time, indtil Nicholas Thomsen hamrede et flot langskud ind til 2-0.</p><p id="p6">Herefter faldt Virum/ Sorgenfri fuldstændig sammen, mens Fremad mosede videre og gang på gang straffede Virums fejl.</p><p id="p7"><br /><em style="bold">Målamok i 2. halvleg</em></p><p id="p8">Med sin anden scoring gjorde Mads Thomsen det til 3-0 i starten af 2. halvleg. Milan Johannsen øgede til 4-0 og Mikkel Thomsen udbyggede til 5-0, inden Virum fik pyntet til 5-1.</p><p id="p9">Værterne var dog ikke færdige: Mickey Jacobsen scorede til 6-1, Anders Nielsen øgede til 7-1, inden Nicholas Thomsen lavede sit andet langskudsmål i kampen til føring på 8-1.</p><p id="p10">I de døende minutter fik Virum/ Sorgenfri lov at pynte til resultatet 8-2. Foruden de mange målscorere leverede flere andre Fremad-spillere en god indsats -ikke mindst de to midtbaneslidere, Emiin Demir og Christian Amby.</p><p id="p11">Hvem Fremad Valby møder i 2. runde blev afgjort i går, tirsdag, efter redaktionens slutning.</p><p id="p1">DDOS: Både NemId og en række store virksomheder har været lagt ned af de såkaldte DDoS-angreb, hvor hackere overbelaster en hjemmeside med trafik.</p><p id="p2">IPnett i Valby er en af de førende danske eksperter i beskyttelse mod netop den type angreb, og har netop lavet en aftale med Nianet. Nianet leverer blandt andet fibernet til SKAT, Forsvaret og Politiet, og de har netop købt IPnetts DDoS-løsning.</p><p id="p3">»Vi har i forvejen en række store virksomheder som kunder, og kan mærke at særligt vores DDoS-løsning er efterspurgt.</p><p id="p4">På to år er vi vokset fra to til ti ansatte,« fortæller administrerende direktør i IPnett, Lars Glarborg.</p><p id="p5">Han forklarer, at det altid er en balancegang, hvor godt man skal sikre sig mod de såkaldte DDoS-angreb. Men en risikovurdering er et godt udgangspunkt.</p><p id="p6">»Vi har indgået en aftale med Nianet, om at de kan sælge vores løsning videre til deres kunder. For os betyder det helt praktisk, at vi har ansat to mand mere. Men det betyder selvfølgelig også, at vores position på markedet er blevet cementeret.« Ud over virksomhedens sats på DDoS-løsninger de seneste halvandet år, leverer virksomheden i Valby en række sikkerhedsprodukter til store såvel som mindre netværk, ligesom de sælger netværk til teleselskaber og lignende.</p><p id="p1">STØTTEKRONER: Det bliver Valbys handelsliv, foreningerne, de professionelle aktører og private, der kommer til at stå for aktiviteterne på Valby Kulturdage i år.</p><p id="p2">Til gengæld er Lokaludvalget klar med penge til alle gode ideer.</p><p id="p3">I alt er der 100.000 kroner, og den næste ansøgningsfrist er allerede i dag onsdag. Når man ikke denne omgang, er der til gengæld mulighed for at søge to gange endnu. Valby Lokaludvalg tager stilling til ansøgningerne på deres møder frem til kulturdagene, og der er derfor ansøgningsfrist igen 15. maj og 15. juni.</p><p id="p4"><br /><em style="bold">Aktiviteterne samles</em></p><p id="p5">I år har Valby Lokaludvalg valgt at lade Kulturdagene samles på et mindre areal.</p><p id="p6">Ideen er, at sørge for at hele det afspærrede område er spækket med aktivitet og til gengæld bliver der indrettet særlige ' tema-torve'.</p><p id="p7">Det betyder at aktiviteter, foreninger og tilbud, der minder om hinanden, bliver placeret sammen. På det enkelte torv kan deltagerne hjælpe hinanden med at planlægge aktiviteter, og sikre gode oplevelser på kulturdagene.</p><p id="p8">Alle tilmeldte foreninger får tildelt et område på tre gange tre meter. Det betyder dog ikke, at man ikke kan lade sine aktiviteter brede sig over et større område, eventuelt i samarbejde med andre.</p><p id="p9"><br /><em style="bold">Fakta KULTURDAGE 2015</em></p><p id="p10">Bliver holdt 4. og 5. september Der kan søges penge fra Valby Lokaludvalg til arrangementer De kan søges af alle borgere, grupper og foreninger Der kan søges til aktiviteter og arrangementer på Kulturdagene Det er et krav, at der er tale om enten kulturelle aktiviteter eller netværksskabende aktiviteter.</p><p id="p11">Læs mere om kulturdagene på: www.valbylokaludvalg.kk. dk Kilde: Valby Lokaludvalg Aktører skal selv stå for aktiviteter Lokaludvalget støtter med 100.000 kroner Der er tre muligheder tilbage for at søge.</p><p id="p1">De friske indsamlere fra Valby, der trodsede blæsevejr og kulde og gik på gaderne for at samle penge ind i raslebøsserne søndag den 3. oktober, samlede i alt kr. 141.971,-ind til Dansk Røde Kors. Et virkelig flot resultat, ifølge Mette Svensson, der er indsamlingsansvarlig for Røde Kors i hovedstaden.</p><p id="p2">-Det blev til kr. 2,1 millioner i hovedstaden -det tredjebedste resultat siden 2003 og en forøgelse på 27 % i forhold til sidste år. Tusind tak til alle jer fra Valby, i hovedstaden og på landsplan, som gjorde dette muligt. Tak til alle frivillige, indsamlere og alle, der åbnede dørene og gav et bidrag. Det er virkelig noget, der batter og giver tusindvis af mennesker i nød håb om en bedre fremtid, lyder den glade melding fra Mette Svensson efter indsamlingen sidste søndag.</p><p id="p3">På landsplan blev indsamlingsresultatet kr. 18,6 millioner - det er tre millioner kr. mere end sidste års indsamling, fortæller Røde Kors' generalsekretær Anders Ladekarl.</p><p id="p4">En del af pengene bliver i år sendt til Pakistan for at hjælpe de overlevende efter oversvømmelserne.</p><p id="p5">Andre penge går til ofre for fremtidige katastrofer og ensomme flygtningebørn i Danmark.</p><p id="p6">Var du ikke hjemme, da Røde Kors kom forbi dit hjem sidste søndag -så kan du stadig nå at give dit bidrag til organisationens hjælpearbejde -via Dankort, telefon, giro eller mobil. Se mere på hjemmesiderne www.hovedstaden.drk. dk eller www.drk.dk.</p><p id="p7"><br /><em style="bold">Tid og sted</em></p><p id="p8">Spar To og Mogens Johansen spiller i Valby Jazzklub lørdag d.</p><p id="p9">30. oktober. Kl. 13 serveres mad mod forudbetilling, og kl. 15-18 spiller bandet Spar To. Menuen er smørrebrød eller en varm ret.</p><p id="p10">Mad skal bestilles senest d. 25.</p><p id="p11">oktober om aftenen på tlf. 36 16 11 83 eller 51 27 55 01.</p><p id="p12">Bemærk der er tlf. -svarer på.</p><p id="p13">Mad kan også bestilles på email til: jyttemn@privat. dk.</p><p id="p14">Arr. Valby Jazzklub. Valby Kulturhus, Valgårdsvej 4-8.</p><p id="p1">De første skridt i den trafik-strategi, som Lokaludvalget i Valby skal lave i samarbejde med Københavns Kommune, blev taget i april - i går fortsatte arbejdet ved et møde Prøvehallen.</p><p id="p2">Her blev møde-deltagerne først orienteret om de visioner, man i Lokaludvalget har for at løse de trafikale problemer omkring Valby Langgade, Annexstræde, Rughavevej og Gl. Jernbanevej. I det arbejde indgår også projekt "Sikker skolevej", der skal gøre det mere sikkert for eleverne på Valby Skole at komme til og fra skole. -Vi er ikke ude på at lukke Valbys centrum for biler. Den store vision er stillegade, hvor der er plads til alle - fodgængere, cyklister og biler. Meningen er jo at skabe et bedre handelsmiljø i Valby. Vi skal bestemt ikke gentage fiaskoen fra Nørrebrogade, hvor kommunen fik de handlende og beboerne på nakken, da man lukkede gaden for biler. Hvad vi arbejder med her, er løsninger, der holder 10-15 år frem, i tiden, siger projektkoordinator Louise Lind fra Lokaludvalgets sekretariat. En af de ting, der er på tegnebrættet, er et nyt fodgængerfelt mellem Spinderiet og bibliotek et.</p><p id="p3">Efter den indledende orientering gik gårsdagens mødedeltagere en tur rundt i området for ved selvsyn at få indtryk af, hvad der er muligt, og hvad der ikke er. -Rent fysisk er der jo ikke både plads til brede fortove og cykelstier og udvidelse af kørebanen,'" konstaterer Louise Lind om de valg og prioriteringer, der skal foretages.</p><p id="p4">Efter rundtur og fællesspisning var det de fremmødte Valbyborgeres tur til selv at arbejde med løsningsmodeller i praksis. De bliver en del af den plan for trafikudviklingen, der fremlægges til september i forbindelse med Valby Kulturdage. Derefter går lokaludvalgets løsningsforslag til kommunens teknik- og miljøudvalg til endelig politisk beslutning.</p><p id="p1">Fredag under Valby Kulturdage blev vinderne af idékonkurrencen for midlertidigt byliv og aktivitet på Grønttorvsgrunden i Valby afsløret.</p><p id="p2">Området skal ifølge konkurrencedeltagerne sprudle af midlertidige aktiviteter og vilde grønne idéer, mens arealerne omdannes til en ny grøn boligby under navnet Ny Valby.</p><p id="p3">Vinderen af konkurrencen blev projekterne Det Fælles Grønttorv, ved Louise Heebøll, og Temporary Action, Long-term Vision, ved arki-lab. De får hver 12.000 kroner.</p><p id="p4">Anden præmien, der bød på to gange 8.000 kroner, gik til projektet Vandreskoven, udtænkt af Rasmus Vincentz, Habitats, og Reuse Grønttorvet fra mana studio.</p><p id="p5">Trediepræmien, der blev belønnet med to gange 5.000 kroner gik til Dynamit og Diversitet, kreeret af Rasmus Vincentz fra Habitats, og projektet Re-start, af Alena &amp; Leo.</p><p id="p6"><br /><em style="bold">Tung beton brydes</em></p><p id="p7">Sidstnævnte foreslår at bruge dynamit til at kickstarte omdannelsen af Grønttorvet i Valby fra et lukket industriområde til en åben og attraktiv bydel for alle.</p><p id="p8">De tunge betonflader kan brydes op med eksplosive sprængninger, så ny bynatur og biodiversitet kan udfolde sig i den fremtidige grønne by, mens der bygges.</p><p id="p9">En anden idémager foreslår, at Grønttorvshallen, som er en af Københavns største haller, omdannes til kombineret legeplads og markedsplads, hvor en grøn vandreskov kan flyttes rundt fra sted til sted, mens der bygges.</p><p id="p10"><br /><em style="bold">Boliger på 160.000 kvm</em></p><p id="p11">De mange gode idéer skal udfylde tomrummet, der opstår, når Grønttorvets nuværende brugere flytter til Copenhagen Markets i Tåstrup i udgangen af 2015.</p><p id="p12">Tegningerne og lokalplanen for det nye grønne boligområde på 160.000 kvm er under udarbejdelse og skal i fremtiden forbinde Gl. Valby og Valby Parken omkring Ny Ellebjerg Station.</p><p id="p13">Mens den nye boligby bygges, stilles området til rådighed for byens borgere med gode idéer.</p><p id="p14">Ny Valby A/ S har i samarbejde med Innosite -som knytter aktører med behov for innovation sammen med dem, der har de gode idéer -og 2+ 1 Idébureau udskrevet idekonkurrencen for midlertidige aktiviteter på Grønttorvsgrunden.</p><p id="p15">Innosite har eksisteret siden 2011 og er et initiativ af Realdania og Energistyrelsen med Dansk Arkitektur Center som operatør.</p><p id="p16">Alle konkurrenceforslagene kan ses på www.innosite.</p><p id="p17">dk.</p><p id="p18"><br /><em style="bold">Ny Valby</em></p><p id="p19">Ny Valby opføres på den eksisterende Grønttorvsgrund i Valby.</p><p id="p20">En ny lokalplan for Grønttorvsområdet er under udarbejdelse af Københavns Kommune og forventes færdig inden sommer 2015.</p><p id="p21">? Grundareal: cirka 160.000 kvm ? Grundejer: Grønttorvet København A/ S ? Udvikler: Ny Valby A/ S ? Rådgiver: Polyform ? Arkitekter, 2+ 1 Idébureau, HolteProjekt, Limdörfer m.fl.</p><p id="p22"><br /><em style="bold">Juryen</em></p><p id="p23">Idékonkurrencens jury består af: Brian Abildgaard, direktør for Ny Valby A/ S Tina Saaby, arkitekt maa og stadsarkitekt i Københavns Kommune Thomas Kock, arkitekt maa og partner i Polyform Arkitekter Johan Galster, partner i 2+ 1 Idébureau Ole Pedersen, adm. direktør hos Holteprojekt A/ S Bygherrerådgivning Michael Fjeldsøe, formand for Valby Lokaludvalg.</p><p id="p1">IDENTITETEN I FARE: Valby Lokaludvalg har i mange år kæmpet for at bevare det centrale Valby.</p><p id="p2">Den særlige karakter af landsbytorv, der gør Valby til noget særligt og som er en helt afgørende del af bydelens identitet, er i fare. Konkret drejer det sig om byggeplaner på Smedestræde 2 og Valby Langgade 52-54, bedre kendt som den lukkede autoforhandler og den tidligere Tiger-butik. Kommunen har sat grunden til salg og har sendt et forslag i nabohøring, der på afgørende vis lægger op til at ændre områdets karakter.</p><p id="p3">Der er tale om at dispensere fra en række af de bestemmelser, der netop er pålagt området for at bevare dets særlige karakter, herunder en dispensation til at nedrive et karakteristisk og bevaringsværdigt hus, en dispensation til at bygge uden for de nuværende bygningers byggefelter og til at øge husdybden, formentlig med henblik på at skabe mulighed for at etablere en større dagligvarebutik på stedet. Det rejser også en række trafikale problemer, som ikke er løst.</p><p id="p4"><br /><em style="bold">I modstrid med lokalplanens formål</em></p><p id="p5">Det er svært ved hjælp af lokalplaner at bevare et områdes karakter, men netop på dette sted i Valby har vi en meget stærkt formuleret lokalplan, der eksplicit har som formål at " sikre opretholdelse af karakteristiske gadebilleder i området omkring Smedestræde gennem optagelse af bevaringsbestemmelser for enkeltbygninger og fastlæggelse af retningslinjer for nybyggeri med vidtgående hensyn til det eksisterende miljø." Efter reglerne må kommunen kun dispensere fra regler i en lokalplan, hvis det er i overensstemmelse med lokalplanens formål. Her lægger man efter min opfattelse op til at dispensere i modstrid med lokalplanens formål, og det må man ikke.</p><p id="p6">Et områdes karakter er ikke kun et spørgsmål om bygningsstørrelser i standardmål.</p><p id="p7">En stor del af charmen ved et bybillede opstår, fordi husene er af forskellig alder og udseende og har deres små særheder.</p><p id="p8">Helt afgørende er det også, at man kan se området, fordi der er et åbent kig fra Valby Langgade ned ad Smedestræde.</p><p id="p9">Disse kvaliteter skal vi arbejde for at opretholde.</p><p id="p10">Rytterskolen til salg Var det så kun dette hjørne, vi snakkede om, så var problemet måske overskueligt. Men der er også andre bygninger i spil.</p><p id="p11">Københavns Kommune har også sat Valby Langgade 65-67 til salg. Det er de lave bygninger med butikker på den anden side af Valby Langgade mellem Tingstedet og Lillegade. Og der er også tale om at flytte Valby Bibliotek til andre og større bygninger, hvorefter de nuværende bygninger tænkes sat til salg. Her taler vi om Rytterskolen, Valbys ældste bygning! Se det lige for jer: så er Valbys egenart forsvundet.</p><p id="p12">Grundlæggende er der tale om en uforståelig strategi fra kommunens side. På den ene side udarbejder man sammen med borgerne og Valby Lokaludvalg bydelsplaner og kommuneplaner og trafikstrategiplaner, der sigter mod at bevare den centrale bykerne som det attraktive og spændende centrum for Valbys handelsliv.</p><p id="p13">På den anden side sætter man bevidstløst sine bygninger og grunde til salg, uden at gå i dialog med bydelen om, hvad der peger i den rigtige retning. Tænk dog lidt længere: hvis man vil løse bibliotekets pladsproblemer og ejer en centralt placeret grund over for Tingstedet, så giver det ingen mening at skynde sig at ødelægge den fantastiske mulighed for Valby.</p><p id="p1">Vi kender ham som lægesønnen Adam i tv-serien ' Sommer' og som politimanden og seriemorderen Ulrik Strange i ' Forbrydelsen II'. Onsdag gav Mikael Birkkjær den i rollen som lykkens pamfilius, da han trak lod til Valby Bladet Cup 2010.</p><p id="p2">Som arrangørklubber var Rikken FC og Valby Boldklub på forhånd placeret i hver sin pulje. Første hold oppe af lodtrækningsbowlen var FC Sydhavnen, som dermed blev placeret i pulje A sammen med Rikken. I pulje B fik Valby Boldklub selskab af Vigerslev Boldklub, som var den andet klubnavn, Mikael Birkkjær fiskede op ad bowlen.</p><p id="p3">Herefter gik det slag i slag.</p><p id="p4">Da alle klubnavne var trukket, lignede A'et i pulje A en forkortelse for ' Arbejderpulje'.</p><p id="p5">I hvert fald var det de fire arbejderklubber, Rikken FC, FC Sydhavnen, AIK Frederiksholm og Boldklubben Frem, der havde fundet vej til pulje A, mens pulje B kom til at bestå af Valby Boldklub, Vigerslev Boldklub, Boldklubben Pioneren og Fremad Valby.</p><p id="p6"><br /><em style="bold">Fremad-fortid</em></p><p id="p7">Netop Fremad Valby bragte barndomsminderne frem hos Mikael Birkkjær: »Fra otte-ni års alderen og fire år frem udgjorde jeg en målfarlig og langhåret venstre innerwing hos Fremad Valby. Det var sgu en sjov tid«, smiler den 51-årige skuespiller, der har boet i det østlige Valby siden han var ét år gammel.</p><p id="p8">I dag bliver fodboldstøvlerne kun luftet en sjælden gang, når Mikael Birkkjær samles med seks-otte gamle kammerater til bold i Valbyparken.</p><p id="p9">Ellers står den på badminton i Valbyhallen med to gamle venner og sønnen Rasmus.</p><p id="p10">»Der er som regel en af os gamle, der trækkes med en skade. Den skadede danner så par med Rasmus, som altså er noget hurtigere på fødderne end os andre«. Den populære Valby-skuespiller får også tid til at dyrke BSDS.</p><p id="p11">»Det er en slags gymnastik.</p><p id="p12">Lidt en mellemting mellem karate og yoga«, forklarer Mikael Birkkjær, inden han hopper op på cyklen og drager ud på dagens første job.</p><p id="p13"><br /><em style="bold">Finale den 7. august</em></p><p id="p14">Valby Bladet Cup 2010 sparkes i gang onsdag den 28.</p><p id="p15">juli. Som altid afvikles de seks indledende pulje Akampe på Rikkens hjemmebane på Kulbanevej, mens de seks kampe i pulje B spilles på Værkstedvej hos Valby Boldklub.</p><p id="p16">Vinderen af pulje A spiller semifinale på Kulbanevej mod nummer to fra pulje B, mens vinderen af pulje B spiller semifinale på Værkstedvej mod nummer to fra pulje A. Finalen afvikles på Rikken Park lørdag den 7. august.</p><p id="p2">Lukningen af Carlsbergs bryggeri i Valby er fejet af bordet.  I stedet vil Carlsberg satse på at holde gang i de to danske bryggerier i Fredericia og Valby.  Forudsætningen for at holde skummet højt på Valbybryggeriet er dog, at der gennemføres
massive besparelser de næste 12-18 mdr.
»Vi har sammen med medarbejderne analyseret situationen på vore bryggerier.  I stedet for at lukke i Valby, flytter vi nogle aktiviteter til Fredericia og andre til Valby.  Det sker for at bevare den store fleksibilitet, som de to bryggerier giver os. 
Samtidig skal vi finde nye besparelser det næste år til halvandet«, siger Carlsbergs topchef, Flemming Lindeløv.</p><p id="p3">Bryggeriet i Valby - stedet hvor de første flasker bajersk Carlsbergøl blev brygget i 1800-tallet, var ellers tæt på en lukning.  Kapaciteten på bryggeriet udnyttes kun halvt - og det er der ikke råd til i en koncern som Carlsberg.  Udover at
flytte en række funktioner mellem bryggerierne i Fredericia og Valby, så lukker Carlsberg tappelinjer i Valby.
»Vi har strømlinet produktionen på vore to bryggerier de sidste år og alene i Danmark reduceret omkostningerne med omkring 220 mio. kr. Men der skal mere til«, siger Flemming Lindeløv.
Mens Carlsberg koncentrerer indsatsen i Danmark, måtte bestyrelsen og Carlsbergtoppen på gårsdagens generalforsamling svare på en mindre byge af kritiske spørgsmål om det forestående salg af Tivoli og Royal Scandinavia.  Samtidig blev Carlsbergs
udenlandske satsning kritiseret.
Alligevel fortsætter bryggeriet satsningen i udlandet.
Mandag offentliggjorde koncernen således købet af de sidste aktier i det finske bryggeri Sinebryhoff samt i det svenske bryggeri Falcon.  Dermed sætter Carlsberg sig yderligere på de nordiske ølmarkeder, hvor selskabet i forvejen er solidt repræsenteret.
<br /><em style="bold">MÅ SÆLGE UD</em><br /> Carlsbergtoppens kikkert er rettet mod udlandet de kommende år.
»Vi kan kun konkurrere og vokse ved at fokusere vor indsats.  Derfor er det nødvendigt, at vi sælger ud af sideaktiviteterne.  Det er ikke umuligt, at vi om nogle år igen skal sprede vor risiko uden for ølmarkedet.  Men fokusering er vejen frem lige nu«,
siger Flemming Lindeløv Carlsbergdirektøren skal bl.a. bruge fokuseringen på øl- og læskedrikke til at rette op på den faldende kurs på Carlsbergaktier.  Det sidste år er Carlsbergs samlede aktieværdi faldet med ca. 8 mia. kr., selvom de vigtigste danske
aktier er steget markant i samme periode.</p><p id="p1">Opbruddet i medieverden har også nået Valby og Sydhavnen. Derfor har en række aktive mediefolk i bydelen fundet sammen om et markedsførings- og forretningssamarbejde, der skal bidrage til at sætte Valby på landkortet. Tilsammen har de fire aktører kontakter til og sponsoraftaler med en række af byens kulturbærere som klubberne Fremad Valby, Frem og Ajax, Prøvehallen, Valby Kulturhus, Idrætsefterskolen KIES, Cityforeningen og en lang række små og større virksomheder samt kommunale institutioner som Miljøpunkt Valby, Valby Kulturhus og Valby Lokaludvalg.</p><p id="p2">De fire aktører har tilsammen adgang til TV-sendetid, onlineavis, mediegrafik, trykopgaver, TV-produktion, udarbejdelse af hjemmesider, PR-opgaver og egen lokal web-kanal (Valby.TV), hvor direkte TVtransmission ligger lige om hjørn et.</p><p id="p3">Kredsen består af TV-producent Vagn Molnit og redaktør Karsten Madsen fra Valby.TV og Valby Lokal TV, IT-udvikler Jesper Nissen og familien Winkelmann, der driver Lyntryk på Valby Langgade.</p><p id="p4">En af initiativtagerne til samarbejdet mellem medierne er Valby Cityforenings afgående formand Karsten Madsen, der har sendetilladelse de næste fire år til Valby Lokal TV og er ansvarshavende redaktør for Valbyavis.dk. Han var også chef for den hedengangne Lokalavisen Valby-Sydhavnen og er netop indtrådt i Valby Lokaludvalg. Han siger: - Det er vigtigt, at vi holder fast i engagementet i vores egen bydel. Derfor er jeg glad for, at vi kan støtte og hjælpe hinanden. Det bliver til stor gavn for vore firmaer og til både Valbys og Sydhavnens bedste, lyder hans melding, hvor han lægger op til et godt samarbejde med de to lokale ugeaviser.</p><p id="p5">Det yngste medie er Valby Lokal TV og web-kanalen Valby.TV, mens Lyntryk og familien Winkelmann i en næsten 100 årig periode har stået bag udgivelse af medier i bydel en.</p><p id="p6">- På den måde forener vi forankring og fornyelse - fortid og fremtid, hedder det fra initiativt ager</p><p id="p1">POLITIK: Lørdag den 2. september inviterer Valby Lokaludvalg og Kultur Syd til to politiske debatter på Valby Bibliotek, hvor du både kan stille spørgsmål til partierne spidskandidater og lokale kandidater.</p><p id="p2">Klokken 12.30 er der debat mellem partiernes spidskandidater om udviklingen i Valby og København. Ved redaktionens slutning var følgende politikere tilmeldt debatten: Susan Hedlund (S), Jens Kindberg (K), Rikke Carlsson (Komm.), Niko Grünfeld (Alt.), Jens Kristian Lütken (V), Tommy Petersen (R) og Ninna Hedeager Olsen (EL).</p><p id="p3">Halvanden time senere er der debat mellem partiernes lokale kandidater om Valbys fremtidige udvikling. Her deltager Mads S. B. Pedersen (S), Jan Mathisen (Komm.), Jacob Gorm Andreasen (Alt.), Kristian Nielsen (V), Henrik Nord (R), Jens Kjær Christensen (EL) og Maria Frej (SF).</p><p id="p4">Til debatten med lokale kandidater kan du indsende dine spørgsmål på forhånd. Skriv dit spørgsmål ned og send det til valbylokaludvalg@okf.</p><p id="p5">kk. dk, med emnefeltet ' Spørgsmål til lokale kandidater'.</p><p id="p6">Sidste frist for at sende spørgsmål til politikerne er i dag, onsdag, men selv om du ikke skulle nå det, skal debatten nok blive hæsblæsende alligevel.</p><p id="p7"><br /><em style="bold">POLITISKE PARTIER PÅ GADEN</em></p><p id="p8">Det er valgår, så politik kommer til at fylde noget på årets kulturdage. På Valby Langgade kan du møde hele.. forskellige partier og deres kandidater til kommunal-og regionsrådsvalget til november... partier står klar til at lytte, debattere, og sikkert også dele balloner og slik ud, omkring Valby Langgade.. foran den store Irma. De deltagende partier er Alternativet, Dansk Folkeparti, Konservative, DSU Valby, Enhedslisten, Kommunistisk Part afd.vest og syd, SF, Socialdemokratiet, Venstre og Liberal Alliance.</p><p id="p1">OVERFØRSELSSAG: Normalt hører ønskesedler december måned til, men kigger man ind i Valby Lokaludvalgs dagligdag, kommer ønskesedlen først omkring marts.</p><p id="p2">Måneden, hvor partierne på Københavns Rådhus skal blive enige om, hvad de overskydende kommunale kroner fra årets budget skal bruges på.</p><p id="p3">Den såkaldte overførselssag.</p><p id="p4">I år er den lokale ønskeliste fra Valby Lokaludvalg blot to ønsker lang. For det første håber de lokale, at budgetpartierne vil finde penge til en cykel og gangbro mellem Valby Have og Grønttorvet for at sikre sammenhæng mellem det nye og det gamle Valby. Et ønske, som er meget vigtigt at finde penge til nu, fortæller lokaludvalgsformand Michael Fjeldsøe: »Når vi prioriterer cykelbroen, så er det fordi, vi har nogle deadlines. I forhold til cykelbroen, så ligger der nogle udbygningsaftaler, som er noget kommunen og bygherrer indgår i forhold til medfinansiering.</p><p id="p5">De aftaler udløber på et eller andet tidspunkt, så det er vigtigt, at der bliver truffet en beslutning nu, om at det snart skal gennemføres. Det er nok vores største ønske,« siger lokaludvalgsformanden.</p><p id="p6">Teknik-og Miljøforvaltningen har allerede lovet at finde de resterende millioner til at anlægge en længe ventet nærgenbrugsstation på Herman Bangs Plads. Lokaludvalget, minus Konservative og Venstre, ønsker, at pengene findes i overførselssagen.</p><p id="p1">RUMLERI UNDER DÆKKENE: Flere gange om ugen kører jeg på Valby Langgade på min cykel.</p><p id="p2">Dele af vejen er en stor fornøjelse, men lige så snart jeg når frem til toppen af Valby Langgade begynder min cykel at rasle og det fortsætter helt frem til efter Tingstedet.</p><p id="p3">Grunden til at min cykel rasler og kæden flere gange har truet med at hoppe af, er det ujævne underlag op til otte steder på strækningen.</p><p id="p4">Først lagde Københavns Kommune brosten tværs over vejen, det var næsten til at leve med, for det satte farten på bilerne ned. Men pludselig var brostenene væk og så kom mareridtet, småhuller i Valby Langgade malet op med lange røde striber maling, sådan lige for at understrege, at nu starter rumleriet altså.</p><p id="p5">Flere steder er hullerne så store og skæve, at jeg febrilsk forsøger at køre så tæt på fortovskanten som muligt, men det er ikke altid muligt, da jeg jo også skal passe på trafikken.</p><p id="p6">Så et opråb til Vej og Park i Københavns Kommune. Kunne I ikke komme forbi med en bunke asfalt og få lavet de huller på Valby Langgade, så cyklisterne ikke længere skal rumle derudaf med fare for at ødelægge cyklen.</p><p id="p1">Det gælder ikke mindst på de " bil-rige" Valby-strøg -Valby Langgade og Gl. Jernbanevej.</p><p id="p2">Arrangementet på Tingstedet i Valby var en en del af Velo-city Global, verdens største konference om cyklisme, der fandt sted i København. Mange be-nyttede tilbudet om at få efterset deres cykler af den lokale Bike Man, der jonglerede med svensk nøgle, oliekande og kyndige råd.</p><p id="p3">Der var også mulighed for at få en økologisk smoothie, hvor blenderen på bagagebæreren ikke blev drevet af el, men af trampen i pedalerne. Vi skulle hilse og sige, at smagsprøven var forfriskende dejlig på en varm, solrig dag.</p><p id="p4">Der var også andre tilbud til de cyklende kunder -f. eks en Goody-bag til de første fremmødte med gode sager fra KLIMA+ butikkerne i Valby. Og så var producenterne af økologiske grøntsager på banen med velsmagende varer, hvor ikke mindst de hjemmedyrkede jordbær smagte vidunderligt af sol og sommer.</p><p id="p5">For barnlige sjæle i alle aldre gav Cirkus Changhigh rigtig gøgler-show på Tingstedet. Alt i alt en sjov og kulørt opfordring til at bruge cyklen dagligt på indkøb og arbejde. Og så er det tilmed sundt.</p><p id="p1">Én af disse nu kasserede møller endte sine dage i Valby, hvor den fik lov at stå indtil 1899. Som minde om møllens eksistens i Valby findes gaden Mølle Allé.</p><p id="p2"><br /><em style="bold">Store Kongens Mølle</em></p><p id="p3">Den omtalte mølle var bygget af Christian den Fjerde allerede i 1619, idet kongen sendte en hollænder til Holland for at finde den bedste.</p><p id="p4">Møllen blev skilt ad og de enkelte dele sendt til København og genopbygget, idet den kom til at stå på Vestervold på Scacks Bastion ud for den nuværende Vestergade ved Polititkens Hus.</p><p id="p5">Bastionen blev opkaldt efter feltmarskal Hans Schack, der i 1658 under Svenskekrigene var Københavns guvernør og ledede Københavns forsvar.</p><p id="p6">Han overtog senere slottet Scackenborg ved Møgeltønder i Sønderjylland.</p><p id="p7">Som så mange af Christian den Fjerdes erhvervsprojekter var heller ikke mølledrift nogen succes, og heller ikke den nye mølle levede op til forventningerne.</p><p id="p8">Den blev derfor forpagtet ud for 150 rigsdaler om året. Det var dog ikke den, der stod der i 1800-tallet. I de mellemliggende år var den brændt eller revet ned flere gange.</p><p id="p9">Til venstre øverst ses Store Kongens Mølle på Schacks Bastion ved Vesterport indgang til det daværende Halmtorv med vagtbygning og vejerbod. (Københavns museum).</p><p id="p10">Omkring år 1800 var der på møllen, foruden mølleren selv, ansat tre svende og tre drenge, så det har været en større virksomhed.</p><p id="p11">I midten af 1800-tallet brændte møllen, og mølleejeren fik tilladelse til at opføre en ny og større.</p><p id="p12"><br /><em style="bold">Møllen til Valby</em></p><p id="p13">I 1873 skulle Vestervold fjernes, og møllen blev revet ned.</p><p id="p14">Men dens dage var ikke talte, idet en fabrikant og møller Demont i 1874 købte den af ejeren og flyttede den til sin grund i Valby.</p><p id="p15">Demont havde købt et stykke jord fra den efter branden i 1865 udflyttede Vingård ved Valby Langgade, Tingstedet.</p><p id="p16">Møllen flyttedes ved genopbygningen ud på Gammel Jerrnbanevej syd for den gamle jernbane.</p><p id="p17">Derfor kom Valby Mølle, som den nu kaldtes, til at ligge midt i det gamle Valby.</p><p id="p18">Demont ejede møllen lige til sin død i 1898, hvorefter den store grund blev sat til salg. Den blev købt af et konsortium med proprietær Ostenfeld og sagfører Valdemar Nielsen i spidsen. Konsortiet videresolgte grunden i 1899 til byggeselskabet Valby Mølle.</p><p id="p19">Oprindeligt var planen, at der skulle bygges et villakvarter på grunden, men selskabet Valby Mølle udstykkede til etagebyggeri, og i de følgende fem-seks år skabtes Mølle Allé, som vi nu kender den.</p><p id="p20">Byggeselskabet A/ S Valby Mølle krakkede i 1908, og et areal, der ikke var afhændet, blev overtaget af Detailhandlerbanken.</p><p id="p21">Grundstykket gik fra fra Gl. Jernbanevej over den senere Toftegårds Allé mod Lillegade. Jordstykket gik herefter under navnet Mølleengen. Engen var delt af stien fra Toftegården til Valby Langgade. Stien blev til den nuværende Toftegårds Allé.</p><p id="p22"><br /><em style="bold">Hjem for forsømte børn</em></p><p id="p23">Det sidste år inden møllens nedrivning fik skolebestyrer og leder af " Hjemløse Børn", N. Bang, møllen stillet til rådighed som hjem for forsømte og hjemløse børn, som var i fare for at blive sendt tilbage til håbløse forhold eller overgivet til fattigvæsenet, fordi de offentlige stiftelser var overfyldte.</p><p id="p1">Tid og sted De fleste er friske igen oven på julens og nytårets festlige udskejelser, og det er tid at se frem og få plottet de kommende kulturaktiviteter, som bydelen byder på, ind i kalenderen. Både Valby Kulturhus, Valby Kino og Prøvehallen er klar med et overflødighedshorn af kulturtilbud i 2011. Ud over de mange aktiviteter sker der også her ved årsskiftet strukturelle ændringer påValbys kulturinstitutioner.</p><p id="p2">-I 2011 vil den nye kulturenhed bestående af Valby Kulturhus, Prøvehallen, Valby Bibliotek og Vigerslev Bibliotek sætte fokus på aktiviteter, hvor vi samarbejder på tværs. Det skal gerne skabe mere kultur til Valby-borgerne, som vi også meget gerne indbyder resten af København til at deltage i, fortæller Jannik Knudsen, der er kultur-og kommunikationsmedarbejder i Valby Kulturhus.</p><p id="p3"><br /><em style="bold">Ny chef indtog skrivebord</em></p><p id="p4">I spidsen for den nye kulturstruktur står 36-årige Signe Jarvad, som mandag indtog sit skrivebord i Valby Kulturhus.</p><p id="p5">Hun er fremover chef for de fire biblioteks-og kulturinstitutioner i bydelen - Prøvehallen, Valby Kulturhus, og bibliotekerne i Vigerslev og Valby.</p><p id="p6">-Jeg glæder mig utrolig meget til at komme i gang. Først skal jeg lige en tur rundt og snakke med alle medarbejderne i de fire institutioner. Dernæst skal vi se på, hvad vi i fællesskab kan tilbyde af kulturelle aktiviteter, der for alvor kan sætte Valby på landkortet, siger Signe Jarvad på sin første arbejdsdag.</p><p id="p7">Hun tilføjer -De fire institutioner skal nu i gang med en proces, hvor vi både skal tage hensyn til forskellige brand, forskellige interne arbejdskulturer og forskellige ambitioner for fremtiden. Ting tager tid, men nu går vi i gang.</p><p id="p8"><br /><em style="bold">Natgys og historier</em></p><p id="p9">En af de kommende aktiviteter i Valby Kulturhus, som mange børn ser frem til med slet skjult frygt og en kildren i mavne, er det berømte natgyserløb.</p><p id="p10">-Det har udviklet sig til en tradition, at Valby Kulturhus hvert år mod slutningen af vinterferien slukker lyset og indbyder modige sjæle til et løb igennem kulturhusets mørklagte gange. I år arbejder vi med at udbygge dette koncept, så vi også rykker uden for kulturhusets tykke mure, fortæller Jannik Knudsen.</p><p id="p11">Zone2 har i flere år sat fokus på kunsten at fortælle en historie i fri form - som såkaldt storytelling.</p><p id="p12">-I år udvides dette til en historiefestival, der omfatter aktiviteter i Valby Kulturhus, i Prøvehallen og på bibliotekerne.</p><p id="p13">I Prøvehallen vil der blandt andet være storytelling for voksne.</p><p id="p14">Alt dette vil man komme til at høre mere om i de kommende måneder, lover Jannik Knudsen.</p><p id="p15"><br /><em style="bold">Film for store og små</em></p><p id="p16">Også Valby Kinoer på banen med et spændende filmkatalog for det nye år. For børnene er der fortsat film hver den første søndag i måneden. På søndag gælder det filmen ' Ulvepigen Tinke', der handler om en forældreløs pige Tinke, der bliver fundet af en hyrdedreng. For de mindre børn vises filmen Hodja fra Pjort.</p><p id="p17">-Vi har indgået et tæt samarbejde med Valby Kulturhus om at vise film her fremover. Det sker efter succesen før jul, hvor vi havde 70 filmgæster inde at se ' Når kirsebærtræerne blomstrer' en fredag aften, fortæller Valby Kinos formand Katrine Clausager Rich.</p><p id="p18">Hun glæder sig til at fremvise flere spændende film i det nye år.</p><p id="p19">Også de voksne kan se frem til spændende filmaftener. Første gang i det nye år bliver fredag d.</p><p id="p20">21. januar, hvor den danske film ' To Verdener' ruller over lærredet.</p><p id="p21">-Filmen handler om en pige, der bryder ud af Jehovas Vidner, røber Katrine Clausager Rich.</p><p id="p22"><br /><em style="bold">Teater og kunst i Prøvehallen</em></p><p id="p23">Prøvehallen blænder d. 12. januar op for et spændende teaterstykke med titlen Pinkie. Det er Teater V, som holder Valby-premiere på en mimisk forestilling skabt med inspiration fra det berømte russiske klovnekompagni ' Lisidei' fra Skt.</p><p id="p24">Petersborg, beskriver Leif Norlyk fra Prøvehallen.</p><p id="p25">I februar er Teater V på banen med årets første egenproduktion - stykket Udslet Hornsleth, som teatret beskriver som ' den sande historie om Kristian von Hornsleths liv, tanker, produktion, forbrug og hor.' Også på kunstfronten er der noget at se frem til: D. 16. januar er der fernisering på Olga Stras udstilling: En del af en bydel, del 4.</p><p id="p26">-Det har gennem flere år været en fast januartradition, at Olga Stra udstiller maleriske indtryk fra Valby. I år er temaet baggårde, afslører Leif Norlyk, der i flæng nævner en katteudstilling, et trylleshow og en koncert med Københavns Harmoniorkester som kommende arrangementer på Porcelænstorvet.</p><p id="p27">Tilbage er vist blot at sige: Spring ud i Valbys pulserende kulturliv og giv dig selv en ordentlig én på opleveren i det nye år.</p><p id="p28">Valby Kino viser søndag d. 9. januar kl. 10 filmen Hodja fra Pjort for de yngste. Kl. 12.30 samme dag vises filmen Ulvepigen Tinke for de lidt ældre børn fra og med anden klasse. Begge film vises i Valby Kulturhus. Et børnemedlemskab af filmklubben koster kr. 50,-for en sæson, og medlemskab kan tegnes på www.valbykino.dk eller i Valby Kulturhus forud for filmvisningen.</p><p id="p29">Frem til juni måned vises børnefilm hver den første søndag i måneden.</p><p id="p30">Fredag d. 21. januar kl. 19 viser Valby Kino filmen To Verdener. Et voksenmedlemskab koster kr. 300,-for en sæson. Har du voksenmedlemskab, har dine børn fri entré til børnefilmklubben. Der vises voksenfilm den tredje fredag i hver måned. Følg med på www.valbykino.</p><p id="p31">dk og i Lokalavisen.</p><p id="p32">Se løbende tid og sted for de øvrige kommende kulturarrangementer på www.valbykulturhus og www.proevehallen.</p><p id="p33">dk eller i Lokalavisen.</p><p id="p1">Valby Floorball Clubs ungdomshold har fået en rigtig flot start på sæsonen. Klubbens to U/13-hold har vundet fire ud af fem kampe. Det samme har både U/15-pigeholdet og U/15-drengeholdet.</p><p id="p2">Også Valby FC's børnehold har markeret sig stærkt: Ved forrige weekends Hound Cup viste både U/8- og U/11-spillerne flotte takter. U/11-pigerne blev nummer to, mens klubbens to hold for de fem-otte årige drenge gjorde en god figur mod klubber som Hvidovre Attack FC, Vanløse Floorball og Benløse FC.</p><p id="p3">Valby Floorball Club er nu oppe på at have 65 børne- og ungdomsmedlemmer samt 25 voksenspillere. Men der er stadig plads til nye medlemmer. Og det kan der meget vel komme i den nærmeste fremtid, for den næste månedstid byder på adskillige arrangementer, hvor børn og unge fra lokalområdet kan stifte bekendtskab med den hastigt voksende sportsgren.</p><p id="p4">I disse dage deltager elever fra 4.-6. klasse fra skoler i Valby, Sydhavnen og på Vesterbro i en skolefloorballturnering arrangeret af Valby FC. Turneringen omfatter hele 76 hold.</p><p id="p5">Den enorme interesse er kommet lidt bag på den lokale floorballklub. Formand Per Stærk Larsen siger:</p><p id="p6">- Selvom vi godt er klar over, at floorball er en af de mest populære idrætsgrene i skolen, overrasker den massive interesse os en smule. Vi har simpelthen været nødt til at dele turneringen op, så den løber over to dage. Vi vil jo gøre alt for, at de mange piger og drenge får en masse kampe.</p><p id="p7">Også yngre børn kan prøve kræfter med floorball-sporten, når Valby FC under titlen "Lørdagsfloorballsjov" på lørdag den 1. november kl. 12.00-13.30 inviterer alle interesserede til åbent hus-arrangement i Gl. Valbyhallen. Her har de fem-ni årige mulighed for at lege, spille og hygge sig. Valby FC lægger baner og udstyr til. Forældre kan også selv gribe en stav og være med til lidt hygge-floorball på en forældrebane.</p><p id="p8">Skulle man være forhindret på lørdag, så kommer der en ny chance lørdag den 6. december kl. 13.00-14.30, hvor Valby FC igen holder åbent hus.</p><p id="p9">Det er Katrine Villadsen og Cecilie Larsen, der står for børneafdelingen i Valby FC. Katrine Villadsen er tidligere gymnastiktræner, mens Cecilie Larsen er uddannet skolelærer og spiller i landets bedste damefloorballlrække. Børnene er med andre ord i de bedste hænder under træningerne, hvor floorball kombineres med leg, motorik og koordinationsøvelser.</p><p id="p10">Læs mere om Valby Floorball Club på www.valbyfc.dk</p><p id="p1">Wedofood har gennem flere år tiltrukket lækkersultne københavnere med deres salater i forretningen ved Kødbyen. Også Østerbro, Frederiksberg og Vanløse har været begunstiget af at have en Wedo Food lige i nærheden - og nu altså også Valby.</p><p id="p2">"Er I klar, Valby? Vi håber, at I alle vil kigge forbi for at hilse på os, se de fine lokaler, smage på lidt salater og drikke et glas bobler," skriver Wedofood på facebook. På åbningsdagen 17. januar er der åbent kl. 11-20.</p><p id="p1">-I Valby Cityforening er vi allerede begyndt at frygte det værste, efter at miljøborgmester Klaus Bondam i sin grænseløse mangel på omtanke nu vil til at bygge bredere cykelstier, så de to-og trehjulede får bedre plads og bilerne mindre.</p><p id="p2">Efter at SF har sat trumf på ved at foreslå Østerbrogade og Vesterbrogade undergivet samme behandling som Nørrebrogade, der under bulder og brag er blevet næsten bilfri zone, frygter Valby at turen også kommer til dem og deres store handels-og færdselsårer.</p><p id="p3"><br /><em style="bold">Valgpanik</em></p><p id="p4">-Nu har ingen endnu nævnt Valby Langgade m. v. i den forbindelse. Men det skal såmænd nok komme. Kun tåber frygter ikke politikeres påhit i en valgkamp, siger foreningsformand Karsten Madsen -og sender samtidig følgende bandbulle til politikerne: » Bredere cykelstier på den relativt smalle Valby Langgade vil stort set umuliggøre gennemkørsel. Det vil jage bilisterne uden om bykernen. Og det vil slå butikkerne ihjel med en enkelt håndbevægelse.</p><p id="p5">Han understreger endvidere, at butikkerne naturligvis er enige i, at man skal beskytte gående og cyklister ( med en stille appel til de sidste om, at de også opfører sig lovmedholdeligt i trafikken).</p><p id="p6">Men derfra og til at ofre specialbutikkerne på klimapolitikkens alter er der forhåbentlig alt, alt for langt.</p><p id="p7">Valby Cityforening minder derfor i al fredsommelighed om, at uden et aktivt handelsliv dør en bydel ud. » Og kan familien Danmark ikke tage deres bil og parkere, mens de gør deres indkøb, lægger de blot husholdningspengene andre steder. «.</p><p id="p1">"I Valby bliver hele 18,1 % af mænd fra ikke-vestlige lande mellem 15-19 år, dømt for en lovovertrædelse. Til sammenligning er tallet 10,8 % for etniske danskere. Det er jo en ret markant forskel og den udvikling skal vendes." </p><p id="p2">Integrationsborgmester Jakob Hougaard har svar på rede hånd, når spørgsmålet går på, hvorfor netop Sjælør Boulevard og Akacieparken er udpeget som hotspot-pilotprojekt. Men han føjer til i samme mundfuld, at når valget faldt på netop Valby skyldes det også, at bydelen i forvejen har en meget engageret lokalbefolkning og nogle meget aktive organisationer, der bruger mange kræfter på at sikre, at bydelen udvikler sig positivt. </p><p id="p3">"Derfor er jeg da også bombesikker på, at borgerne i Valby vil stå sammen med kommunen og den nye Hot Spot-chef om at skabe et trygt og sikkert Valby, uanset hvilke områder i Valby man færdes i." </p><p id="p4">Jakob Hougaard pointerer samtidig, at det kortsigtede formål med hotspots, er at genskabe oplevelsen af tryghed gennem en masse synlig tilstedeværelse og konkret handling, samt at reducere kriminaliteten i områderne. "Men lige så vigtigt er det langsigtede mål; nemlig at styrke borgerne i at tage hånd om eget liv og familie og sørge for at øge borgernes tilknytning til arbejdsmarked og uddannelse."</p><p id="p1">FN's klimatopmøde COP15 er i fuld gang. Også i og omkring Valby finder du en række klimave nlige oplevelser: Tirsdag den 15. december kl. 10 byder Nordisk Film på gratis rundvisning på engelsk i deres historiske film-studier. Nordisk Film tager også klimahensyn og er bl.a. tilmeldt Københavns Kommunes klima+ordning. Mødestedet er Nordisk Films indgang, Mosedalvel 14.</p><p id="p2">Solceller og klimaanlæg Dagen efter - onsdag den 16. december kl. 15 - er der rundvisning på engelsk ved Prøvehallens solcellegavl og klim aanlæg. Mødestedet er foran Prøvehallen ved Spinderiet.</p><p id="p3">Klimafokus fortsætter onsdag den 16. december, som er udråbt til international Sluk Lyset dag. Miljøpunkt Valby opfordrer - på fo ranledning af WWF Verdensnaturfonden - alle til at slukke lyset i tidsrummet kl. 19- 20. Sammen med Valby Kulturhus inviterer Miljøpunkt Valby desuden til story telling og koncert med Vokalkompagniet denne aften.</p><p id="p4">Det folkelige og alternative klim atopmøde - Klimaforum09 i DGIByen - byder på udstillinge r, oplæg, taler, musik, teater, folkekøkken og andet sjov. Der er gratis adgang og åbent kl. 9- 22 indtil den 18. december. Se mere om dette på www.klimaforu m09.org</p><p id="p1">Det nye initiativ,Valby Integrationsforening, skal fungere som tovholder på integrationen i Valby. - Vores funktion bliver at være oplysende, netværksskabende og synlige, fortæller Bjarne Fjelksted, bestyrelsesmedlem i den nye integrationsforening og medlem af Valby Lokaludvalg, hvor han repræsenterer de almene boliger.</p><p id="p2">Nadia Akbar, som også er med i bestyrelsen og til daglig arbejder som underviser på Ballerup Handelskole og foredragsholder for Integrationsministeriet, supp lerer:</p><p id="p3">- Vi vil motivere danskere med anden etnisk baggrund til at være mere deltagende i f.eks. lokalpolitik og bestyrelser i boligforeninger. Ligesom vi vil sætte aktiviteter i gang. Det kan f.eks. være sport, debataftener, kvindearrangementer og hjælp til hvordan forældre bedst støtter deres børn i skolen.</p><p id="p4"><br /><em style="bold">I opstartsfase</em></p><p id="p5">Integrationsforeningen blev dannet d. 12 januar i år og havde sit første bestyrelsesmøde d. 2. marts. Foreningen er derfor stadig i sin spæde fase, fortæller Bjarne Fjelksted.</p><p id="p6">Bestyrelsesmedlemmerne, som tæller Nadia Akbar, Bjarne Fjelksted, Ikram Wali og Saeed Ahmed (formand), og mange af de øvrige medlemmer af den nye forening har dog masser af erfaring med integrationen i Valby. Valby Integrationsforening er nemlig en videreførsel af det tidligere Integrationsnetværk i Valby.</p><p id="p7">- Vi prøver at lave en ny struktur, blandt andet med bestyrelse. Der har tidligere været for få til at lave arbejdet. Det nytter ikke noget at sprøjte idéer ud, hvis det ikke omsættes til handling. Ved at danne en forening kan vi også søge midler og stille op til lokaludvalget, forklarer Bjarne Fjelksted.</p><p id="p8">Mange af de øvrige medlemmer af den nye integrationsforening tæller repræsentanter fra foreninger og skoler i Valby. Eksempelvis Natteravnene, boligforeninger, Valby Lokaludvalg, Københavns Åbne Gymnasium og Sankt Annæ Gymnasium.</p><p id="p1">Der er sket ting og sager i det centrale Valby i løbet af de sidste 45 år. Fona er blev til Ristorante Avanti, Valby Foto er blevet til Louis, stofforretningen er blevet til Gisselbæk og så er sporvogn linje 15 blevet til bus linje 26. Det historiske foto af sporvognen er taget kort inden linje 15 blev nedlagt den 31. oktober 1963.</p><p id="p1">FODBOLD: Nedtællingen er slut.</p><p id="p2">I aften, onsdag, fløjtes der gang i den 14. udgave af Valby Bladet Cup.</p><p id="p3">Det sker helt præcis kl. 17.30, hvor FC Sydhavnen og PI Fodbold tørner sammen på Værkstedvej, hvor Valby Boldklub normalt har hjemmebane. Valby Boldklub skal også i aktion i aften. Pioneren er modstanderen med kampstart kl. 19.15.</p><p id="p4">I morgen, torsdag, tørner først FC Culpa og AIK Frederiksholm sammen kl. 17.30, hvorefter det gælder BK Hellas og BK Vestia kl. 19.15. Begge tors-dagens kampe afvikles på Hellas' normale hjemmebane på Engdraget i Vigerslevparken.</p><p id="p5">De fire topseedede klubber, Vigerslev Boldklub, BK Frem, Fremad Valby og FC Udfordringen, må vente med at komme i aktion til fredag og lørdag.</p><p id="p6"><br /><em style="bold">Billedgallerier</em></p><p id="p7">Med i alt 12 deltagerklubber har Valby Bladet Cup aldrig været større. De 12 klubber er delt op i fire indledende puljer a tre hold, hvor der spilles alle-mod-alle.</p><p id="p8">De fire puljevindere mødes i to semifinaler, og vinderne af dem tørner naturligvis sammen i finalen. Den afvikles lørdag 8. august kl. 15.00 på Engdraget.</p><p id="p9">De fire semifinalister er garanteret en præmiecheck på minimum 1.500 kroner. Den tabende finalist løber af sted med 4.000 kroner, mens vinderen af Valby Bladet Cup 2015 kan sætte 8.000 rare danske kroner ind på klubkontoen.</p><p id="p10">De i alt 15 kampe dømmes af nogle af Københavns mest talentfulde og ambitiøse dommere.</p><p id="p11">Som noget nyt er de ' bevæbnet' med dommerspray, hvilket ellers kun er dommerne i Alka Superligaen og Bet25 Ligaen forundt.</p><p id="p12">Et andet af årets tiltag er Valby Bladet Cups Facebookside, der gik i luften onsdag i sidste uge. På siden kan du kort fortalt læse om alt, hvad der er værd at vide om turneringen: Spilleplan, nyheder, reglement, statistikker, tilbageblik og -fra i aften -resultater, stillinger og topscorerliste.</p><p id="p13">Derudover ligger der adskillige billedgallerier fra tidligere års turneringer.</p><p id="p14"><br /><em style="bold">Ingen straffespark</em></p><p id="p15">På Facebook-siden kan du også læse om den helt særlige regel, som træder i kraft i tilfælde af, at en af semifinalerne og/ eller finalen ender uafgjort.</p><p id="p16">Kort fortalt går reglen ud på, at de to holds trænere for hvert femte spillede minut i den forlængede spilletid skal tage en spiller ud -vel at mærke uden at skifte en ny ind.</p><p id="p17">Vinderen er det hold, der fører, når en af disse fem-minutters-perioder er færdigspillet.</p><p id="p18">Modellen gør samtidig op med straffesparkskonkurrencer, som altså ikke eksisterer i Valby Bladet Cup.</p><p id="p19">Læs mere om den særlige regel og alt andet, der smager af Valby Bladet Cup på facebook.</p><p id="p20">com/ valbybladetcup.</p><p id="p21">Valby Bladet Cup kom på Facebook 22. juli</p><p id="p22">Foreløbig har 127 klikket ' synes godt om'</p><p id="p23">De forskellige opslag har i alt haft 7.303 klik.</p><p id="p1">I KULTURHUSET: Igen i år arrangerer Valby Kulturråd ' Lun Nat' i Valby Kulturhus på Valgårdsvej 4-8. Det sker fredag den 13. maj kl. 17.00-24.00, og der er gratis adgang og alle er velkomne. Der bliver mulighed for at få et kig indenfor i kulturhuset, hvor der bl. a. vil være en række workshops for de, der gerne vil male deres eget mesterværk. Der vil være musik i teatersalen, hvor rockbandet Loose Ends slipper tonerne løs og man kan også lytte med, når sangerinden fra Valby, Vickie, synger.</p><p id="p2">Der er rundvisning i kulturhuset kl. 17.00, og hos Zone 2 er der underholdning for børnefamilier. Kl. 20.00-24.00 slippes musikken løs i salen, og der er naturligvis mulighed for en dans.</p><p id="p3">mif.</p><p id="p1">PENGENØD: Det kunne gå langt bedre med Valby Kino, hvis du spørger Lisbeth Ritter, som er daglig leder på stedet.</p><p id="p2">Hun kunne i lørdags holde åbent hus for venner og forretningsforbindelser til stedet.</p><p id="p3">Men Valby Kino har det svært med begge, for der er lidt for mange forretningsforbindelser, og lidt for få venner.</p><p id="p4">»Vi har en stor etableringsgæld, fordi vi skulle købe udstyr og ombygge stedet, da vi åbnede for et år siden. Men nu står kreditorerne og banker på. Det gælder blandt andet det elevatorfirma, som har bygget kinoens trappetårn.</p><p id="p5">Dertil kommer manglen på venner.</p><p id="p6">»Der måtte gerne være flere, der brugte os. Det var jo Valbys borgere, der ville have os i sin tid, men nu bruger de os ikke nok. Undtagen børnefamilierne.</p><p id="p7">De møder talstærkt op, når vi for eksempel har cykelmyggen på plakaten for tiden,« siger Lisbeth Ritter.</p><p id="p8"><br /><em style="bold">Fornyet håb</em></p><p id="p9">I juli måned har Valby Kino sin debut på Kino. dk-portalen, og det er håbet, at det vil kunne tiltrække de mange flere gæster der skal til for at forretningen Valby Kino bliver sund.</p><p id="p10">Ellers kan det faktisk være slut lige om lidt.</p><p id="p11">»I princippet kan vores kreditorer jo bede om deres penge når som helst, og så er det slut. Men min fornemmelse siger mig, at der kommer en redning i tolvte time. Mange vil denne biograf, og vi tror på, at det nok skal lykkes at skabe et overskud. Vi har planer om at nedbringe vores omkostninger yderligere,« siger Lisbeth Ritter.</p><p id="p12">Valby Kino har en enkelt fuldtidsansat men er derudover drevet af frivillige.</p><p id="p13">Lige for tiden er Valby Kino i gang med at søge private fonde og investorer, som vil hjælpe biografen med at komme over den svære etårs fødselsdag med livet i behold.</p><p id="p14">»Jeg tror snart, der er en pengetank, der siger ja til os.</p><p id="p15">Vi har lige fået vores første årsregnskab og det er flot. Vi har bare en meget stor gæld,« siger Lisbeth Ritter.</p><p id="p16">»Nu skal vi bare have gang i butikken og vise, at vi er mere end et luftkastel.«.</p><p id="p17">Nu står kreditorerne og banker på.</p><p id="p18">LISBETH RITTER, daglig leder af Valby Kino.</p><p id="p1">Gode råd var dyre, da Valby-Hallen blev lukket få dage før SAIF Badmintons store turnering " Yonex Valby Open".</p><p id="p2">Det lykkedes dog i sidste øjeblik for Valby-klubben at flytte turneringen til andre haller.</p><p id="p3">Og ved hjælp af en kæmpe og fælles indsats, sikrede SAIF Badminton at turneringen igen i år blev en kæmpesucces.</p><p id="p4">Men det var unægteligt på et hængende hår, at badmintonturneringen blev en realitet og kunne spilles i lånte haller og i samarbejde med Polyteknisk Badmintonklub i Lyngby, der kom SAIF til undsætning, da det så allersortest ud.</p><p id="p5">Med 180 deltagere, det hidtil største deltagerantal i klubbens historie, og 250 programsatte kampe, var der nok at holde styr på.</p><p id="p6">Ifølge Bonnie Nielsen, en af arrangørerne af turneringen, var der særligt én faktor, som løftede turneringen i år: -SAIF-spillerne viste et stort engagement ved at give en ekstra hånd, hvor der var behov for det, og det gjorde denne turnering til noget helt særligt.</p><p id="p7">-Denne ekstra indsats skyldtes formentlig de svære odds, som vi stod over for ved turneringens start, da vi jo ikke kunne spille i Valby-Hallen, hvor vi normalt holder til, fortæller Bonnie Nielsen til Lokalavisen.</p><p id="p8"><br /><em style="bold">Mange aktiviteter</em></p><p id="p9">Rent deltagermæssigt bliver Yonex Valby Open med sine 180 deltagere igen i år en af Danmarks største turneringer.</p><p id="p10">På aktivitetssiden er der ikke andre turneringer, der ifølge Forman den for SAIF Badminton, Kasper Åkerlund, kan hamle op med " Yonex Valby Open".</p><p id="p11">-Det, der blandt andet gør Valby Open så populær blandt spillerne, og som får dem til at komme tilbage år efter år, er, at vi tilbyder en stor pakke med sjove og utraditionelle aktiviteter. Ud over en masse badminton, så sørger vi bl. a. for fælles zumbaopvarmning,, massage ved en professionel massør og en stor lounge med bløde møbler og forskellige lækkerier, som tre heldige klubber kan vinde adgang til i løbet af dagen, siger SAIF-formanden.</p><p id="p1">Næste gang du er med ungerne i Valbyparken og løber om kap med din kondition, eller du slår dig mageligt ned i Spinderiet med en kop iskaffe, falder i svime over en solnedgang eller ser en gammel mand på en bænk på Valby Langgade, så tag et billede og læg det på Instagram med hashtagget # dinlokalaviskbh.</p><p id="p2">Lokalavisen Valby Weekend er kommet på Instagram med profilen @dinlokalaviskbh. Her kan du se billeder fra andre københavnere fra vores aviser og du kan flotte dig med dit helt eget lokale billede. Giv dine pletskud hashtagget # dinlokalaviskbh og husk også at sende en besked ved blot at tilføje @dinlokalaviskbh.</p><p id="p3">Hver uge udvælger vi de sjoveste og bedste billeder fra Instagram -og skriver hvem, der har taget billedet og hvad det forestiller.</p><p id="p4">Instagram-profilen @dinlokalaviskbh er fælles for alle vores lokalaviser og weekendaviser på Mediecentret Frederiksberg.</p><p id="p5">Derfor er det vigtigt, at du på din billedtekst af dit Valby-billede tilføjer en kort beskrivelse, for eksempel ' leg og spas i Valbyparken' og så det uforglemmelige hashtag # dinlokalaviskbh og endelig # valby.</p><p id="p6">Her på redaktionen glæder vi os til at se jeres lækre og lokale billeder, og man skulle da være et skarn som redaktør, hvis der ikke vanker en lille flaske rødvin til den eller de læsere, der lægger de bedste billeder op på Instagram.</p><p id="p7"># dinlokalaviskbh # valby@dinlokalaviskbh.</p><p id="p1">VALBY: Omtrent 44 borgere stiger på bussen i Valby hver dag. Men fra den 12.december må disse passagerer se sig om efter andre transportmidler, hvis de vil ind til Helsinge eller til Gilleleje. Det skyldes, at Movia har undervurderet rejsetiden gennem Valby i planlægningsprocessen af de nye busruter, som blev vedtager i Byrådet i maj måned. Derfor kan bussen ganske enkelt ikke nå at køre gennem byen. Fejlen blev opdaget, da selskabet kørte ruterne igennem for at måle præcis, hvor lang tid, de tager.</p><p id="p2">-Det er en ærgerlig fejl fra Movias side, som får store konsekvenser for borgerne i Valby. Det kan jeg kun dybt beklage, erkender formand for Teknisk Udvalg, Bo Jul Nielsen.</p><p id="p3">Han fortæller, at det er svært at ændre på ruterne nu, da man har timet tiderne med Lokalbanen.</p><p id="p4">-Hvis bussen skal køre via Valby, glipper forbindelsen med Lokalbanen, og så har vi et problem med flere hundrede passagerer, som ikke ville kunne nå toget videre fra Helsinge eller Gilleleje, lyder det fra Bo Jul Nielsen.</p><p id="p5">Fra den 12. december bliver ruterne 341 og 342 der kører fra Helsinge til Gilleleje og rute 360, der kører fra Helsinge over Rågeleje, slået sammen til én rute.</p><p id="p6">Den ny rute 360R skulle egentlig fortsætte med at køre ad Løgelandsvej, ind gennem Valby og stoppe ved forsamlingshuset, sådan som de andre ruter har gjort. Men Movia har altså talt minutterne forkert, og derfor vil bussen fremover køre uden om Valby ad Valbyvej.</p><p id="p7">Efterfølgende har administrationen arbejdet på at finde en løsning på problemet.</p><p id="p8">Men det er endnu ikke lykkedes.</p><p id="p9">Man har overvejet at lave et stoppested på Valbyvej, men det er for farligt, vurderer kommunen.</p><p id="p10"><br /><em style="bold">Borgerprotest</em></p><p id="p11">Valby Bylaug, Valby Gymnastik og Idrætsforening, Valby Forsamlingshus og Valby Menighedsråd er nu blevet orienteret om situationen på et møde, og beskeden modtages med stærk protest.</p><p id="p12">-Vi blev meget chokerede.</p><p id="p13">Vi havde hørt rygter om nogle busændringer, men vi havde ingen fornemmelse af, at de ville fjerne bussen helt fra vores område, siger Dorte Skovsgaard, der er viceoldermand i Valby Bylaug.</p><p id="p14">Hun fortæller, at man på mødet gjorde opmærksom på, at det skaber problemer for både de ældre og børn, som dagligt er afhængige af bussen til indkøb og skole.</p><p id="p15">-Der bor 117 i Valby og 44 bruger bussen. Det er et ret højt procenttal, selvom vores beboertal ikke er så højt, konstaterer Dorte Skovsgaard.</p><p id="p16">Nu vil borgerne sende et brev til Movia, hvor de kommer med forslag til alternative stoppesteder og gør opmærksom på deres stærke protest. En ny køreplan træder i kraft til marts, og inden da håber Dorte Skovsgaard, at man har fundet en løsning.</p><p id="p17">Fra uge 47 sætter kommunen en kampagne i gang, der oplyser Gribskovs borgere om de nye busruter.</p><p id="p18">can.</p><p id="p1">Valby skal løsrive sig fra resten af København og fremover være en selvstændig kommune.
Det mener en gruppe borgere, som fredag sendte den første officielle ansøgning til Indenrigsministeriet om oprettelsen af Valby Kommune.
Ansøgningen er den foreløbige kulmination på bydelens utilfredshed med folkeafstemningen om bydelsvalg den 28. september.  Valby bydel kunne som den eneste af Københavns 15 bydele samle et flertal for bydelsråd ved afstemningen, der resulterede i et nej
til at udvide de fire eksisterende bydelsforsøg.
Det er Borgerbevægelsen for Nærdemokrati i Valby, der søger om at udskille bydelen fra resten af København.</p><p id="p2"><br /><em style="bold">Ignorere nærdemokrati</em><br /> Københavns Borgerrepræsentation skal på et møde torsdag i næste uge endeligt afgøre bydelsrådenes fremtid, og borgergruppen sender ansøgningen i forventning om, at politikerne beslutter sig for at nedlægge bydelsforsøget ved
udgangen af næste år.
"Når Københavns Kommune i den grad ignorerer den demokratiske vilje i et for Valby så centralt spørgsmål som en fortsættelse af det lokale selvstyre, så er der ingen anden udvej for at bevare nærdemokratiet end at blive en selvstændig kommune," hedder
det blandt andet i et brev til indenrigsminister Karen Jespersen (S).
Borgerbevægelsen kritiserer debatten om lokalt selvstyre forud for folkeafstemningen om bydelsråd for at være druknet i den sideløbende EU-debat.  Ifølge borgerbevægelsen har en lang række Valby-borgere desuden stemt nej ved folkeafstemningen, selv om de
gerne vil beholde det lokale bydelsråd.
Bevægelsen arbejder i øjeblikket på at få opbakning fra det lokale bydelsråd, der også har udtrykt utilfredshed med hele afviklingen af afstemningen.
Men formanden for bydelsrådet, Ejner Jensen (S), støtter ikke tanken om et selvstændigt Valby.
"Valby er en integreret del af København og ikke af Københavns Amt.
Sådan bør det blive ved med at være, for vi er i dag ikke fuldt ud parate til at fungere som en kommune," siger han.
Det konservative medlem af bydelsrådet, Thomas Gylling, har tidligere luftet idéen om løsrivelse forud for afstemningen, men de praktiske problemer er voldsomme, erkender han.
"Så ser jeg hellere, at Valby får status af frikommune, så vi ikke bryder fuldstændig med København.  Jeg ønsker ikke at søsætte en kommune, som fra starten er tynget af en voldsom gæld, som vi tager med os fra Københavns Kommune," siger han.
Der bor knap 45.000 indbyggere i Valby, hvilket nogenlunde svarer til indbyggertallet i Ballerup, Næstved eller Fredericia.
<a href="mailto:soeren.domino@jp.dk">soeren.domino@jp.dk</a></p><p id="p1">JUL: Det er sæson for grantræer i bybilledet, og Valby Tingsted er ingen undtagelse. På lørdag 1. december bliver det store juletræ tændt på Tingstedet, og så bliver det for alvor tydeligt, at julen sig nærmer.</p><p id="p2">Valby Lokaludvalg står bag den årlige tradition, der sædvanligvis er et noget af et tilløbsstykke for mange børn i flyverdragter og nissehuer - og deres voksne.</p><p id="p3">Børnene skal hjælpe julemanden med at tænde træet kl. 16, men allerede fra kl. 15 er der masser af julehygge på Tingstedet. Her kan de mindste få en tur på en julepony, og man kan være med til at lave kreativt julepynt eller gætte med i den store julequiz.</p><p id="p4">Når mørket falder på, og der er kommet lys i det store træ, er der lagt op til dans om træet, hvor selveste julemanden og nissen Teddy Ring danser for.</p><p id="p5"><br /><em style="bold">Fakta JULETRÆSTÆNDING PÅ VALBY TINGSTED</em></p><p id="p6">Fra kl. 15: Miljøgruppen i Valby Lokaludvalg byder på varm æblesaft og julequiz, få en tur på en julepony, lav kreativt julepynt med damerne fra Zone 2, varme drikke og pandekager.</p><p id="p7">15.30: Julemanden ankommer til pladsen</p><p id="p8">16.00 : Julemanden tænder det store træ</p><p id="p9">16.00 -16.45: Sang og dans om træet med julemanden og nissen Teddy Ring</p><p id="p10">16.45 Tak for i dag - godteposer til artige børn.</p><p id="p11">Kilde: Valby Lokaludvalg.</p><p id="p1">Selv om TFC Odsherred stort set har opnået sæsonmålsætningen om at undgå nedrykning fra danmarksserien, så må motivationen være helt i top før lørdagens udebanekamp mod Fremad Valby. Hovedstadsklubben er nemlig det eneste mandskab i rækken, som Odsherred endnu ikke har fået point mod, og det bør skærpe appetitten hos gæsterne.</p><p id="p2">Fremad Valby vandt senest med 2-0 i Vig, på to mål af den tidligere Kalundborg og FC Nordvest-spiller Mads Thomsen. Klubbernes første møde vandt Fremad Valby med 3-1, blandt andet på scoring af den tidligere Kalundborg-topscorer og Raklev-spiller Kenneth Beyer.</p><p id="p3">-Og det var to fortjente sejre, de fik mod os. Jeg har ikke rigtig noget endegyldigt svar på, hvorfor vi ikke har fået point mod dem, så havde jeg jo ændret det til den anden kamp. Men de har gode individualister og er meget i boldbesiddelse, siger Aslan, der til lørdagens opgør kun må se bort fra Yousef Ghani.</p><p id="p4"><br /><em style="bold">Er i ingenmandsland</em></p><p id="p5">Værterne kan lørdag give comeback til Christian Gettermann, der nåede at snuse til førsteholdsfodbold i Holbæk i 2015 og 2016 og blev skadet i årets første kamp.</p><p id="p6">Men Aslan har blikket stift rettet mod Odsherred-spillernes indstilling, fordi holdets 0-2 nederlag til B1908 har medført en midterposition i rækken.</p><p id="p7">-Fokus har været på at motivere spillerne, for jeg kender det som spiller, det med lidt at være i ingenmandsland og ikke have en tabel, hvor man er tæt på nedrykning eller på de øverste pladser.</p><p id="p8">Vi står midt imellem, og har gjort det fint, så vi har talt meget om stadig at tage en kamp ad gangen. Fremad Valby er lidt i samme position, så vi går ud og prøver at spille en rigtig god kamp og går selvfølgelig benhårdt efter sejren, erklærer Odsherredtræneren.</p><p id="p9">Fremad Valby-træner Christian » Jenner « Jensen, der har fortid i Kalundborg, regner ikke med at gå tomhændet fra lørdagens møde.</p><p id="p10">-Odsherred er et af de bedst spillende hold, sammen med os og Vanløse.</p><p id="p11">De er dygtige på dødbolde, og Jakob Skovgaard er en dygtig playmaker, men der er nogle ukendte faktorer i forhold til deres nye spillere.</p><p id="p12">Og så er de lidt tunge bag til, så dem skal vi ud og løbe med, siger Fremad Valby-træneren.</p><p id="p1">I Grøn Valby krydser man fingre for, at borgerne er færdige med deres private forårsrengøring, når vi når frem til søndag den 13. april.</p><p id="p2">For denne dag håber man at tromme rigtigt mange borgere sammen, som vil være med til at give bydelen den helt store forårsrengøring. Grøn Valby står fra kl. 9.30 klar med affaldssække, handsker og affaldstænger på følgende fem strategiske "svinestier": Porcelænstorvet ved Spinderiet, Folehaven ved biblioteket, Kulbanevej ved genbrugspladsen, Aalholm Kirke og Toftegårds Plads - og glæder sig til at "du" dukker op sammen med familie, naboer og venner.</p><p id="p3">Kl. 12.30 skal det udleverede grej og forhåbentlig mange fyldte sække sække afleveres samme sted, før turen går retur til Porcelænstorvet, hvor Grøn Valby er vært ved en velfortjent frokost til alle de lokale rengøringsassistenter.</p><p id="p4">Den store Forårsrengøring søndag den 13. april er en del af en endnu større plan. Grøn Valby og Valby Lokaludvalg har nemlig allieret sig med Københavns Kommunes store fejemaskiner og har i fællesskab lagt en slagplan for Valby, så fejemaskiner og snapperhold allerede torsdag og fredag vil sørge for, at det centrale Valby er fejet rent. </p><p id="p1">Det konservative medlem af lokaludvalget i Valby Frederik Backhaus (K) tager utraditionelle metoder i brug for at løsrive bydelen fra Københavns Kommune. Han vil stille en skurvogn op på en central plads i Valby, hvorfra han vil indsamle 20.000 underskrifter fra Valbys borgere. Det skal lægge pres på Folketinget og få de lokale hensyn og ønsker i spil, før stregerne bliver trukket på det nye kommunale landkort. 
»Københavns Kommune er alt for stor. Der er mange projekter, som kan løses meget bedre gennem en selvstændig kommune i Valby. For eksempel de mange byggeprojekter,« siger Frederik Backhaus.
»Samtidig er regeringens strukturkommission kommet frem til, at et befolkningstal på godt 40.000 er tæt på det ideelle i en kommune. Det er der i Valby,« siger han.

<br /><em style="bold">Et længe næret ønske</em><br />
Frederik Backhaus peger på, at mange valbyborgere længe har ønsket at løsrive sig fra Københavns Kommune. Det var således ikke med de lokales gode vilje, at bydelsforsøget i København blev nedlagt. Valby var den eneste af femten bydele i København, hvor der var flertal for et bydelsstyre, da der blev afviklet en folkeafstemning om dets fremtid i september 2000.
Kort efter afstemningen sendte en gruppe borgere i Valby en ansøgning til Indenrigsministeriet i bestræbelserne på at få gjort bydelen til en selvstændig kommune. Indtil videre har det ikke givet noget resultat. 
Det har dog ikke fået Frederik Backhaus til at give op. Han opfordrer sine kolleger i lokaludvalget til at gå ind i arbejdet med at samle underskrifter for at udskille Valby fra resten af København. Men det afviser formanden for lokaludvalget i Valby, Ejner Jensen (S). Han mener ikke, at det er lokaludvalgets opgave at arbejde for en løsrivelse. 

<br /><em style="bold">Formand siger nej</em><br />
»Det er værd at undersøge mulighederne for en selvstændig kommune. Men det er ikke noget, vi skal bruge kommunale penge til. I stedet kunne vi indkalde borgerne til et stort debatmøde,« siger han.
De konservatives gruppeformand i den københavnske Borgerrepræsentation, Mogens Lønborg (K), er direkte imod løsrivelsesplanerne.
»Forslaget må stå helt for Frederik Backhaus' egen regning. Der skal ikke rykkes ved Københavns Kommunes størrelse. Det er ganske enkelt ikke konservativ politik,« siger han. 
Mogens Lønborg mener desuden, at Valby ikke har nogen økonomisk fordel ved at være en selvstændig kommune.
<a href="mailto:laurits.nansen@jp.dk">laurits.nansen@jp.dk</a></p><p id="p1">FODBOLD Valby Boldklub har placeret sig på en solid 1. plads i serie 2. Efter de fire første kampe har "de lyseblå" fra Valby fortsat maksimumpoint.</p><p id="p2">Seneste sejr kom i lørdagens hjemmekamp mod Boldklubben Olympia. Opgøret var en halv time gammel, da hjemmeholdet fangede et defensivt indstillet Olympia-mandskab i et kontraangreb. Jimmi Krøyer modtog en aflevering i dybden og sparkede usvigelig sikkert bolden i nettet.</p><p id="p3">Også i 2. halvleg blev Valby-spillerne mødt af en mur af Olympia-forsvarere. Hjemmeholdet havde bolden meget, men først efter en times spil blev det 2-0: Et hjørnespark røg retur til Kristian Abrahamsen, som tog sagen i egen hånd. Efter et træk ind i banen bankede han flot bolden op i målhjørnet.</p><p id="p4">Valby Boldklub sad på det hele, men den sidste aflevering eller kvalificerede afslutning manglede ofte. Et kvarter før tid modtog Jimmi Krøyer, som var banens bedste, endnu en gang bolden i dybden. Efter at have skubbet sin direkte modstander væk, bragede Krøyer bolden i nettet for fuld kraft. Ti minutter før tid lykkedes det Olympia at reducere til 3-1, men true en sikker Valby-sejr, kunne gæsterne ikke.</p><p id="p1">FESTIVAL: 26 koncerter med danske og internationale musikere og vokalister. Det kan du vente dig under Benjamin Koppels Valby Summerjazz, der er en sub-festival til moderfestivalen Copenhagen Jazz Festival.</p><p id="p2">I år foregår det i Prøvehallen og på Betty Nansen Teater på Frederiksberg.</p><p id="p3">Koppel præsenterer både moderne jazz, modernistisk kor, vokaljazz og crooning, klassisk og electronica, kammermusik og world -alt sammen mixet i store koncerter med internationale og danske kunstnere, hvor mange møder hinanden for første gang.</p><p id="p4"><br /><em style="bold">Mini-festival i Spinderiet</em></p><p id="p5">Svært ved at vente helt til åbningen 6. juli? Så kan du få en smagsprøve, når Valby Summer Jazz lægger ud med en mini-jazzfestival for hele familien i Spinderiet.</p><p id="p6">Det foregår fra 28. juni til 30. juni, og du kan høre Maria Montell, børnejazz med Alberte Winding, Nulle og Verdensorkesteret og Marie Carmen Koppel.</p><p id="p7">Se hele programmet på valbysummerjazz.</p><p id="p8">dk -under program.</p><p id="p9"><br /><em style="bold">Generationstræf</em></p><p id="p10">Selve den store festival finder sted fra 6. juli med 19 koncerter -blandt andet et musikalsk møde mellem 2 gange fra og søn.</p><p id="p11">Violinisten John Blake Jr. og sønnen, trommeslageren Johnathan Blake ( USA), Anders Koppel og Benjamin Koppel, og et af Europas fineste vokalensambler, Ars Nova Copenhagen. Et lignende genremøde bliver mellem Marilyn Mazur Kvartet og Tritonus Koret.</p><p id="p12">Koppel har også inviteret en af Europas største trompetister, Markus Stockhausen, hvis musik sprænger rammen mellem jazz, klassisk og elektronica.</p><p id="p13">Og han afholder en dobbeltkoncert, hvor to af landets største pianister, Katrine Gislinge fra den klassiske verden og jazzmusikeren Jacob Anderskov, begge henter inspiration i den andens musikalske sfære -herunder Danmarks største DJ; DJ Noize, som mixer og scratcher musikken ved hjælp af grammofon og storskærm.</p><p id="p14">Kædedans for begyndere Så må du ikke misse Klezmofobia med Channe Nussbaum som energibundtet, der kan få selv de stiveste slippedrenge til at danse kædedans. Det er lørdag 6. juli klokken 18 og klokken 20.30 i Prøvehallen. Køb din billet ( til 20 kroner) i Tiger-butikkerne ( der ligger en på Valby Langgade) og oplev klezmermusik og jiddishe sange, vilde ballader og nordisk melankoli.</p><p id="p15">En anden særdeles interessant koncert er 12. juli klokken 18 og 20.30 på Betty Nansen Teatret, Frederiksberg. Her synger Erann DD, Maria Montell, Bobo Moreno og Marie Carmen Koppel sprøde jazzsange. Hør blandt andet Maria Montell synge Smile, Erann DD synge What a Wonderful World, og Marie Carmen Koppel synge When I Fall In Love. Et par duetter sniger sig også ind i denne spektakulære koncert, bakket op af en af landet bedste jazzkvartetter.</p><p id="p16">Læs hele programmet på www.valbysummerjazz.dk.</p><p id="p3">Der stod saxofoner på jazzmenuen mandag aften, og anmelderen var ikke den eneste, der havde fået færten.</p><p id="p4">Tenorkæmpen Joe Lovano var stadig i byen efter sin koncert med DR Big Band.</p><p id="p5">Først stod han diskret nede i et mørkt hjørne af Prøvehallen i Valby, hvor dette års enfant terrible under Copenhagen Jazz Festival, Benjamin Koppel, havde indkaldt til saxofonsymposium.</p><p id="p6">Og da jeg bagefter landede i Copenhagen JazzHouse for at høre den amerikanske trio Fly med saxofonisten Mark Turner, ja så var det igen Lovano, der hang i baren. Stor, afslappet og med både hat og solbriller.</p><p id="p7">Vi var begge ude for at høre saxofonister, og indtrykkene blev ikke alene forskellige, men også meget sammensatte.</p><p id="p8">Faktisk er det vanskeligt at give hjerter til Benjamin Koppel, der selv spillede på fuldstændigt forrygende niveau som medlem af det dansk-amerikanske lineup af saxvenner, han mandag og tirsdag præsenterede i Valby.</p><p id="p9">I et enkelt monstersæt på halvanden time og over fem lange, gennemarrangerede numre var det fint nok at opleve tenormanden Chris Potter - et velkendt navn i Danmark - der upoleret og med udtryk tog del i Koppels fest. Koppels altkollega Bobby Watson livede op hen ad vejen, men nåede inden da at spille frygtelig falsk og grimt.</p><p id="p10">Og han nåede aldrig op på siden af den helt anderledes nuancerede, smidige og velformulerede Benjamin Koppel.</p><p id="p11">MED EN RYTMEGRUPPE bestående af Koppels nære venner Kenny Werner på klaver, Pierre Boussaguet på bas og Alex Riel bag trommerne var der sikret en smagfuld og effektiv om end ikke hverken vild eller blodig baggrund for symposiet.</p><p id="p12">Men hvad kom der ud af det? Koppel fik endnu en gang vist sine evner på altsaxen. Som det rene overkill spiller han med ved stort set alle de festivalkoncerter, han har arrangeret i Valby.</p><p id="p13">Men vi oplevede ikke en gruppe med et budskab. Vi oplevede seks musikere samlet til et arrangement, der ikke rykkede en millimeter ved jazzen som sådan.</p><p id="p14">I JAZZHOUSE, hvor den musikalsk stopfodrede anmelder overkom første sæt af den amerikanske trio Flys festivalaften, var der derimod en dagsorden.</p><p id="p15">Bassist Larry Grenadier og trommemaskinen Jeff Ballard spiller også med pianisten Brad Mehldau. Men sammen med den bevidst udynamiske tenor-og sopransaxofonist Mark Turner udgør de Fly.</p><p id="p16">Med egne kompositioner skubber gruppen grænser. Paradoksalt nok gav de matterede, hjernefødte toneranker fra Turner liv på en aften, hvor det dog var de to saftigere triomedlemmers spil, der rykkede og fik publikum til at pifte.</p><p id="p17">Sættet begyndte trægt, men løftede sig bogstavelig talt nummer for nummer.</p><p id="p18">Fra det sofistikerede, krukket haltende i Mark Turners indledende ' Brother, Sister' over indførelsen af liv og swing i Ballards ' La Perla' til et saftigt riff og en trommeslager, der var helt oppe at køre på bækkenerne i en gang Cole Porter.</p><p id="p19">Fly fik musikken på vingerne.</p><p id="p20">Hvor aftenen endte, kan man sikkert spørge Joe Lovano om. Mon ikke han blev hængende i baren?.</p><p id="p21">thomas.michelsen@pol.dk </p><p id="p1">PRÆSENTATION: Til trods for at Valby Bladet Cup er blevet afholdt hvert år siden 2002, så har turneringen blot haft fem forskellige vindere gennem tiderne. Boldklubben Frem har vundet syv gange, Fremad Valby fire, Valby Boldklub tre, mens Vigerslev Boldklub og Rikken FC var nappet hver én turneringssejr.</p><p id="p2">Frem har især de senere år været en dominerende skikkelse og har siddet på titlen de seneste fire år. Sidst Valby Bladet Cup blev vundet af en anden klub end Frem, var i 2013. Dengang hed vinderen Rikken FC.</p><p id="p3">Den lille, skæve klub med den altid loyale og talstærke opbakning vandt en dramatisk finale over FC Sydhavnen. Alt tegnede lyst tilbage i sommeren 2013. Rikken havde netop sikret sig oprykning og med rygstødet fra en finalesejr i Valby Bladet Cup, var man klar til at prøve kræfter med Serie 2.</p><p id="p4"><br /><em style="bold">Formstærk</em></p><p id="p5">Men men. Cheftræner Gert Thomsen havde allerede inden Valby Bladet Cup meddelt sin afgang. Det betød, at spillere i hobetal forlod Rikken, samtidig med, at organisationen omkring holdet haltede. Konsekvensen blev, at Rikken måtte trække sig fra Serie 2, for så et par år senere at starte forfra i Serie 5.</p><p id="p6">Det er siden blevet til oprykning til Serie 4, hvor Rikken i den forgangne sæson sluttede på 3. pladsen efter et forrygende forår, der bør på 11 sejre i 13 kampe.</p><p id="p7"><br /><em style="bold">Afløser PI Fodbold</em></p><p id="p8">Rikken FC er med andre ord igen moden til at spille med i Valby Bladet Cup -også fordi de rød/ sorte har det med at spille over evne mod højere rangerede modstandere. De lægger sig ikke på forhånd og er altid garante for en gedigen pokalfight.</p><p id="p9">Rikken FC afløser PI Fodbold, der -trods sin status som nyoprykket københavnsserieklub og dermed Valbys tredjehøjst rangerede klub -har set sig nødsaget til at melde fra til årets turnering af den simple grund, at fraværet af klubbens overvejende bornholmske spillere er for stort til at kunne stille et slagkraftigt hold i en sommerferieperiode.</p><p id="p10"><br /><em style="bold">Tre puljer a tre hold</em></p><p id="p11">I lighed med sidste år tæller Valby Bladet Cup 2018 ni hold fordelt på tre puljer. En lodtrækning foretaget af slagtøjsdrengene fra Safri Duo tilbage i februar måned fordelte de ni hold i puljerne.</p><p id="p12">Vinderne af de tre puljer samt den bedste to'er kvalificerer sig til semifinalerne.</p><p id="p13">Kampene i pulje A afvikles på Fremad Valbys hjemmebane ved Bevægelseshuset i Valby Idrætspark, mens pulje B og pulje C spilles på Valby Boldklubs nye hjemmebane -ligeledes i Valby Idrætspark.</p><p id="p14">De to baner lægger desuden (kunst) græs til hver en semifinale, mens finalen lørdag 11. august kl. 13.00 afvikles på Valby Boldklubs græsbane ud for klubbens nye klubhus, som forhåbentligt er åbnet til den tid.</p><p id="p15"><br /><em style="bold">Pokal, penge og prestige</em></p><p id="p16">Der er som altid præmiepenge at hente for de fire semifinalister, ligesom turneringens topscorer kan spise sig mæt i havregryn i et helt år. Læs mere om penge og præmier på næste side.</p><p id="p17">Foruden penge, prestige og den lokale håneret, hædres vinderen af Valby Bladet Cup 2018 med den 67 centimeter høje vandrepokal. Den og de andre herligheder overrækkes i år af Valby-borger og kulturog fritidsborgmester, Niko Grünfeld (Alt.).</p><p id="p18">Der er naturligvis gratis adgang til samtlige 12 kampe.</p><p id="p19">Se den komplette spilleplan på bagsiden af dette tillæg og følg med på Valby Bladet Cups Facebook-side: facebook.com/ valbybladetcup.</p><p id="p20">Vel mødt.</p><p id="p1">VALBY: Selvom håbet om, at der fortsat vil køre busser gennem Valby efter den 12. december, efterhånden er forsvindende lille, har Valby-borgerne ikke tænkt sig at tage til takke med kommunen og Movias udsagn om, at slaget er tabt.</p><p id="p2">Derfor dukkede flere af dem op ved byrådsmødet mandag aften for at stille spørgsmål til sagen.</p><p id="p3">-Vi er her, fordi busserne skal ud af Valby, og det er en skandale ud over alle skandaler, lød det fra Bente Sørensen, før Valby-borgerne gik ind til byrådsmødet.</p><p id="p4">Hun blev bakket op af hendes naboer fra Valby.</p><p id="p5">De mener, at det kan gøre en forskel at stille spørgsmål til sagen, når de som vælgere tropper talstærkt op i en gruppe på syv.</p><p id="p6">-Hvis vi stiller nogle konstruktive spørgsmål, kan det måske give noget stof til eftertanke hos politikerne, lød det fra viceoldermanden i Valby Bylaug, Dorte Skovsgaard.</p><p id="p7"><br /><em style="bold">Tidligere afværget</em></p><p id="p8">I salen var det oldermand i bylauget, Gary Petersson, der tog ordet. Han forklarede, at man også i 1989 havde planer om at lukke busstoppestedet i Valby, men at planen blev afværget ved at sende et brev med protest til daværende formand for HT, Conny Didriksen. Derfor spurgte han, om sikkerheden på og langs Valbyvej er blevet bedre siden da, med henvisning til, at en lukning af busstoppestedet ved forsamlingshuset i Valby vil betyde, at de omtrent 44 borgere, der benytter bussen dagligt, skal gå 250 meter til og fra stoppestedet ved Degnelodden på Valbyvej. En af de farligste veje i Gribskov Kommune, ifølge kommunens egne trafikmålinger.</p><p id="p9">-Vil byrådet virkelig tage ansvaret for Valby borgeres liv og lemmer i den kommende vinter, indtil revurderingen af køreplanen er gennemført og måske i årene derefter, spurgte han videre.</p><p id="p10">Formand for Teknisk Udvalg, Bo Jul Nielsen ( S), udtrykte forståelse for borgernes situation, og det samme gjorde flere andre politikere. Blandt andet Jannich Petersen, der appellerede til at tage sagen op igen på næste møde i Teknisk Udvalg.</p><p id="p11">-Jeg er overrasket over, at der var en lignende situation i 89. Da hjalp det at skrive til formanden for HT, som også boede tæt på Valby dengang. Jeg vil opfordre til, at vi vender sagen på næste møde. Det er en uacceptabel situation, sagde Jannich Petersen ( V).</p><p id="p12">Og det gik Bo Jul Nielsen med til.</p><p id="p13">-Jeg tager gerne mod gode råd. Så lad os tage det op på næste møde, sagde udvalgsformanden.</p><p id="p14">Han understregede, at man fra politisk hold vil følge ruterne frem til en evaluering af ruterne i marts for at se, om bussen alligevel kan nå gennem Valby.</p><p id="p15">-Jeg kan ikke forestille mig, det tager så lang tid, sagde Bo Jul Nielsen.</p><p id="p16">Også to andre borgere fra Valby tog ordet.</p><p id="p17">En af dem var Yvonne Petersson, og hun spurgte, om det ikke var en god idé at høre buschaufførernes mening om sagen.</p><p id="p18">-Er der nogen, der kunne tænke sig at spørge buschaufføren? Han holder tit og venter forskellige steder, så det kunne være, han kan finde nogle minutter hist og her, sagde hun.</p><p id="p19">En anden borger pegede på, at man kunne overveje at lade bussen stoppe færre steder i Gilleleje, så den hurtigere kan komme videre.</p><p id="p20">-Der har de i det mindste fortorv og den slags, lød det fra borgeren.</p><p id="p21">Fra den 12. december kører de tre ruter 341 og 342 fra Helsinge til Gilleleje samt 360, der kører over Rågeleje ikke længere gennem Valby, men uden om, for at kunne nå frem til Lokalbanen i tide. Udsigten til at måtte undvære en bus gennem Valby skyldes en tællefejl fra Movias side. I første omgang var det nemlig planen, at den ny rute fortsat skulle stoppe ved forsamlingshuset, som den har gjort indtil nu.</p><p id="p22">can.</p><p id="p1">Standbyforbruget i Valbys villaer skal væk. Samlet kan valbys villaer spare 500 ton CO2 eller 16 mio. kr. Og efter besøgene er mange godt på vej. Her blev både uddelt gode råd, postkort, bøger om elforbrug og en gave bestående af det svanemærkede änglamark vaskepulver. Vaskepulveret kan bruges til at vaske rent allerede ved 30 grader. </p><p id="p2">- Det har været en skræmmende oplevelse. Alle de halogenlamper vi har, hvor transformeren bare står og bruger strøm. Det koster rigtig mange penge, når vi kun slukker på lampen og ikke kontakten, siger en valbyborger, da han afleverer en strømmåler han har lånt ved besøgene. </p><p id="p3">Og han er ikke den eneste. I alt har 105 villaejere lånt en strømmåler. Ved at sætte strømmåleren i stikkontakten og derefter sit apperat, kan man se hvad apperatet årligt koster i strøm.</p><p id="p4">Eleverne fra Byens Skole er blevet uddannet på Energi- og Vandværkstedet i Valby. Alle er gået engageret til opgaven.</p><p id="p5">- Vi var lidt nervøse i starten, om skoleelever kunne klare opgaven. Her har de ældste klasser fra Byens Skole virkelig overrasket positivt. Eleverne har både taget opgaven på sig og har erkendt, at deres indsats kan være et skridt i den rigtige retning for at stoppe klimaforandringerne, siger projektleder Lene Markvard Nielsen fra Grøn Valby.</p><p id="p6">Vil du også låne en strømmåler, eller er du interesseret i mere information? Så kontakt Grøn Valby på tlf 8233 4504 eller gå ind på www.groenvalby.dk.</p><p id="p1">STAND UP: Du kun godt begynde at varme den indre grinebidder op, for på torsdag 30.</p><p id="p2">marts klokken 20.00 er det blevet tid det næste af forårets stand up shows i Valby Kulturhus, hvor værten Valdemar Pustelnik præsenterer en række af prominente stand up kunstnere.</p><p id="p3">På torsdag kan du opleve den speedsnakkende Torben Chris, der nu på tredje sæson optræder med showet ' Men's Room'. sammen med Thomas Hartmann.</p><p id="p4"><br /><em style="bold">Afslappet selvironi</em></p><p id="p5">Der er også mulighed for at lægge lattermuskler til Carsten Eskelund, hvis afslappede og selvironiske stil gør ham unik inden for dansk standup.</p><p id="p6">Sidst men da så bestemt ikke mindst medvirker Tine Marie Nielsen, som har tidliger optrådt til Zulu Comedy Galla blandt andet i samarbejde med Sanne Søndergaard og Natasha Brock.</p><p id="p7">Billetterne koster 75 kroner, hvis man forudbestiller dem gennem kulturvalby.dk/ Valby Kulturhus. Overskydende billetter vil blive solgt i døren til 100 kroner.</p><p id="p8"><br /><em style="bold">STAND UP</em></p><p id="p9">HVOR: Valby Kulturhus, Valgårdsvej 4. HVORNÅR: 30, marts kl. 20.00 HVORDAN: Billetter på: kulturvalby.dk/ Valby Kulturhus.</p><p id="p1">STORE FORÅRSRENGØRING: Den store renselsesdag i Valby løber af stablen på søndag, og den får en økonomisk indsprøjtning på 20.000 kroner fra Valby Lokaludvalg, oveni i de 15.000 kroner som Områdefornyelsen har bevilget.</p><p id="p2">Pengene bruges til affaldsposer, udstyr, sortering, og fortæring til deltagerne, hvor man regner med små 300, plus underholdning efter Forårsrengøringen.</p><p id="p3">En gennemsigtig container er budgetteret til 3.000 kroner, plakater og flyers til 4.000 kroner.</p><p id="p4">Affaldssortering i henhold til forskellige affaldsfraktioner vil blive forsøgt indarbejdet i indsamlingen ligesom Københavns Kommunes aktuelle affaldskampagne ' Kærlighed til København' er indtænkt i arrangementet.</p><p id="p5">Det foregår i samarbejde mellem Valby Lokaludvalg og Områdefornyelsen i Gl. Valby. Andre partnere er Center for Renhold og Center for Miljø i Københavns Kommune samt Danmarks Naturfredningsforening.</p><p id="p6">Der vil i lighed med sidste år være indsamlingssteder fordelt over hele Valby.</p><p id="p7">Beach Soccer Lokaludvalget besluttede også at støtte en Beach Soccer-turnering på Toftegårds Plads 2.- 3.juni med 50.000 kr. Fremad Valby er arrangør af arrangementet, som er en del af DBU's sommerarrangementer. DBU støtter med 8.000 kroner til bespisning af frivillige og lægger 20.000 kr. i medfinansiering.</p><p id="p8">Kultur Valby er partner sammen med Lokaludvalget og tager sig af det administrative arbejde med tilladelser etc.</p><p id="p9">Som omtalt i Valby Weekend kræver turneringen, at der køres 100 tons sand ind på Toftegårds plads. Plads. Desuden skal der spærres af, så boldene ikke skaber trafikkaos på Vigerslev Alle og Gl. Køge Landevej.</p><p id="p10">Der er søgt økonomisk hos forskellige fonde og firmaer.</p><p id="p11"><br /><em style="bold">Økologisk marked</em></p><p id="p12">Valby Lokaludvalg har i forbindelse med vedtagelsen af miljøplanen for 2012 vedtaget at afsætte et rammebudget på i alt 73.000 kroner. til afholdelse af økologisk marked i 2012. Det laves i samarbejde med foreningen Økologisk Markedslaug.</p><p id="p13">Formålet er at skabe et økologisk marked på Tingstedet hver lørdag i juni, august og september i tidsrummet 10-15, med start lørdag 2. juni. Det økologiske marked åbner samtidig med lanceringen af den nye Guide til grønne indkøb i Valby. På åbningsdagen vil der være et madværksted for børn om jordbær, ærter og kartofler.</p><p id="p14">Det er Frugtformidlingen der står for selve workshoppen med hjælp fra frivillige i miljøgruppen.</p><p id="p15">Der vil være flere events/ madværksteder hen over sæsonen for at skabe interesse om markedet. På sigt er ambitionen at skabe et fast marked økologiske varer.</p><p id="p16">Foruden den økonomiske håndsrækning afsætter lokaludvalget sekretariatsressourcer og økonomisk støtte til reservering af pladsen, kommunikation med myndighederne, kontakt med stadeholdere, reklame, annoncering, pressemeddelelser mm. Der sørges for omtale i den lokale presse, og der annonceres på relevante sites og portaler på internettet.</p><p id="p17">Desuden organiserer lokaludvalget frivillige medhjælpere, der sørger for opstilling og nedtagning af stader. Lokaludvalget sørger også for opbevaring af stader mellem markedsdagene.</p><p id="p18"><br /><em style="bold">Kulturår</em></p><p id="p19">Næste år holdes der Kulturår i Valby. Lokaludvalget vedtog i den forbindelse en hensigtserklæring om at afsætte 200.000 kr i 2013 til Valby Kulturår. De første 50.000 kroner afsættes til efteråret.</p><p id="p20">Til et genoptryk af kortet Valby Ruter blev der bevilget 10.000 kr. De syv Valby-ruter blev trykt i en folder, som også beskriver, hvad man kan opleve på vejen rundt. Kortene er opsat i Prøvehallen, Valby Kulturhus og på bibliotekerne i Valby og Vigerslev. Der optrykkes der 2500 eksemplarer af kortet.</p><p id="p21"><br /><em style="bold">Ny formand</em></p><p id="p22">Grethe Bohmann har søgt orlov fra opgaven som formand for Kulturudvalget. Siden har Michael Fjeldsøe fungeret som formand for kulturudvalget, og han blev på møde officielt valgt til formand for kulturudvalget.</p><p id="p1">VALBY: Efter næsten en snes år som redaktør af Valby Bladet, går Flemming Saugmann i disse dage på pension i en alder af 70. Roret overlader han til 30-årige René Mølskov, hvis byline man har kunnet finde i Valby Bladet det seneste halvandet år.</p><p id="p2">Der er således tale om et regulært generationsskifte, som Valby Bladet står overfor. René Mølskov har været glad for at arbejde side om side med Flemming Saugmann, og læserne vil nok kun i mindre grad opleve, at avisen fremover bliver redigeret af en ny mand.</p><p id="p3">En anderledes struktur af stoffet er en af de ting, den 30-årige journalist vil prioritere.</p><p id="p4">Og så sine elskede gåture gennem bydelen.</p><p id="p5">»At gå er en god måde ikke at have travlt på,« siger René Mølskov, der med sit lange, røde hår og ditto fuldskæg giver mindelser om fordums vikinger.</p><p id="p6">Stamtræet afslører nordjyske aner, og cv'et en eventyrlyst iblandet idealistiske undertoner.</p><p id="p7">»Jeg har en forkærlighed for lokalaviser, fordi en af deres forcer er, at de kommer tæt på læserne. Aviserne har demokratisk betydning, og så kan folk samles om dem,« siger René Mølskov, der bevidst gik efter at få job på en lokalavis i København, da han for små to år siden vendte hjem til Danmark efter at have været bosat i Argentina.</p><p id="p8">Fra Argentina til AKP Her levede han sammen med kæresten, der også er journalist, drømmen om fremmede himmelstrøg ud.</p><p id="p9">Han tog til Argentina med et spansk ordforråd, der begrænsede sig til ' hola' og ' gracias'.</p><p id="p10">»Der gik da også tre måneder, før vi kunne lave et interview på spansk,« lyder det drillende fra journalisten, der er uddannet på Danmarks Journalist Højskole i Århus.</p><p id="p11">Omtrent samtidigt med, at de tog til Argentina, meldte Nyhedsbureauet Ritzau ud, at de ikke længere ville dække Latinamerika, Afrika og Sydøstasien.</p><p id="p12">»Det var svært at afsætte relevante og aktuelle historier til de danske medier. Det blev et område, de ikke prioriterede,« siger Rene Mølskov, der blandt andet nåede at dække jordskælvs-katastrofen i Chile i 2010, inden parret efter to år satte kurs mod Danmark og Akacieparken, hvor Valby Bladets nye mand »er helt vild glad for at bo«. Her trives det lokale engangement, hjælpsomheden og imødekommenheden og minder ham lidt om tiden i Argentina.</p><p id="p13">»Akacieparken har ry for at være et sted med problemer.</p><p id="p14">Jeg synes, det er et helt fantastisk sted. Folk kom og sagde ' hej' og bød os velkomne, da vi flyttede ind. Én hjalp ovenikøbet med at bære en meget tung sofa op,« fortæller René Mølskov.</p><p id="p15">Journalistik i øjenhøjde At bo midt i begivenhedernes centrum ser Valby Bladets nye ankermand som en absolut fordel. Men også en fordel, der forpligter.</p><p id="p16">»Jeg skal se læserne og kilderne i øjnene, når jeg går ned og handler,« siger René Mølskov, der er begejstret over det store netværk af kilder, hans forgænger, har samlet omkring Valby Bladet.</p><p id="p17">Dem vil René Mølskov fortsat gerne holde fast i, ligesom hans ambition er at få fat i de læsere, der ikke er vant til at tale med »avisens journalist«. Og så vil han arbejde på at skabe kontakt til Valbys borgere gennem Facebook.</p><p id="p18">Eventyrlysten bor stadig i ham, sammen med lysten til at fortælle historier fra ' Københavns bedste bydel'.</p><p id="p19">»Når jeg er ude og interviewe folk, spørger jeg tit, hvad der er så godt ved Valby. Og svaret er gerne det samme; her er nærhed og kommenhinanden-ved som i landsbyen og masser af tilbud om aktiviteter som i storbyen. Så man kan sagtens gå på eventyr i Valby.«.</p><p id="p1">Der er lagt op til, at den socialdemokratiske ballade om lokaldemokratiet i København fortsætter efter folkeafstemningen for nylig, hvor et stort flertal af københavnerne sagde nej til bydelsråd. Bydelsrådsformanden i Valby, Ejner Jensen (S), nægter at underkaste sig det flertal på et ekstraordinært delegeretmøde i Socialdemokratiet i Hovedstaden (SiH), som i aftes bekræftede dødsdommen over de nuværende fire bydelsforsøg. Med et forslag om, at Valby får status som bydelskommune-forsøg med selvstændig skatteudskrivning, vil Ejner Jensen aktivt modarbejde den nye officielle parti-parole.</p><p id="p2">På forslag fra flertallet af S-kredse i København besluttede delegeretmødet som erstatning for bydelsrådene at øge lokaldemokratiet gennem bl.a. de kommunale servicecentre og eksisterende lokalråd. Med udmeldingen om øget selvstændighed for Valby fra Københavns Kommune lægger Ejner Jensen op til en alvorlig konfrontation med partitoppen. Efter rivende S-uenighed om bydelene op til folkafstemningen kræver S-toppen ifølge Berlingske Tidendes oplysninger nu ubetinget opbakning op til kommunalvalget næste år. Men det skræmmer ikke Ejner Jensen. »Den udtalelse, der bliver vedtaget i aften, vil jeg ikke føle mig forpligtet af. Den tid er forbi, hvor man kan binde folk på hænder og fødder og forhindrer dem i at have nogen mening,« sagde Ejner Jensen før det ekstraordinære S-delegeretmøde i aftes. Han forestiller sig, at den kommende bydelskommune beholder bydelsrådets nuværende opgaver, så Københavns Kommune kun har ansvaret for vej- og parkanlæggene samt den overordnede fysiske planlægning. Men mest kontroversielt i forhold til Socialdemokratiet er kravet om egen skatteopkrævning. Om forslaget, som partiets top totalt afviser, siger Ejner Jensen: »Dermed kan vi imødekomme kritikken af, at der i bydelene ikke er sammenhæng mellem skatteudskrivning og ansvar,« siger Ejner Jensen, som henviser til at bl.a. Venstre, SF og de Radikale tidligere har foreslået noget lignende. Formanden for SiH, Poul Øland, vil endnu ikke afgøre, hvorvidt forslaget fra Valby får partimæssige konsekvenser for Ejner Jensen: »Vi har jo højt til loftet i partiet, men det her forslag er i klar modstrid med partiets politik,« siger Poul Øland.</p><p id="p1">Hver gade sit liv. Det gælder også Valby Langgade. I Valby Bladet udtrykker Cityforeningen frygt for, at alle forretningsgader i København nu skal være billøse.</p><p id="p2">Lad mig først lige tage Nørrebrogade. Den er helt speciel, fordi den har en formidabel strøm af cyklister, og så kører Nordeuropas mest benyttede bus gennem gaden (5A). Det er baggrunden for de seneste beslutninger omkring Nørrebrogade, og jeg føler mig overbevist om, at der vil udvikle sig en herlig bus- og cykelgade med en vis bilmængde, når først gaden er blevet bygget ud med de mange millioner, som er sat af på næste års budget. Forsøgsperioden har været lidt rodet, men den endelige Nørrebrogade vil blive en succes, er jeg sikker på.</p><p id="p3">Men det betyder ikke, at vi pludselig skal falde over de øvrige brogader. Vesterbrogade har fået sin form, der arbejdes med Amagerbrogade, og måske skal vi også se nærmere på Østerbrogade, hvis vi har kræfter og penge til det.</p><p id="p4">Fælles for alle er, at hver eneste gade har sit eget liv og sine egne forudsætninger. Det er helt firkantet at begynde at rulle en Nørrebrogademodel ud over andre brogader og handelsgader. Nørrebrogade er Nørrebrogade. Basta.</p><p id="p5">At tænke sig, at Nørrebrogade-tankerne skulle brede sig til Valby Langgade er helt hen i vejret. Valby Langgade har sin form i samspil med Spinderiet.</p><p id="p6">Noget andet er, at vi i Valby har et stort behov for en samlet trafikplan. Carlsbergområdet er på vej, og Grønttorvsområdet vil også ændre sig. Alene af den grund har vi brug for en gennemarbejdet trafikplan for hele Valby. Men det har ikke noget at gøre med hverken Nørrebrogade eller cykler på Valby Langgade. Hver gade sit liv og sin løsning.</p><p id="p7"><br /><em style="bold">Johs. Nymark (A)</em></p><p id="p1">På Julius Andersens Vej i Valby er byggeriet af det nye Bauhaus-varehus i fuld gang.</p><p id="p2">Varehuset bliver nærmeste nabo til Valby Hallen og kommer til at have et areal svarende til to fodboldbaner.</p><p id="p3">Det kommende varehus bliver et af de største byggevarehuse i hovedstadsområdet med et areal på hele 13.000 kvadratmeter og byder ud over selve varehuset på et stort havecenter, Proff-afdeling og en overdækket, udendørs trægård.</p><p id="p4">Beliggenheden ved siden af Valby Hallen ser varehuschef Jesper Slott Andersen som et plus -også selv om det har betydet udfordringer i forhold til at få det ønskede antal parkeringspladser.</p><p id="p5">Den udfordring har Bauhaus dog løst ved at bygge en stor parkeringskælder under varehuset som supplement til de 250 parkeringspladser udenfor.</p><p id="p6">-Vi er meget tilfredse med den centrale beliggenhed, der giver os mulighed for bedre at kunne servicere vores kunder fra det indre København samt selvfølgelig Valby. Vi regner med, at placeringen ved siden af Valby Hallen vil give en masse dynamik og leben, og vi glæder os til at kunne hjælpe kunderne med deres gør det selv-projekter, siger Jesper Slott Andersen.</p><p id="p7">Nye arbejdspladser Bauhaus Valby bliver et decideret slaraffenland for både private gør-det-selv-folk og haveinteresserede, men også for håndværkere og erhvervskunder.</p><p id="p8">Varehuset har imponerende 120.000 varenumre og mange forskellige specialafdelinger samlet under ét tag.</p><p id="p9">Når varehuschefen til foråret slår dørene op til sit nye varehus, er det med en medarbejderstab på godt 150 mennesker fordelt på både fuldtids-og deltidsansættelser.</p><p id="p10">Rekrutteringen af de mange medarbejdere er lige startet, og der har været en overvældende respons fra interesserede ansøgere.</p><p id="p11">-Vi har allerede fået mange ansøgninger fra både folk i detailbranchen og uddannede håndværkere, og vi kommer til at stille med et meget stærkt hold. I Bauhaus er vi kendt for at klæde vores personale rigtig godt på fagligt, så kunderne kan forvente at blive mødt af fagligt dygtige medarbejdere, der yder en ekstraordinær god service, lover Jesper Slott Andersen.</p><p id="p1">ET KUNST-KOPPEL: Det skorter ikke på kunstnere i Valby. Og det kommer til at stå klart for enhver, der drister sig med til den store finale på Valby Kunstår 2013.</p><p id="p2">»Min gode ven Martin Glaz Serup fortalte mig på et tidspunkt om Valby Parnasset, og ideen er meget godt i tråd med meget af det jeg i forvejen laver, hvor man blander kunstarter og genrer,« fortæller Benjamin Koppel, der blandt andet her i efteråret har arrangeret ' Lyrik og musik' i det gule hus på Valby Langgade 52.</p><p id="p3">Mens Parnasset er et bjerg i Grækenland, der ifølge den græske mytologi var tilholdssted for Apollon og muserne var Valby-parnasset var et atelier på Vigerslev Alle.</p><p id="p4">Men også Valby-parnasset samlede store kunstnere.</p><p id="p5">Omkring 1920 mødtes ekspresionistiske kunstnere som Tom Kristensen og Emil Bønnelycke i atelieret og efter sigende læste Tom Kristensen ' Livets Arabesk op for de andre kunstnere i Parnasset.</p><p id="p6"><br /><em style="bold">Den kreative klasse</em></p><p id="p7">Når det store afslutningsbrag på Valby Kunstår 2013 kan opleves i Prøvehallen bliver det med en version af Valby-Parnasset som et abstrakt rum, hvor den kreative klasse slår et slag for deres bydel og slet ikke forstår, at resten af københavnerne ikke sælger deres lejligheder på brokvartererne og straks rykker til det Valby, der rummer både storbyen og den nære landsbystemning.</p><p id="p8">Altsammen med publikum på første række og ikke i et lukket atelier.</p><p id="p9">»Jeg kan faktisk rigtig godt tænke mig, at Valby-parnasset bliver genoplivet, så det også i løbet af det kommende år bliver et sted, hvor forskellige kunstarter kan noget sammen.</p><p id="p10">For der sker noget, når man blander genrene. Selv er jeg jo også lige så meget vokset op i en familie af skuespillere som musikere og har altid været meget interesseret i digte og teater,« fortæller Benjamin Koppel.</p><p id="p11">En overflod af kunstnere Blandt de mange medvirkende i det store musikalske festforestilling er Gordon Kennedy som ejendomsmægleren og et besøg af nutige medlemmer af Valby-Parnasset som digteren Martin Glaz Serup, tidligere dansk mester i poetry slam Peter Dyreborg, skuespiller og teaterleder Pelle Koppel (Rejseholdet, Teater V), skuespiller Ole Boisen (Broen), skuespiller Filippa Suenson (Live fra Bremen), sangerinden Marie Carmen Koppel, et af landets bedste gospelkor; True Gospel Singers, kapelmester Benjamin Koppel og hans band bestående af Anders Koppel (Savage Rose, Bazaar), DJ Noize og Henrik Dam Thomsen (DR Symfoniorkestret).</p><p id="p12">Det fattigste liv af alle Forestillingen er afslutningen på Valby Kunstår der gennem hele 2013 har fejret bydelens kunst dens mange kulturaktører, der laver alt fra en ny biograf til Københavns største kunstfestival for unge, teaterforestillinger, litteraturoplevelser, gamingfestival og jazzfestival.</p><p id="p13">Om der er lige så meget forskelligt at hente i afslutnings-braget er uvist. Men ifølge Benjamin Koppel er det i hvert fald en chance værd.</p><p id="p14">»Et liv uden kunst, det er det fattigste af alle. Jeg har aldrig lavet noget med henblik på at ramme et bestemt publikum, men jeg er til gengæld sikker på, at der vil være overraskelser for alle. Så må de selv vurdere, om de vil tage chancen,« siger Benjamin Koppel.</p><p id="p15"><br /><em style="bold">Officiel afslutning</em></p><p id="p16">Når der onsdag i næste uge spilles to forestillinger vil der mellem de to være en reception og officiel afslutning på Valby Kunstår 2013 ved formanden for Valby Lokaludvalg, Lisbeth Ritter. Det er Cowbell, Teater V og Kultur Valby, der står bag forestillingen med finansiering fra Valby Lokaludvalg og Områdefornyelsen Gl. Valby. Se mere på www.kulturvalby.dk VALBY KUNSTÅR. Afslutningsforestilling.</p><p id="p17">Prøvehallen, Porcelænstovet 4, 2500 Valby. Onsdag 18. december kl. 19.00 og igen kl. 21.00.</p><p id="p18">Entré: 120 kroner. Billet via</p><p id="p1">BRUG FOR INDSATSEN: Er du træt af affald, der flyder på kvarterets veje og pladser? Så er det tid til at vise ren kærlighed til dit kvarter. Områdefornyelsen Gl. Valby inviterer til efterårsrengøring i det centrale Valby søndag den 16. oktober fra kl.</p><p id="p2">10, hvor valby-borgere i fællesskab kan sætte fokus på, at de ikke accepterer skrald i gader og på pladser.</p><p id="p3">Efter samme princip som den store forårsrengøring, der holdes hvert år i april i hele Valby vil Områdefornyelsen nu lave en ekstra mini-indsamling, så fokus bliver fastholdt på renhold i det centrale Valby omkring Valby Langgade.</p><p id="p4">Og du kan allerede nu tilmelde dig ved at skrive til BL6X@tmf. kk. dk »Formålet med efterårsrengøringen er, at sætte fokus på renhold i Valby, og hvordan vi i fællesskab kan gøre en stor forskel, hvis vi tager ansvar for vores kvarter. I Områdefornyelsen synes vi, der er behov for meget mere fokus på, hvordan vi forhindrer, at gader og pladser flyder med skodder, pizzabakker og embalageaffald.</p><p id="p5">Derfor håber vi, at rigtig mange Valby-borgere vil være med til at vise ren kærlighed til Gl. Valby og møde op til indsamlingen af affald den 16. oktober,« fortæller projektmedarbejder i Områdefornyelsen Gl. Valby Katrine von Freiesleben.</p><p id="p6">Blandt borgerne er der heller ikke tvivl om, at der er brug for indsatsen i Valby.</p><p id="p7">»Jeg er lige flyttet til Valby, og jeg er blevet overrasket over, hvor meget det flyder i gaderne, ikke mindst ved stationerne, hvor folk sjældent rammer affaldsbøtterne. Det ville være rart med lidt mere fokus på, hvordan vi holder byen ren både fra politikere, kommune og ikke mindst borgerne selv. I den forbindelse kunne en efterårsrengøring være en start,« fortæller Palle Dahl.</p><p id="p8"><br /><em style="bold">En dag med hygge og læring</em></p><p id="p9">Indsamlingen foregår inden for fire områder, som ligger omkring Akacieparken, Langgade Station, Gadekærvej og Gl. Jernbanevej. Du kan tilmelde dig et af disse fire områder, og du kan sagtens specificere, hvis der er en særlig vej eller et særligt område, du gerne vil stå for.</p><p id="p10">Arrangørerne har lagt op til, at efterårsrengøringen bliver en hyggelig dag for hele familien.</p><p id="p11">Starten går kl. 10 med gratis morgenmad, hvor alle bliver orienteret om dagens indsamling. Selve indsamlingen forløber fra kl. 11 til 13 i de fire angivne områder. Og efter endt indsamling mødes alle på pladsen ved Langgade Station, hvor det indsamlede affald samles i en stor gennemsigtig container, så dagens fangst synliggøres.</p><p id="p12">Herefter kan alle indsamlere slappe af med god samvittighed og en velfortjent gratis frokost, som serveres af Områdefornyelsens samarbejdspartnere " Smag på Naboskab" i et stort telt på pladsen ved Langgade Station.</p><p id="p13">»Vi håber, det bliver en hyggelig dag, hvor fællesskab, klima og renhold kommer i fokus. Frokosten bliver suppleret med gode klimaråd fra Valby Miljøambassadører, skraldeworkshop med mulighed for at udfolde kreative evner og så er det selvfølgelig oplagt at vi får snakket med hinanden om, hvordan vi også i hverdagen holder Valby ren,« fortæller Katrine von Freiesleben.</p><p id="p1">HÆRVÆRKSBØLGE: Brugerne af Keramikværkstedet i Valby Kulturhus kunne knap nok få armene ned, da værkestedet i efteråret undgik en truende lukning og sammensmeltning med Vesterbro-værkstedet.</p><p id="p2">Kort før året ringede ud, gik der dog skår i jublen, hvor da ukendte hærværksmænd atter raserede på fjerde sal i Valby Kulturhus.</p><p id="p3">»En tendens som startede, efter man indførte en Åbent Hus-politik, hvor alle kan lukke sig ind med et sygesikringskort,« fortæller en af brugerne i keramikværkstedet, Heidi Petersen.</p><p id="p4">Og ifølge hendes rædselsberetning er der det sidste års tid blevet stjålet printere og dyre symaskiner, ligesom døre er blevet smadret, stole limet fast til gulvet og PC skærme blevet ødelagt med rifter skåret med knive eller sakse.</p><p id="p5"><br /><em style="bold">Ledelsen er chokeret</em></p><p id="p6">I Valby Kulturhus er ledelsen rystet over de dramatiske hændelser, »Vi ser på situationen med stort alvor. Og vores første skridt er en midlertidig vagtordning, der skal passe på Valby Kulturhus, men flere initiativer kan også komme på tale,« fortæller Lene Karsbæk, der er daglig leder af Valby Kulturhus.</p><p id="p7">Blandt de nye initiativer, som kan komme på tale, peger Lene Karsbæk blandt andet på: Indførelse af vagtrunderinger i aftentimerne.</p><p id="p8">Gennemgang af nuværende sikkerhedsprocedure for kulturhuset.</p><p id="p9">Overvejelse af mere hensigtsmæssige adgangsveje - herunder en eventuel flytning af hovedindgangen.</p><p id="p10">Og endelig kan det omfattende hærværk mellem jul og nytår, hvor ruder og inventar blev smadret for over 50.000 kr.</p><p id="p11">betyde, at en eventuel periodevis indskrænkning af åbningstiden kan komme på tale.</p><p id="p12">For let at komme rundt Husets daglige leder erkender, efter besøget af de ubudne gæster mellem jul og nytår, at noget tyder på, at det er for let at komme rundt i Valby Kulturhus, selv om man ikke har noget konkret formål med at være der.</p><p id="p13">»Og det vil vi naturligvis gøre noget ved, men udfordringen kan blive, at det vil gå ud over brugernes muligheder for at få adgang til kulturhuset i yderperioderne, og det vil vi helst undgå,« siger Lene Karsbæk.</p><p id="p14">Samtidig oplever den daglige leder en stigende tendens, hvor unge hænger ud i Valby Kulturhus med en opførsel, der ikke er til glæde for de øvrige brugere og københavnerne.</p><p id="p15">»Derfor ser vi med stort alvor på situationen og er bl. a.</p><p id="p16">i dialog med SSP København (samarbejde mellem Kriminalforsorgen, Københavns Politi og Københavns Kommune om forebyggelse af kriminalitet blandt unge red.) om, hvad der kan gøres for at løse problemerne,« siger Lene Karsbæk Håbet er, at disse indgreb kan komme den megen utryghed blandt brugerne til livs.</p><p id="p17">Vi ser på situationen med stort alvor. Og vores første skridt er en midlertidig vagtordning, der skal passe på Valby Kulturhus.</p><p id="p18">LENE KARSBÆK, daglig leder af Valby Kulturhus.</p><p id="p1">Cand.mag. Mette Lund Jørgensen har skrevet et stort værk, Valby Bakke, om bakken eller bjerget i København, hvorfra der er udsigt til et stykke spændende dansk udviklingshistorie </p><p id="p2">Tænk, hvis man kunne grave Roskildevej ned i en tunnel og lade Valby Bakke blive ét, stort skønt område med udsigt over Københavns tårne! Det kunne forfatteren til et nyt, knap 400 sider langt værk, Valby Bakke, cand.mag. Mette Lund Jørgensen, godt tænke sig.</p><p id="p3">- I dag skærer stærk trafik bakken over i to: På den ene side Frederiksberg Slot, Frederiksberg Have og Zoologisk Have. På den anden side Søndermarken, Carlsbergkvarteret og endnu et stykke af Zoologisk Have. Det er en kunstig opdeling. Vejføringen op over toppen af Valby Bakke, er kun godt 200 år gammel, siger Mette Lund Jørgensen, der fortæller, at Københavns ældste udfartsvej mod Roskilde gik syd om bakken.</p><p id="p4">Hendes tunnelforslag er blot en relancering af et gammelt byplanlæggerønske, skynder hun sig at tilføje.</p><p id="p5">Hun har arbejdet i 10 år med bogen. Dels nærstuderet historisk kildemateriale, dels undersøgt området selv. Alt ren fornøjelse, siger hun. Hun har boet flere steder i området. Blandt andet på Bjerregaardsvej, hvor hun 1997-2007 drev Hotel Ottilia sammen med sin mand, overlæge Mads Ravnborg. </p><p id="p6">- Jeg er vild med området. På en spadseretur inden for få kvadratkilometer kan man opleve et spændende stykke dansk udviklingshistorie fra oldtid til enevælde, demokrati, guldalder, moderne gennembrud, industrialisering og urbanisering. Det er mit håb, at bogen vil øge folks opmærksomhed på Valby Bakkes historie, kunst, arkitektur og fremtidige muligheder, siger Mette Lund Jørgensen. </p><p id="p7">Blandt seværdighederne er Frederiksberg Slotskirke, Frederiksberg Kirke og Jesuskirken. Sidstnævnte opført efter byzantinsk inspiration af kunstmæcen og brygger Carl Jacobsen. Og Bakkehuset, hvor ægteparret Kamma og Knud Lyne Rahbek var værtsfolk for guldaldernavne som Adam Oehlenschläger, Jens Baggesen, Poul Martin Møller, P.A. Heiberg, Henrik Steffens, brødrene Ørsted m.fl. N.F.S. Grundtvig blev inspireret til salmen Kirkeklokke! mellem ædle malme i Rahbekkernes have, hvor man kunne høre solen blive ringet ned fra Frederiksberg Kirke. Men også Carlsberg-bryggeriet med elefanttårnet, de fint dekorerede villaer og sjældent anlagte haver, Søndermarken med underjordisk kunstmuseum og Frederiksberg Have med kanaler og til tider næsten landlig fred er et besøg værd.</p><p id="p8">I gamle dage sagde man, at to bakker eller bjerge holdt vagt over byen Havn, Københavns oprindelige navn. Den ene, Bispebjerg, opkaldt efter biskop Absalon. Den anden, Solbjerg, efter hedenske tiders kult på stedet.</p><p id="p9">Det er kultstedet Solbjerget, der 1699 blev til Friedrichsberg, da kronprinsen, den senere enevoldskonge Frederik IV, lod bygge et lystslot på toppen. Ved foden af slottet med den Versailles-inspirerede barokhave lå landsbyen Valby - hvis oprindelse fortaber sig i oldtiden.</p><p id="p10">Solbjerg, Frederiksberg og Valby Bakke - tre forskellige navne til samme lokalitet.</p><p id="p11">Det andet Bjerg var ældre af Navn end selve Bispens. Det kaldtes Solbjerg fra den Tid, da man dyrkede Solen her, og Solgudens Alter og Helligdom stod oppe paa dets Top (...)Mod Skraaningen ned mod Havn søgte hver Morgen Solens første Straaler, og siden laa bjerget solbadet med Siden mod Syd den lange Dag igennem (...)Selv Blæsten lunedes og blev blid, naar den fra Øresund til Køgebugt strøg Genvej langs med Solbjergs Side. </p><p id="p12">Sådan skrev historiker og forfatter Troels Troels-Lund i sit erindringsværk Solbjerg og Bakkehus fra omkring år 1900. En af de hundredvis af historiske 1800- og 1900-tals kilder, Mette Lund Jørgensen har øst af fra sit private bibliotek. </p><p id="p13">Sammen med fotografen Ole Akhøj tager hun os med indenfor i slot og kirker, i bryggerier og privatvillaer og landsteder og viser os fine detaljer af arkitekter som Lauritz de Thurah, Jørgen Hansen Koch, Nicolai Eigtved, C.F. Harsdorff, Vilhelm Dahlerup, Thorvald Bindesbøll, Vilhelm Klein, Hack Kampmann, Ulrik Plesner, Gotfred Tvede, Fritz Koch, Henning Hansen og mange flere. </p><p id="p14">- Noget af det, der overraskede mig mest i mit arbejde, var at finde ud af, hvor mange kunstnere, der har haft tilknytning til Valby Bakke. Ægteparret Ida og Vilhelm Hammershøi boede 1892-97 på landstedet Ny Bakkehus. I de samme år, kort derfra, lejede tre unge kunstnere, Johannes Larsen, Peter Larsen og Karl Schou, sig ind på landstedet Valdal, Valby Langgade 30. Kunstnerkollektivet blev samlingssted for kunstnergruppen Fynboerne og mødested for kunstnere bag kunstnersammenslutningen Grønningen, blandt andre Fritz Syberg, Harald Giersing og Sigurd Swane. I 1912 flytter Olaf Rude også ind på Valdal, og i 1915 åbner Harald Giersings malerskole på stedet. Skolen fungerer indtil Giersings død i 1927. Begge landsteder er for længst revet ned. Men motiverne fra kunstnernes lokalmiljø lever videre i nogle af det bedste, dansk kunst præsterede i perioden, siger Mette Lund Jørgensen.</p><p id="p15">For to år siden flyttede hun fra Frederiksberg. Hvordan kunne hun?</p><p id="p16">- I en boligannonce så jeg, at der var en villa til salg i Skælskør tegnet af M.G. Bindesbøll, den arkitekt, der blandt andet tegnede Thorvaldsens Museum og var far til Thorvald Bindesbøll. Det kunne min mand og jeg ikke stå for. Villaen var opført i 1856 som embedsbolig til lægen Frederik Krebs, der flere gange har haft H.C.Andersen på besøg, når denne var på gennemrejse. Men hvem ved. Måske flytter vi tilbage til Valby Bakke en dag. Vi er ret spontane mennesker, ler Mette Lund Jørgensen.</p><p id="p17"><br /><em style="bold">boas@kristeligt-dagblad.dk </em></p><p id="p18"><br /><em style="bold">Fakta: Mette Lund Jørgensen</em></p><p id="p19">Født 1949 i Ringe på Fyn. Cand.mag. i fransk og dansk fra Københavns Universitet. Bachelor i kunsthistorie og på vej mod magisterkonferens. Lektor på Kalundborg Gymnasium 1980-97. Hotelejer 1997-2007. </p><p id="p20">Forfatter til bogen Valby Bakke, netop udkommet på Forlaget Rhodos, www.rhodos.dk.</p><p id="p1">KLINKEDE SKÅR: Der er en lang kultur for brugerinvolvering i keramikken i Valby Kulturhus og det er på den ene side en enorm styrke.</p><p id="p2">På den anden side giver det udfordringer, når interessen er så overvældende, at man tidligere på efteråret måtte lukke for nye brugere.</p><p id="p3">Aftale på plads Nu har brugerne og ledelsen i Kultur Valby på et møde aftalt, at man skal finde en løsning, der giver mulighed for, at nye brugere kan komme til.</p><p id="p4">Det var den stigende interesse for keramikværkstedet, der fik ledelsen til i samråd med brugerne at indføre et midlertidig stop for nye brugere.</p><p id="p5">»Nu skal vi sammen finde et koncept, der gør det muligt for interesserede københavnere løbende at få adgang til keramikværkstedets tilbud, samtidig med at vi sikrer, at nye keramikbrugere ved, hvordan værkstedet fungerer. Så vi kan hæve det midlertidige stop og igen åbne døren for nye brugere samtidig med, at vores nuværende brugere fortsat kan lide at bruge værkstedet,« lyder det fra Lene Karsbæk, der er daglig leder af Valby Kulturhus på Kultur Syds hjemmeside.</p><p id="p6">Mere og større Tidligere i år besluttede Kultur-og Fritidsudvalget, at keramikværkstedet skal blive i Valby Kulturhus, efter overvejelser om at lukke eller flytte værkstedet.</p><p id="p7">Samtidig har udvalget lagt op til, at ledelsen i Valby Kulturhus skal undersøge muligheden for at øge kapaciteten for keramikværkstedet.</p><p id="p8">»Det vil vi naturligvis se på med helt friske øjne. Som det er nu, er der ikke mange kvadratmeter i Valby Kulturhus, der ikke allerede er i brug, og derfor vil en kapacitetsudvidelse af keramikværkstedet formentligt betyde, at andre brugere får reduceret deres aktivitetsmuligheder. Derfor skal vi tænke i helt nye baner, hvis vi skal finde en god løsning på den udfordring", siger Lene Karsbæk.</p><p id="p1">Bilist eller cyklist -krydset Sdr.</p><p id="p2">Bilist eller cyklist krydset Sdr LIVSFARLIGT: »Selvfølgelig kan man ikke forvente at jeg som købmand klapper i hænderne over at få »prakket« endnu en konkurrent på halsen. Men faktisk er det bedøvende ligegyldigt.</p><p id="p3">For jeg har allerede så mange konkurrenter omkring mig, at vi alle efterhånden mister kunder, fordi de ikke kan komme hverken frem eller tilbage i Valby Langgade -og slet ikke i myldretiden: hvor det er med livet som indsats,« siger købmand Peter Sick fra SuperBest.</p><p id="p4">»Jeg forstår simpelthen ikke, at overborgmester Frank Jensen ikke fatter -eller at nogen forklarer ham -at han med sin stædige holden fast ved at sælge grunden på hjørnet af Smedestræde og Valby Langgade til bl. a. et supermarked, er med til at slå hele handelen i gaden ihjel -men værst af alt, at han samtidig spiller hasard med borgernes liv og levned.« Peter Sick opfordrer derfor Frank Jensen til at lægge vejen en tur om ad Valby Langgade først på eftermiddagen, for at fornemme hvor vanvittig trafikken er i det centrale Valby. »Det er nærmest med livet som indsats at cyklister g nd og fodgængere kører hjem fra arbejde og foretager deres indkøb -hvis de da ikke foretrækker at udskyde dem til senere på aftenen -noget alle supermarkeder kan tale med om, siger Peter Sick.</p><p id="p5">Og hvilken cyklist og bilist kan ikke tale med om de kaotiske tilstande, der dagligt udfolder sig i krydset Sdr. Fasanvej og Valby Langgade. »Det er mig en gåde, hvordan nogen ansvarlig politiker kan få sig selv til at stå inde for sådanne dispositioner. Med mine mere end 30 købmandsår i bydelen var det første der faldt mig ind, da jeg hørte om projektet, at man »pisser på Valby« -og jeg tør slet ikke tænke på, hvordan man må have det med sin samvittighed, den dag trafikulykkerne får en tragisk udgang,« siger købmanden fra SuperBest.</p><p id="p1">BYRUM TIL ALLE: Alene i 2012 kommer der 11.000 flere Københavnere, der skal færdes på gader og stræder. Københavns Kommune varsler derfor planer om at lave flere centrale veje til såkaldte Strøggader, skriver Berlingske En af de gader, der er i spil er Valby Langgade, der kan få en overhaling, så cyklister og offentlig transport får noget af pladsen fra bilisterne.</p><p id="p2">Et eksempel på en strøggade er Nørrebrogade, der for snart fire år siden blev lavet til strøggade.</p><p id="p3">Her går turen fra Søtorvet i Indre By til Nørrebros Runddel markant nemmere på cykel eller i bus frem for egen bil.</p><p id="p4">»Den overordnede vision er at skabe byrum til københavnerne.</p><p id="p5">Byen er jo til mennesker og ikke til metalkasser, hvis man skal sige det lidt skrapt,« siger teknik-og miljøborgmester i Københavns Kommune Ayfer Baykal ( SF) til Berlingske.</p><p id="p6">»Når vi spørger københavnerne, siger de, at de gerne vil have mere plads og mere grønt,« siger hun.</p><p id="p7"><br /><em style="bold">Valby Strøggade?</em></p><p id="p8">Centrale strækninger som Valby Langgade, Østerbrogade, Nordre Frihavnsgade og Frederikssundsvej er nogle af de gader, der kan få en del af sin asfalt omlagt.</p><p id="p9">Ayfer Baykal medgiver, at strøggaderne gør det mere besværligt at være bilist i København.</p><p id="p10">Men Københavns hastigt voksende befolkning vil kun øge presset på gader og stræder fra Østerbro til Amager, så det er nødvendigt med nye forslag og løsninger. En stor del af kommunens fokus bliver på grøn transport som cykler, metro og busser under mantraet: Mindst en tredjedel cykler, mindst en tredjedel benytter kollektiv trafik, og maksimum en tredjedel kører i bil.</p><p id="p11"><br /><em style="bold">Betalingsringen</em></p><p id="p12">Der kan være mange måder at nå det mål på, men strøggader er ikke nødvendigvis den bedste løsning.</p><p id="p13">»For at løse trængslen skal man skrue op for omkostningerne for trafikanterne. Ved at anlægge strøggader er det tidsomkostninger, man skruer på. Men samfundsmæssigt er det ikke smart, for så holder man bare i kø uden at producere noget.</p><p id="p14">Så er det en bedre løsning at tage prisen og gøre det dyrere at komme ind i København, som man for eksempel ville med betalingsringen,« siger Harry Lahrmann, der er trafikforsker ved Aalborg Universitet til Berlingske.</p><p id="p15"><br /><em style="bold">Overrasket FDM</em></p><p id="p16">Efter betalingsringen blev kasseret i slutningen af februar, blev den såkaldte trængselskommission nedsat. Kommissionen er dårligt begyndt på sit arbejde, og hos FDM er man overrasket over, at der bliver pustet liv i projekterne omkring strøggaderne, inden der ligger anbefalinger fra kommissionen.</p><p id="p17">»Vi er altså meget forundrede over, at man har så travlt i Københavns Kommune.</p><p id="p18">Hvad med trængselskommissionen? Skulle vi ikke vente på den? Vi tror godt, at man kan skabe oaserne og stadig have en flydende biltrafik i København, men vi har en bekymring om, at man laver oaserne og så glemmer bilisterne,« siger Torben Kudsk, der er afdelingschef i FDM.</p><p id="p19">Kommunens beslutning Men Københavns Kommune har allerede sat cyklen i gear, og Ayfer Baykal vil ikke se sig over skulderen efter trængselskommissionens udspil.</p><p id="p20">-Jeg tror ikke, at trængselskommissionen nødvendigvis kommer med nogle konkrete forslag som med Amagerbrogade.</p><p id="p21">Men derfor skal vi stadig som kommune handle og agere.</p><p id="p22"><br /><em style="bold">Fakta STRØGGADER I KØBENHAVN</em></p><p id="p23">Trafikken i København steg hvert eneste år fra 1990 til 2006. Siden 2006 er trafikken i byen faldet stort set hvert år.</p><p id="p24">Antallet af biler, der kører over kommunegrænsen i dagtimerne, faldt alene i med. biler pr. dag til i alt Cykeltrafikken over kommunegrænsen er noget mere svingende, men steg sidste år med cykler til cykler pr. dag.</p><p id="p25">Antallet af parkeringspladser i Københavns Kommune er siden faldet fra til Antallet af biler, der kører over kommunegrænsen, er i samme periode steget med cirka Begrebet strøggade dækker over en gade, der får forbedret sine forhold for cyklister, fodgængere og kollektiv transport.</p><p id="p26">Der er indtil videre kun anlagt en strøggade på Nørrebrogade mellem Søtorvet og runddelen.</p><p id="p27">Der er sat mio. kroner af til en sanering af Amagerbrogade.</p><p id="p28">En række andre strækninger er udset som potentielle strøggader, herunder Valby Langgade. Der er dog ingen konkrete planer endnu.</p><p id="p1">Når mørket sænker sig fredag aften, går startskuddet til den årlige Kulturnat i hele København.</p><p id="p2">Vil du blive i bydelen og udforske dit eget lokalområde - så er mulighederne mange.</p><p id="p3">Valby er nemlig igen i år klar med en række spændende events.</p><p id="p4">Blandt de lokale Kulturnat-tiltag er der mulighed for et kig ind i dansens verden. Dansehallerne byder nemlig nattens publikum indenfor til en magisk aften fyldt med perler fra dansens verden.</p><p id="p5">Danseworkshops for børn og voksne med Stands og Dans.</p><p id="p6">Charleston/ swingdans ved Danseglad. dk, Dansefilm i Dansehallernes MiniBio og Dansens Dage-fotoudstilling er bare et udpluk af, hvad du kan opleve i Dansehallerne by night.</p><p id="p7">Et stenkast derfra kan du i Carlsbergs Visitors Centre opleve verdens største flaskesamling eller se en dokumentarfilm af Luke Fowler, der er et af de mest omtalte navne på den unge, britiske kunstscene. Du kan få et unikt kig ind i Pompejiisalen, hvor Det Danske Kammerkor synger, ligesom der bliver en tur i ' De hemmelige kældre'. Fra kl.</p><p id="p8">21 er der musik og festlig stemning i Bar Jacobsen, indtil portene lukkes kl. 24.00. Der vil være mulighed for at stille den lille sult ved grillen i gårdcafeen, oplyser Carlsberg, der ligeledes minder om, at man skal huske at købe et Kulturpas på forhånd.</p><p id="p9"><br /><em style="bold">Kom bag om filmen</em></p><p id="p10">Også Nordisk Film byder på en spændende rundvisning. Skal du med til denne populære rundvisning på den gamle filmgrund, så kræver det forhåndstilmelding.</p><p id="p11">Billetter er allerede klar til afhentning.</p><p id="p12">Valby lokalhistoriske Selskab og Arkiv på Mosedalvej 1 viser i arkivet kunstneres glæde ved at tegne og male i den gamle landsby gennem 150 år. Billederne viser udviklingen fra landsby til moderne forstad. Bemærk, at dette arrangement starter allerede kl. 18.00.</p><p id="p13">I Jesuskirken kan man komme med på rundvisning i både kirke og krypt og høre om orglerne ved kirkens organist, der både fortæller om og spiller på instrumenterne.</p><p id="p14">Der vil hele aftenen være adgang til kirkens krypt og til tårnet Her køber du et Kulturpas Igen i år kræver det et Kulturpas at få adgang til de mange aktiviteter, som byen byder på under Kulturnatten. Kulturpasset koster 85 kr. og kan købes fx hos Kort&amp;Godt på Sjælør eller Valby Station, hos Movia Kundecenter på Toftegårdsplads, i Prøvehallen eller på Visit Carlsberg, Gamle Carlsberg vej 11.</p><p id="p15">Kulturpasset giver fri adgang til alle arrangementer i programmet og gratis transport med tog, bus og metro i hele HT-området.</p><p id="p16">Der er fri entré for to børn ( t. o. m.</p><p id="p17">11 år), når de følges med en voksen, der har Kulturpas. Husk derfor at købe et Kulturpas til 85 kr. inden du og familien bevæger jer ud i mørket, opfordrer arrangørerne.</p><p id="p18"><br /><em style="bold">Tid og sted</em></p><p id="p19">Fredag d. 15. oktober i tidsrummet kl. 17 - 02 er der Kulturnat over hele København. Både Valby og Sydhavn er på banen med en række aktiviteter.</p><p id="p20">For 18. år i træk vil byen åbne sig for Kulturnattens gæster.</p><p id="p21">Skjulte rum vil åbne sig, fordi alting ser anderledes ud om aftenen og natten. Lyset vil strømme ud fra slotte, ambassader, museer, kirker, gallerier, ministerier, musiksteder, teatre og andre kulturinstitutioner.</p><p id="p22">Se hele programmet for Kulturnatten på hjemmesiden: www.kulturnatten.dk.</p><p id="p1">Ikke unaturligt elsker medlemmerne af Valby Lokaludvalg deres bydel. Men hvad med dig, lyder spørgsmålet fra lokalpolitikerne på Toftegårds Plads, der efterlyser hjælp til at indfange den helt særlige valbystemning på et billede på Instagram med tagget # elskditvalby.</p><p id="p2">Alle de indsendte billedlige kærlighedserklæringer til Valby kommer til at indgå som en del af en udstilling under Valby Kulturdage -hvor Spinderiet har udloddet en hyggelig aften i byen til de tre bedste billeder. Så bare skyd løs! Side 6.</p><p id="p1">TK Development har netop indgået aftale om salg af det færdigudviklede  butiks-, leisure- og kontorprojekt til ejendomsinvesteringsselskabet Dades.  Prisen er aftalt til 662 mio. kr. </p><p id="p2">Projektet, der får navnet » Valby Torvene « tager  udgangspunkt i en ombygning af det gamle Bomuldsspinderi. Samtidig opføres  fem selvstændige bygninger, så der reelt skabes en hel ny bydel med egne  gader og egen identitet. </p><p id="p3">Det samlede projekt bliver på 55.000 etagemeter og kombinerer boliger,  liberalt erhverv, kontorer, butikker og restauranter. TK Development har  udviklet byfornyelsesprojektet i tæt dialog med bl.a. Valby Bydelsråd og  Københavns Kommune.</p><p id="p4">Der har været lagt afgørende vægt på, at byfornyelsen skulle ske i respekt  for de smukke, eksisterende bygningsværker i området. Ved samtidig at  kombinere de gamle ejendomme med en række nye bygninger, der naturligt  indbygges i områdets gadestruktur, vil der blive skabt et helt specielt  byrum og torvemiljø i hjertet af Valby.</p><p id="p5"><em style="bold"></em>Shopping-delen af  Valby Torvene bindes  – efter internationalt forbillede  –  sammen af en glasoverdækning i 4. sals højde. De overdækkede gader vil være  åbne i enderne, og man vil kunne shoppe tørskoet i ly for regn og  blæst.</p><p id="p6">I gadeplan etableres cirka 45 individuelle butikker fordelt på dagligvarer,  specialbutikker samt caféer og restauranter. Der er allerede indgået  lejeaftaler med en række detailhandelskæder  – bl.a. Kvickly,  Fakta, Hennes &amp; Mauritz samt Jysk.</p><p id="p7"><em style="bold">Boliger</em></p><p id="p8">På de øverste etager  – fra 1. til 3. sal   – etableres i alt cirka 12.500 kvm boliger og 5000 kvm  kontorer.  Desuden vil cirka 7000 kvm blive anvendt til kultur- og fritidsaktiviteter,  så der også skabes aktivitet uden for butikkernes åbningstider. Her er der  bl.a. indgået aftale med Hard Work Studio om etablering af et moderne  fitnesscenter. </p><p id="p9">Med direkte adgang til Valby Station og med nybygning af cirka 12.000 kvm  parkeringsfaciliteter er der samtidig sikret optimale adgangsforhold til  bydelen.</p><p id="p10">Opførelsen af bydelscentret igangsættes i løbet af kort tid, og centret  forventes at kunne tages i brug i slutningen af 2006.</p><p id="p11">Adm. direktør Frede Clausen fra TK Development fremhæver  samarbejdet med først og fremmest Valby Bydelsråd, men også med både  Københavns Kommune og de statslige myndigheder.</p><p id="p12">»Vi har lagt afgørende vægt på at få skabt en byfornyelse, hvor  den atmosfære og det miljø, der allerede eksisterer i Valby-området bevares.  Jeg er overbevist om, at vi med byfornyelsen får skabt et fantastisk godt  torvemiljø til glæde for borgerne i Valby, « siger han.</p><p id="p13">Også adm. direktør Boris Nørgaard Kjeldsen fra ejendomsinvesteringsselskabet  Dades ser store perspektiver i det nye bydelscenter i Valby. Han forudser,  at Dades også fremover vil indgå aftaler om køb af investeringsejendomme,  der kun er på projektstadiet, hvis muligheden opstår.</p><p id="p14">Dades har desuden netop indgået aftale om køb af den såkaldte Svorin  Karré  i Kgs. Lyngby, hvor ISO er hovedlejer. Ejendommen er  erhvervet for en pris på 220 mio. kr. Samtidig har Dades, som et fortsat led  i en mere fokuseret investeringsstrategi, afhændet kontorejendommen  Tobaksgården i Horsens for en salgspris på 91,5 mio. kr.</p><p id="p15"><a href="mailto:business@berlingske.dk">business@berlingske.dk</a></p><p id="p1">De lokale SF'ere har valgt en lokal kandidat til næste års kommunevalg. På et medlemsmøde forleden var der bred enighed om at pege på 32-årige Lotte Thiim Bertelsen.</p><p id="p2">Sammen med sin kæreste har hun boet i Valby i snart to år, og som mor til to børn på ½ og 3 år har hun hurtigt lært Valby at kende rigtig godt. Hun er uddannet på RUC i offentlig administration og historie og arbejder som udvalgssekretær i Vesterbro Lokaludvalg. </p><p id="p3">Lotte Thiim Bertelsen har været medlem af Borgerrepræsentationen siden sidste valg og sidder i Teknik- og Miljøudvalget og er desuden gruppeformand for SF. Desuden har hun i tre måneder været medlem af Folketinget som suppleant.</p><p id="p1">Æblerov: Valby Lokaludvalg har i flere år lånt en æblepresser ud, så alle har haft mulighed for at lave lækker friskpresset æblemost. Også ved forskellige arrangementer, har presseren været i brug, så lokaludvalget har serveret most på blandt andet Herman...</p><p id="p1">CINEASTISK: Ole Victor Nielsen (billedet) og de andre frivillige i Valby Kino kan nu tilbyde endnu mere biograf på Gammel Jernbanevej. En donation på 300000 kroner fra Tuborgfondet har nemlig gjort, at de ihærdige frivillige har kunnet anskaffe en ny server og projektor til Sal 3, der hidtil kun har været brugt i et beskedent omfang, da der tidligere kun kunne vises film i dvd-og Bluray-format.</p><p id="p2">Den ny teknik giver mulighed for at udvide antallet af daglige visninger med 50 procent, og det giver både et større udbud for publikum og flere penge i biografens kasse.</p><p id="p3">For at fejre den glædelige udvidelse holder Valby Kino reception torsdag 10. marts klokken 17-21.</p><p id="p4">Der vil være oplæg, musikalsk underholdning, chili con carne, øl, vand og festlig stemning (tilmelding nødvendig på: kontakt@valbybladet.</p><p id="p5">dk), inden den ny projektor bliver indviet med den aktuelle ' Flaskepost fra P' for kinoens frivillige og særligt indbudtge gæster klokken 18.30.</p><p id="p6">Man kan købe billet til forestillingen, hvis der er plads.</p><p id="p1">Fodbold. Fremad Valbys kendte fodboldpiger fra DR Ramasjangs tv-udsendelse " Fodboldpigerne" klarer sig forrygende i år Det var synd, at der ikke var flere tilskuere til opgøret i Elite Øst U18-piger, da Fremad Valby tog imod Hillerød GI lørdag eftermiddag i en solbeskinnet Valby Idrætspark.</p><p id="p2">Trods pænt fremmøde af forældre, venner og bekendte, så fyldte tilskuerne ikke meget på lægterne, hvor der tidligere kom 1.500 tilskuere, da Frem spillede i 1. division.</p><p id="p3">Nu gik de udeblevne tilskuere dog glip af det, jeg ikke tøver med at udnævne til " Årets Mål" i Valby Idrætspark: Målet kom i midten af anden halvleg, da Fremad Valbys venstrekant Marie Kalvig fyrede kanonen af fra 30 meter og bolden suste ind i højre målhjørne efter at have hilst på begge målstolper først.</p><p id="p4">Det mål måtte alle overgive sig for, og da målet bragte Fremad Valby på 2-0, og da der manglede godt 20 minutter af kampen, så troede de fleste, at alle tre points var hjemme og den absolutte førsteplads til Fremad Valby var hjemme.</p><p id="p5">Sådan skulle det dog ikke gå, for lige pludselig vågnede gæsterne fra Hillerød op, og så kunne man pludselig se, at holdet sidste år spillede en række højere oppe: Gæsterne havde et par meget dygtige spillere, og de nærmest drev deres holdkammerater op til hjemmeholdets mål i de sidste, nervepirrende minutter.</p><p id="p6">Det pres kunne Fremad ikke holde: Kort efter Maria Kalvigs flotte mål blev der reduceret til 1-2, og kort før tid blev det 2-2 - kampens resultat.</p><p id="p7"><br /><em style="bold">Er ubesejrede Men det ene</em></p><p id="p8">Men det ene points var godt nok mod et hold, der forlods var svage favoritter, men som i langt største delen af kampen kom til kort i Valby.</p><p id="p9">Fremad Valby's U18-piger i Elite Øst er nu ubesejrede efter sæsonens første tre kampe: Holdet vandt sæsonpremieren 3- 1 over B. 73 fra Slagelse, og i forrige runde blev det til en udesejr på 3-0 over Ballerup-Skovlunde ( BSF).</p><p id="p10">Det giver syv points i tre kampe, et meget tilfredsstillende resultat for Fremad Valbys piger, der også blev pokalvindere før sommerferien ved at besejre B. 93.</p><p id="p11">Et godt og talentfuldt hold, der også er kendt fra tv-skærmen.</p><p id="p12">Sidste år kørte tv-serien " Fodboldpigerne" på DR Ramasjang, og der er planer om en fortsættelse af serien, der humoristisk, men ærligt beskriver atmosfæren omkring et U18-hold.</p><p id="p13"><br /><em style="bold">Nye spillere</em></p><p id="p14">Der er kommet et par nye spillere til, bl. a. de to tidligere SSBspillere Marie Kalvig og Mathilde Bolding, der begge gjorde en særdeles god indsats i kampen mod Hillerød. Mathilde Bolding sled på midten, mens Marie Kalvig var en konstant trussel på venstrekanten - kronet med hendes meget flotte mål.</p><p id="p15">Også holdets anfører Mira Boel leverede en solid indsats i lørdags.</p><p id="p16">Nu skal Fremad Valbys U18-piger en tur til PSV Sydsjælland på lørdag 11. september.</p><p id="p17">Kampen spilles i Præstø, men hjemmeholdet har ikke gjort meget væsen af sig i de første kampe, så vi tipper en ny sejr til Fremad Valby. Og så har pigerne fortjent, at der kommer mange flere ud for at se på, når de spiller.</p><p id="p18"><br /><em style="bold">Stillingen U18 Elite Øst</em></p><p id="p19">1 Himmelev-V BK 7 2 Fremad V 7 3 Hillerød GI 5 4 BSF 3 5 B. 733 3 -6. PSV Sydsjælland 0.</p><p id="p1">Galleri Mogadishni, der åbnede i 2000 på Islands Brygge og i 2003 flyttede til Valby og forsøgte at skabe et gallerimiljø med fem andre gallerier i ét stort industrikompleks på Carl Jacobsensvej, rykker nu endnu en gang teltpælene op - denne gang mod Indre by.</p><p id="p2">13. februar åbner galleriet i nye lokaler i Bredgade, som efter nogle år, hvor nye gallerier har forsøgt at etablere sig i byens randområder, nu atter står som det sted, hvor langt de fleste gallerier forsøger at klare sig igennem finanskrisen.</p><p id="p3">Den nye adresse bliver Bredgade 23B, 1. sal, og åbningsudstillingen bliver med den canadiske kunstner NEIL FARBER. aok. dk ¦.</p><p id="p4"><br /><em style="bold">MOGADISHNI FLYTTER</em></p><p id="p5">Galleriet Mogadishni flytter i næste måned fra Valby, hvor det har ligget siden 2003. Den nye adresse bliver i stedet i Bredgade. Se mere om galleriets kunst på www. mogadishni. com.</p><p id="p1">Dagbladet Information, der er avis for den selvbestaltede åndselite i det indre København, langer kraftigt ud efter Københavns Kommunes kulturudvalg, der har besluttet, at Valbys lokale Teater V skal være et såkaldt " lille storbyteater" med de støttemuligheder, der følger med.</p><p id="p2">Det passer åbenlyst ikke avisens kulturredaktion, der vil have teatertilbud i den indre by og ikke andre steder.</p><p id="p3">Valby betegnes som en forstad til København! Journalisten kalder det for socialhjælp til Valby...</p><p id="p4">Der skrives: " For de projektstøttede teatergrupper er det allerstørste problem egentlig publikumsprofileringen.</p><p id="p5">Kanonhallen er efterhånden grundfæstet hos publikum som en scene for nyskabende scenekunst. Hvis tilsvarende produktioner skal præsenteres på Teater V i Valby, skal markedsføringen starte helt forfra. Og det tager nemt femti år at profilere sådan en scene. Derfor vil savnet af Kanonhallen slå hårdere, end man umiddelbart skulle tro. Desuden har Kanonhallen op til 300 pladser, hvor Teater V kun har 110, omtrent som K1 på Nørrebrogade.</p><p id="p6">Desuden virker det mere som socialpolitik at indføre teater i Københavns yderområder.</p><p id="p7">Hvis det var kulturpolitik, ville teatrene blive placeret dér, hvor publikum helst går i byen, nemlig i byen og ikke i forstæderne.</p><p id="p8">Hvad man så kan lære af dette? At spin på en hel kunstarts vegne er kikset. Også når det gælder krybbespil med kanonkugler gemt i halmen. Halleluja!" Dagbladet Information 9. december 2008 Hvilken selvhøjtidelighed Det kan ikke komme bag på mange, at Information, der hævder at være " den mindst ringe" i branchen, lider af en mental forsnævring i forhold til redaktionslokalerne i baggården på Store Kongensgade.</p><p id="p9">Udsynet rækker til Kongens Nytorv og omegns cafeer og kulturtilbud suppleret med Frederiksberg Allé og lidt Christianshavn. Alt andet er forstæder! Og ønsket fra Borgerrepræsentationens side om at støtte kulturlivet i Valby er - socialhjælp! Det er virkelig Københavneri - large . I Jylland og på Fyn har mange et billede af, at medier og politikere ser verden fra Hovedstaden og mod vest. Men denne variant er godt nok ny. Det virkelige København er altså middelaldergaderne i det allerinderste af storbyen. Resten er forstæder! Det er trist, at Information har overset, hvilken vækst Valbys kulturliv har gennemgået de seneste år. Det er endnu mere trist, at Information mener, at Hovedstadens støttede kulturliv alene skal foregå i avisens eget nærområde.</p><p id="p10">Uagtet at skatteyderne, der betaler gildet, bor alle andre steder. I Valby alene ca.</p><p id="p11">50.000 mennesker og 20.- 30.000 nye er på vej på Grønttorvet, F. L. Smidth og Carlsberg. De skal ikke kunne gå i teatret i deres egen bydel, men tvinges til centrum.</p><p id="p12">Hvilken elitær tankegang.</p><p id="p13">Hvilken selvhøjtidelighed.</p><p id="p14">Hvilken mangel på fornemmelse for, hvordan man skaber og udvikler en hovedstad fra at være snævertsynet og elitær til at være et dynamisk og folkeligt metropol.</p><p id="p15">Anerkendelse af Valby Danskerne vil helst gå til fodbold i Parken. Det har de gjort i snart 100 år. Men der er altså også en 20.- 30.000, der finder vej til Brøndby for at opleve landets nationalsport.</p><p id="p16">Det er ikke meget anderledes med teaterliv.</p><p id="p17">Valby er ikke en forstad eller et yderområde, men en del af Københavns Kommune og klarer sig som bydel uden kulturel socialhjælp.</p><p id="p18">Måske lidt svært at fatte på Information, der lever af skatteyderbetalte støtteordninger, hvis bortfald truer avisens liv.</p><p id="p19">Kulturlivet i Valby blomstrer i kraft af ildsjæle. For bydelen skal være et spændende sted at leve, arbejde og bo.</p><p id="p20">Søndag havde vi premiere på søndagskoncert med kammermusik.</p><p id="p21">Et eksempel på at nye tiltag bliver vellykkede.</p><p id="p22">Anerkendelsen af Teater V er ikke alene en anerkendelse af hele teatret og dets grundlægger og ildsjæl, Pelle Koppel.</p><p id="p23">Det er også en anerkendelse af Valbys generelle indsats for at trække sig selv op ved hårene.</p><p id="p24">Det går nemmest, hvis vi også har et teater.</p><p id="p1">Valby Bibelcamping har fået et nyt mødetelt, og det markeres på festlig vis den 4. juli med tale og godt kaffebord.</p><p id="p2">Det fortæller Harry Dalgaard, der er lejrchef.</p><p id="p3">»Det nye telt er lige så stort som det gamle og er finansieret gennem midler fra Indre Mission i Nordsjælland og fra Valby Bibelcamping.« Det gamle telt får en ny fremtid i Rumænien.</p><p id="p4">»Der er en familie, som læser Bibelen sammen med børn og unge. Deres hus er blevet for lille, så de får det gamle mødetelt. Det giver dem mere plads til bibelprojektet med børnene,« slutter Harry Dalgaard.</p><p id="p1">FILM: Der har ikke været biograf i Valby siden 1970' erne, til trods for den åbenlyse filmhistorie, som Valby bærer. Folkene bag Valby Kino har kæmpet med næb, klør, banken, fonde og kommunen. Og vundet slaget. Københavns Kommune har netop godkendt byggetilladelsen for Valby Kino, der skal indrettes på Gl. Jernbanevej 40, så efter planen begynder byggeriet inden for en måneds tid.</p><p id="p2">»Nu glæder jeg mig bare til, at vi kommer i gang. Det har været længe nok undervejs.</p><p id="p3">Hvis alt flasker sig, sådan som det ser ud til lige nu, så kan vi vise den første film i marts,« fortæller Martin Boserup, der er næstformand og kasserer i Valby Kino.</p><p id="p4"><br /><em style="bold">Udskudt premiere</em></p><p id="p5">De har tidligere håbet og troet på en premiere allerede ved juletid, men byggegodkendelsen fra Københavns Kommune trak ud. Nu er de i midlertid så godt som klar -og det samme er de mange frivillige, der allerede har meldt sig.</p><p id="p6">»Vi har allerede over 100 frivillige, der har meldt sig. De kommer til at stå for billetsalg, cafeen, billettering, oprydning, værtsjob ved arrangementer og operatør-arbejde. Også til byggeriet af biografen håber vi på hjælp fra frivillige, som kan byde ind med viden, erfaring og praktiske gøremål som oprydning på byggepladsen, tapetsering og gulvlægning,« siger Martin Boserup.</p><p id="p7"><br /><em style="bold">Tre sale og lounge</em></p><p id="p8">Biografen, der sætter Valby tilbage på film-kortet, kommer til at rumme tre sale med plads til godt 220 filmelskere. Desuden bliver der indrettet et loungeområde med café, hvor man kan slå sig ned og arbejde eller hygge med en kop kaffe.</p><p id="p9">»Der skal være wifi, god filmlitteratur, dagens aviser og en hyggelig pejs. Alt i alt et kreativt område, og det bliver et interessant miks af café, lounge og biograf,« fortæller han.</p><p id="p10">Bestyrelsen i Valby Kino har netop indkaldt alle deres medlemmer til ekstraordinær generalforsamling om 14 dage for at få godkendt stiftelsen af den fond, der skal drive biografen.</p><p id="p11">Det er lykkedes for kinofolket at få tilsagn om i alt 5,2 millioner til biografen, med blandt andet støtte fra A. P.</p><p id="p12">Møller Fonden, Områdefornyelsen, Realdania, Det Danske Filminstitut samt masser af lokale Valby-borgere, der for eksempel har købt biografstole til 2000 kroner stykket. Der er stadig ' ledige pladser', hvis nogen ønsker sit navn på en stol i biografen eller for den sags skyld have opkaldt en sal efter sig.</p><p id="p1">HYGGELIGT AT HANDLE: Blandt de andre ostehandlere i København er Troels Munk Christensen fra Valbys Ostelager på Valby Langgade kendt som bonderøven.</p><p id="p2">Han er ikke typen, som fortæller anekdoter om franske Juliette, der vandrer rundt i de franske alper og vender ostene to gange om dagen. Eller om at der i naboprovinsen fremstilles en delikat brie, som smager nøddeagtigt, fordi gederne kun græsser på en særlig mark.</p><p id="p3">Den slags har han slet ikke sat sig ind i.</p><p id="p4">I hans butik er det ikke så vigtigt, at ekspedienterne kan osteleksikonet udenad. De skal først og fremmest være gode til at sludre og tage gas på kunderne.</p><p id="p5">For det er det, borgerne i Valby går mest op i.</p><p id="p6">»Folk herude vil bare have, at det er hyggeligt at handle, og at ostene smager godt,« siger Troels Munk Christensen, der netop har fejret 25 års jubilæum i sit Ostelager på Valby Langgade.</p><p id="p7">»Så er det lige meget, om der hører en nok så fin historie til, eller hvilket græs geden har spist. På den måde er vi nok lidt mere provinsagtige end kollegerne inde i byen og på Frederiksberg.« Valby er den bydel i København, hvor borgernes indkomst ligger tættest på gennemsnittet.</p><p id="p8">Det gjorde den i 1985 - og det gør den stadig i dag. Ser man bort fra det nye storcenter på torvet og de nyrenoverede cafeer langs hovedgaden, har kvarteret ifølge ostehandleren ikke ændret sig det store de sidste 25 år.</p><p id="p9">Den vestlige side af Valby Bakke, hvor man ifølge musikeren Peter Sommer, »ikke taler, men bare snakker«, udgør stadig grænsen mellem de travle byfolk i hovedstaden og bonderøvene i de dybere provinser.</p><p id="p10">Her er en ligelig blanding af gamle etageejendomme, alment boligbyggeri og velhavervillaer.</p><p id="p11">Skal man tro statistikkerne, er det lige her - i Valby - at gennemsnitskøbenhavneren bor.</p><p id="p12">Ikke at Troels Munk Christensen kan tale med om de helt gamle dage. Han er tilflytter som så mange andre - fra Nibe i Nordjylland. Som 18-årig flyttede han til hovedstaden for at aftjene sin værnepligt i Livgarden. Som 28-årig blev han ad omveje ejer af Valbys ældste ostebutik.</p><p id="p13">Ligesom at være i Jylland Men efter et smut forbi nogle af Københavns andre kvarterer var ankomsten til den 900 år gamle bydel vest for bakken næsten som at komme hjem.</p><p id="p14">»Her er som at være i Jylland.</p><p id="p15">Folk kommer ind og snakker om deres børnebørn, deres arbejde - ja, sågar deres sygdomme. Og så dytter de på gaden for at hilse, når de kører forbi. Inde i byen står folk pænt og venter, til det bliver deres tur, køber deres varer og går hjem. Her kan stå 30 mennesker klemt sammen i butikken og knevre. Tonen er friskere og frækkere, og det hele er lidt mere jævnt.« Hos ostehandlerne i resten af hovedstaden kommer indtjeningen i stadig højere grad fra franske delikatesser. Hos Valby Ostelager er den mest populære vare stadig mild danbo skæreost. Og mens de finere ostehandlere sælger få specialvarer med en høj avance i weekenderne, tjener Troels Munk Christensen lidt mindre på hverdagsost og rullepølse og har butikken fuld af mennesker ugen rundt. På samme jyske maner, som slagter Riis praktiserede på den anden side af Valby Langgade, før en vandskade fik ham til at dreje nøglen om. Her købte man slagterpakker til en måned ad gangen, ikke det finskårne kødpålæg. I vinduet lå der kvalitetskyllinger, pølser og koteletter, ingen pynte-salatblade eller smurte baguettes. »Det er en lille provins i storbyen, folk kommer hinanden mere ved.</p><p id="p16">De er ikke så fine på den som inde i byen eller på Frederiksberg.</p><p id="p17">Det er sikkert derfor, en bonderøv som jeg føler mig så godt hjemme,« griner Troels Munk Christensen.</p><p id="p18">Stolt af at være forstad Den tid, hvor Valby var bøhlandet langt fra københavnernes idé om, hvor det var acceptabelt at bo, er for længst forbi.</p><p id="p19">De sidste år er der flyttet stadig flere familier til, der jagter ro og landsbystemning kun få kilometer fra Rådhuspladsen, til kvarteret.</p><p id="p20">Men Valby har stadig sin egen stærke forstadsidentitet, fortæller Hans-Otto Lindgreen, der er lokalhistoriker og bosat i den fine, gamle del af byen. Da Københavns Kommune for år siden eksperimenterede med bydelsråd, var Valby den eneste del af hovedstaden, der ved en folkeafstemning ønskede at gøre ordningen permanent.</p><p id="p21">Historien om Valby som industrikvarter er gået i arv i bevidstheden; Valby-borgerne er stolte af Carlsberg og Nordisk Film. Det er en bydel, hvor folk har både boet og arbejdet, og mange handler stadig lokalt.</p><p id="p22">Troels Munk Christensens 22-årige datter, Simone, der har arbejdet i ostelageret de sidste fire år, kunne nu alligevel ikke forestille sig at slå sig ned her. Hun bor på Nørrebro, der er tættere på byen, og hvor beboerne i det store og hele er lidt mere bysmarte og passer sig selv.</p><p id="p23">»Men jeg kan godt lide at være her, for folk er gladere og snakker mere sammen. Der er helt sikkert en helt anden hyggelig stemning i butikkerne i Valby, end der hvor jeg bor,« siger hun. B.</p><p id="p24"><br /><em style="bold">Fakta om Københavns voksværk</em></p><p id="p25"><br /><em style="bold"> VALBY -50.000 PÅ NI KVADRATKILOMETER</em></p><p id="p26">København vokser og bliver rigere. Men byen bliver også stadigt mere polariseret. I 1985 var der 40.000 kroners forskel på gennemsnitsindkomsten i byens rigeste og fattigste bydele. I dag er forskellen på over 100.000 kroner.</p><p id="p27">Valby er hovedstadens økonomisk betragtet mest gennemsnitlige bydel med en gennemsnitsindkomst på 216.300 kr. pr borger om året efter skat. Med industripionerer som Carlsberg, FL Smidth, gasværker og bomuldsmøller har Valby været en af byens hovedindustrikvarterer -og filmhovedstad med Nordisk Film på Mosedalvej. Ud over Olsenbanden bor her ca 50.000 borgere fordelt på ni kvadratkilometer.</p><p id="p1">Sagsanlægget er trukket ud igennem flere år, fordi sagsøgerne skal godkendes til at have en såkaldt 'retslig interesse' i sagen. Dette vil blive afgjort ved Højesteret den 3.-5. marts. Derefter kan den egentlige retssag gå i gang.</p><p id="p2">Frank Johannesen, en af de oprindelige sagsøgere, fortæller. Der bliver lejlighed til spørgsmål og debat.</p><p id="p3">Valgårdsvej 8, Valby tirsdag 23. februar kl. 19</p><p id="p1">I 20 år har Gerda RaRask boet i Valby, i Den Hvide By, og det er hun vildt begejstret for - lige som hun er vild med Valby Bladet, for at holde sig ajour med hvad der foregår i hendes bydel.</p><p id="p2">Og det gør den nu pensionerede institutionsleder så suverænt, at hun vandt Valby Bladets årlige Nytårsquiz for 2008, hvor hun med 10 ud af 13 rigtige spørgsmål sikrede sig en fornem præmie bestående af lige så mange fornemme rød- og hvidvine.</p><p id="p3">- Jeg synes det er sjovt at deltage i den slags konkurrencer, der også har et gran alvor over sig, siger Gerda Rask, der endda det meste af 2008 fulgte nøje med i hvad der skete i bydelen, for at "krydse af" om hun nu havde svaret rigtigt på spørgsmålene i Nytårsquiz' en. </p><p id="p4">Og de eneste tre svipsere var spørgsmålet om en uændret skatteprocent, flere gallerier på Carl Jacobsens Vej og håndboldklubben Ajax's kamp for oprykning - hvad Gerda Rask nok ønskede, men ikke rigtigt troede på, lige som hun heller ikke havde forventet en skattenedsættelse men at der ville dukke flere gallerier op i Valby i 2008. </p><p id="p5">For øvrigt en opfattelse rigtig mange af deltagerne havde på deres tipskupon - som åbenbart hørte tilde mere drilske, da langt over haævdelen af deltagerne højst havde svaret rigtigt på halvdelen af spørgsmålene. Men prøv igen i det nye år - præmien er den samme, 13 flasker vin, og spørgsmålene finder du på den modstående side. God fornøjelse og godt nytår.</p><p id="p1">Solceller pibler frem i Valby, både hos private og virksomh eder, og der er efterhånden en del KLIMA+ virksomheder, som fokuserer på at reducere CO2-udledning gennem energi forbrug og omtanke, eksempelvis ved at anvende årstidens grønsager.</p><p id="p2">- Valby er godt med i front. Bare i år har 22 virksomheder, villaer og boligforeninger fået sat solceller op med et tilskud på 30-40 procent, og der bliver frem til 2012 sat i alt 2000 m2 solceller op i Valby, som det ser ud nu. Vi er også langt fremme, når det gælder KLIMA+ butikker og restauranter. Det vidner alt i alt om klimabevidste forb rugere og virksomheder i vores bydel, fortæller Marianne Kruse Kristiansen, centerleder for Miljøpunkt Valby.</p><p id="p3"><br /><em style="bold">Klima+</em></p><p id="p4">28 butikker og 18 restauranter og caféer. Så mange er indtil nu tilmeldt KLIMA+ ordningen i Valby, der har fokus på CO2-besparelser på driften, for eksempel el, vand, transport og affald.</p><p id="p5">Det er meget forskelligt hvad virksomhederne gør for at være klimavenlige,men fælles for dem alle er, at de har udfyldt en inspirationsliste over hvilke energiområder, de fokuserer på, og de har oplyst deres energiforbrug og haft besøg af en klimarådgiver med henblik på at reducere deres forbrug. Mange har valgt at skifte energiselskab til Nature nergi, og nogle frontløbere har lavet en grundig klimaplan. KLIMA+ restauranterne tilbyder økologisk eller Fair Trade mad og drikke,men der er intet krav om, at køkkenet skal tilbyde vegetarisk mad eller være 100 procent økologisk.</p><p id="p6">Du kan kende KLIMA+ virks omhederne på, at de har et klistermærke i døren. Der ligger også en liste over dem på www.miljopunkt-valby.dk.</p><p id="p7"><br /><em style="bold">Bevidste Valbyborgere</em></p><p id="p8">Projektkoordinator hos Miljøpunkt Valby, Louise Groth- Jørgensen, fortæller, at mange kunder i Valby går op i økologi og klimabevidsthed:</p><p id="p9">- Der er meget, der tyder på det. Der er hele tre Irma'er i Valby og Sydhavnen samt det øko l ogiske superm a rked Egefeld, og Kvickly i Spind eriet er en af de Kvickly-forre tninger, der sælger flest økova re r. Vores årl i ge grønne bazar ved Nordisk Film, hvor der er fokus på økologi, energi og miljø, er også meget velbesøgt. Opsætning af solceller vinder i disse år også udbredelse blandt private og virksomheder i Valby.</p><p id="p10"><br /><em style="bold">'Solstation'</em></p><p id="p11">Taget på Sjælør Station blev i starten af december forsynet med 139 kvadratmeter solcell er, hvilket svarer til fem husstandes forbrug. Solcellerne skal levere strøm til stationens elforbrug, og på et display på stationen kan man aflæse, hvor meget de producerer lige nu. Også stationens bænke er skiftet ud med nye af genbrugsp last.</p><p id="p12">- Vi arbejder langsigtet med at blive grønnere, og det her rækker langt ud over en klimainds ats i forbindelse med klimatopmødet i København. Sol cellerne og renoveringen er en del af det projekt, som vi kalder Fremtidens Station, fortæller Niklas Marschall, salgsdirektør hos DSB. Miljøpunkt Valby ser gerne, at</p><p id="p13">alle Valbys stationer får solcell er.</p><p id="p14">- Vi håber, at Sjælør Station kun er begyndelsen. Der er masser af muligheder. Vi har gjort DSB opmærksomme på, at der kan sættes solceller op på tage og perroner, ligesom man kan udnytte solenergien ved at sætte støjskærme op langs banelegemern e, siger Marianne Kruse Kristiansen.</p><p id="p15"><br /><em style="bold">Solceller er for alle</em></p><p id="p16">I den nye andelsboligforening Vildrose i Kongens Enghave, som er en del af Ritt Bjerregaards billigboligproj ekt, er der blevet sat et solcelleanlæg på 30 kilowatt op på bygningernes flade tage. Også Valby Skole har fået solceller på tagene, ligesom bagsiden af Prøvehallen har fået solceller op som en del af et kunstværk af kunstneren Anita Jørgensen.</p><p id="p17">En boligblok i Folehaven er ved at få rækværk, der består af solceller, sat op på 12 sydvendte altaner, som skal producere strøm til beboernes fællesarealer og er et forsøg i samarbejde med Altan.dk.</p><p id="p18">Selv kolonihaver kan få glæde af et lille solcelleanlæg. Miljøpunkt Valby har givet støtte til solfangere og solcelleanlæg i kolonihaver, og en af dem der greb muligheden er Lene og Peter fra Havefo reningen Brohaven på Ole Borchs Vej i Valby.</p><p id="p19">- Det har betydet meget for os at få et solcelleanlæg. Vi kan bare tænde på en kontakt og vupti, så er der lys. Vi behøver ikke mere klare os med steari nlys og olielamper. Vi bor i vores kolonihave seks måneder om året, så det er en stor lettelse at kunne bru ge for eksempel computeren, fortæller de. Der er sat endnu flere solcel op i Valby, og der kommer endnu flere i de kommende år.</p><p id="p20"><br /><em style="bold">30-40% i støtte</em></p><p id="p21">Frem til år 2012 er det muligt at få 30-40 procent i støtte af Miljøpunkt Valby til solceller, der bliver sat op på bygninger i Valby. 22 private og virksomheder har allerede benyttet sig af tilbuddet.</p><p id="p22">Som villaejer kan man få 35 procent i tilskud, hvilket efterlader en egenbetaling på cirka 60.000. Så får man til gengæld et solcelleanlæg på 1,8 kilowat t, som med den ideelle plac ering producerer 1600 kilowatttimer på et år. Med en kilowatt-pris på over to kroner betyder det, at anlægget er betalt tilbage på 15 år, og med stigende elpriser går det endda hurtigere.</p><p id="p23">- I Valby arbejder vi energisk på, at der skal flere solceller på vores tage, pladser og parker, og vi støtter med projektet 'Green Solar Cities' en lang række solcelleprojekter i Va l by, fortæller Marianne Kruse Kristiansen.</p><p id="p24">Va l by er sammen med Salzburg i Østrig med i 'Green Solar Cities', et projekt støttet af EU og Københavns Kommu ne, der skal fremme lave nergibyggerier og energirenove ringer af bygninger, eksempelvis i forbindelse med det kommende Vandkulturhus i Valby.</p><p id="p25"><br /><em style="bold">Boligforeninger der skal renovere er ideelle</em></p><p id="p26">Dong Energy og Miljøpunkt Valby samarbejder om at sælge solcelleanlægge n d e, og Dong Energy kommer ud og sætter dem op.</p><p id="p27">Kuben Management, der ligger på Carl Jacobsens Vej 31 i Valby, administrerer energist øtten, og chefkonsulent Jakob Klint opfordrer boligforeninge r, der har renoveringsplaner, til at kontakte dem eller Miljøpunkt Valby for at høre nærm e re om løsninger og muligheder for støtte.</p><p id="p28">- Vi vil meget gerne i kontakt med boligforeninger, der ønsker at energioptimere deres bygninger i de kommende år. Det kan ske i forbindelse med udskiftning af tag, renovering af facade og udskiftning af vind uer. Er ejendommen fra før 1950 og lokaliseret i det gamle Valby er det endda også muligt at få byfornyelsesstøtte til energi optimering og solceller, fortæller han.</p><p id="p29"><br /><em style="bold">Lån en el-måler</em></p><p id="p30">Alle kan låne en el-måler af Miljøpunkt Valby og tjekke sit energiforbrug, også på de enkelte apparater. Har du mist anke om, at din gamle fryser er en ordentlig energisluger, kan måleren be- eller afkræfte dine bange anelser. Den kan også vise, hvad det koster at have husets mange apparater på stand by.</p><p id="p31">- I år har cirka 40 benyttet sig af at låne en el-måler. Du kan også låne dem på bibliotekern e, o p lyser Louise Groth- Michelsen. El-måleren er nem at bruge, og den viser både forbrug og pris. På den måde kan du hurtigt regne ud, hvor hurtigt en ny fryser tjener sig hjem.</p><p id="p32"><br /><em style="bold">Fakta om klima og miljø</em></p><p id="p33">Begrebet klima dækker over energiforbrug i forbindelse med el, varme, transport, madf remstilling med videre. Produktionen af den energi, man forbruger, udleder drivh usgasser, for eksempel CO2, lattergas og methan - derfor er køer bragt ind i debatten. CO2 er den mest udledte drivhusga s, men de andre, der findes, er kraftigere.</p><p id="p34">Begrebet miljø er bredere og dækker udover klima også sundhed, indeklima, astma, allergi og kemikalier i hverdage n, eksempelvis parabener og phthalater.</p><p id="p35">Det er omdiskuteret om naturb evaring og affaldshåndtering hører under klima eller miljø. Kilde:Miljøpunkt Valby</p><p id="p1">Streetkulturens egne stjerner, Josephine Raahauge, Colorups, Ellie Jokar og Medina er med som "murbrækkere", når X-Valby i de næste tre uger tilbyder Valbys 13-19-årige intense workshopmøder, med masser af muligheder for at blive udfordret og inspireret, hvad enten man er til dans, graffiti, rap eller sang. </p><p id="p2">"Det har været vigtigt for os bag X-Valby at finde de helt rigtige instruktører til opgaven, og det mener vi er lykkedes godt. De fire instruktører er alle unge og meget talentfulde mennesker, som også interesserer sig for at give deres erfaringer og råd videre til unge med kreativ lyst.", </p><p id="p3">Valby kommer til at emme af kunstnerisk gøren de næste par uger op til den store finaleweekend den 3.-4. oktober, hvor de unge får mulighed for at optræde med deres forskellige kreative udtryk. </p><p id="p4">Rapinstruktør Ellie Jokar understreger, at det er de unge, der har hovedrollen: "Som instruktør bliver min funktion at understøtte de unge med at finde ind til deres eget budskab ved at give dem redskaber til at udtrykke sig selv originalt. Jeg har selvfølgelig en mening om, hvad interessant rap er, og hvornår en raptekst fænger. Derfor kommer vi også til at gå i konstruktiv dialog om, hvad cool rap er". </p><p id="p5">Så bare begynd at gldæe Jer, Valby. For vi kan garanteret garantere en helt fantastisk finaleweekend, som også byder på streetfodbold på Toftegårds Plads samt en finalekoncert i Valby Kulturhus bestående af soulsangeren Isam B., popduoen IdaAida og rapperen Lucy Love, fortæller projektleder Mia Nadia El Mousti: Men inden disse professionelle navne indtager Valby, er scenen sat til de unge lokale stjernefrø selv. </p><p id="p1">Hjælp - vampyrerne er løse, når Valby bibliotek næste fredag inviterer børn i alderen 8 til 11 år på vampyr-jagt på Valby Bibliotek.</p><p id="p2">Ideen til vampyrjagten opstod i forbindelse med, at alle danske børn i august fik en ny indgang til folkebiblioteket via hjemmesiden www.pallesgavebod.dk.</p><p id="p3">Palles Gavebod er Danmarks første nationale digitale børnebibliotek, som giver børnene adgang til hele bibliotekets udbud af medier: bøger, film, musik og spil, såvel digitalt som fysisk. Det sammenhængende, sjove og underholdende univers, åbner for oplevelser, fordybelse og tidsfordriv.</p><p id="p4"><br /><em style="bold">Skræk er temaet</em></p><p id="p5">I løbet af året kører Palles Gavebod med forskellige emner og i perioden 15. oktober til 30.</p><p id="p6">november er emnet ' skræk'.</p><p id="p7">Derfor har Valby Bibliotek arrangeret en vampyrjagt.</p><p id="p8">-Børnene inviteres ind på biblioteket efter lukketid og skal i mørket hjælpe hinanden med at løse nogle sjove opgaver, fortæller Signe Petersson fra Valby Bibliotek og tilføjer: -Forældre inviteres med rundt på jagten, hvis de er modige nok, ellers kan de få en kop kaffe/ te og en lille snak, mens børnene jager vampyrer. Når alle opgaverne er løst, vil der være mulighed for at hygge med lidt uhyggeligt slik.</p><p id="p9">Der er her lagt op til en spændende aften på Valby Bibliotek for modige Valby børn.</p><p id="p10">-Husk lommelygte, for det bliver meget mørkt og en smule uhyggeligt, lover Signe Petersson.</p><p id="p11"><br /><em style="bold">Tid og sted</em></p><p id="p12">Valby Bibliotek arrangerer vampyrjagt før børn på 8-11 år fredag d. 19. november kl. 18.30.</p><p id="p13">Billetter udleveres på Valby Bibliotek, Annexstræde 2, fra den 9. november.</p><p id="p1">VALBY. Da Valby Kino for en måned siden fejrede sin første fødselsdag, var det på fallittens rand. Men i løbet af sommerferien er det lykkedes den unge biograf at vende nedturen og rejse næsten 400.000 kroner til at holde liv i biografen.</p><p id="p2">Opskriften fandt biografen i samarbejde med Innovation Embassy, og den består af et tilbud om et års medlemskab af Valby Kino, hvor brugerne for 1.000 kroner blandt andet får 24 biografbilletter og rabat på popcorn, sodavand og yderligere billetter.</p><p id="p3">» Det er gået over al forventning.</p><p id="p4">Vi havde en forventning om, at måske 100 ville tilmelde sig, men nu (søndag middag, red.) nærmer vi os 400 tilmeldte, « fortæller Lisbeth Ritter og tilføjer: » Det er kommet fuldstændig bag på os, at så mange vil tegne et medlemskab. Vi er meget overraskede. Vi er ikke reddet, men vi er ikke længere lukningstruede.</p><p id="p5">Nu lever vi, og nu skal vi sikre, at vi bliver ved med at tjene penge på almindeligt billetsalg. «</p><p id="p1">Med projektet ' Bomstrende By' inviterer Valby Miljøgruppe alle Valbys borgere til at være med til at gøre byen grønnere og mere levende.</p><p id="p2">Bydelens kommunale vejbede bliver sat til adoption, så de kan få lidt kærlig omsorg fra lokale beboere og institutioner.</p><p id="p3">Målet er, at alle bidrager til en grønnere by med større biodiversitet - og får glæden ved at plante og se noget gro.</p><p id="p4">Af Finn Edvard Foto: Dan Møller Det spidser til i toppen af Danmarksserien, når sæsonen begynder igen -for Vanløses vedkommende 2. påskedag mandag 28. marts kl. 15 i Vanløse Idrætspark, hvor Ledøje-Smørum kommer på besøg.</p><p id="p5">Gæsterne er blandt den bløde mellemvare i Danmarksserien, hvor Vanløse.</p><p id="p6"><br /><em style="bold">Vesterbro-vision efter Kastrup</em></p><p id="p7">Blomstrende By startede som et pilotprojekt på Vesterbro, hvor det har været en stor succes. I dag er ca. 70 bede, som passes af lokale borgere.</p><p id="p8">Om det kan blive lige så stort i Valby vil tiden vise: -2016 bliver pilotår i Valby, hvor vi kan få en fornemmelse points), Herlev (24 points) og GVI (23 points).</p><p id="p9">Men Vanløse (23 points) ligger lunt til med bare tre points efter den førende klub Kastrup, så alt kan ske i det, der tyder på at blive et meget spændende forår i Danmarksserien.</p><p id="p10">for hvor stor interessen er.</p><p id="p11">Vi regner med, at 15-20 bede bliver adopteret i år, fortæller Henrik Palsmar, formand for Valby Miljøgruppe.</p><p id="p12">Vanløse møder i forårets første kamp.</p><p id="p13"><br /><em style="bold">Første bede afsat direkte i 2. division,</em></p><p id="p14">De første bede er allerede afsat - FrøLab, der driver det lille frøbibliotek på Valby Bibliotek hvor man kan dele frø, har lagt billet ind rundt på to bede rundt om de to træer på Annexstræde nummer to skal spille nogle kvalifikationskampe, før oprykningen er en realitet.</p><p id="p15">Der er ingen tvivl om, at det er vigtigt for Vanløse at komme foran biblioteket.</p><p id="p16">-Valby Bibliotek ligger blandt en masse murstenshuse og asfaltveje, så derfor har vi i flere år samarbejdet om grønne projekter i området.</p><p id="p17">Med FrøLab, frøbibliotek og diverse grønne workshops, ser vi kun god grund til at være med i den ' Blomstrende By', så vi kan gøre vores bydel endnu grønnere, fortæller Nicolas Brecher Vollerup, projektleder godt ud af starthullet, når det går løs 2. påskedag.</p><p id="p18">Ledøje-Smørum skal besejres, hvis der skal holdes seriøst liv i drømmen om et comeback til divisionsfodbold.</p><p id="p19">Vanløses anden opgave i Ledøje-Smørum.</p><p id="p20">på FrøLab.</p><p id="p21">Når du har udset dig et bed, du gerne vil adoptere, så send besked til valbylokaludvalg@okf. kk. dk. De adopterede bede skal godkendes af Teknik-og Miljøforvaltningen, og du får svar efter den 1.</p><p id="p22">april, om bedet er godkendt til adoption. De adopterede bede bliver skiltet med et Blomstrende By skilt, og du skal selv sørge for frø til dit bed.</p><p id="p23">foråret bliver en udekamp mod bundholdet FA 2000 -points i de to første kampe vil være en god og ikke urealistisk begyndelse for de hvidblusede fra Klitmøllervej.</p><p id="p24"><br /><em style="bold">Fakta</em></p><p id="p25"><br /><em style="bold">Sådan får du dit eget bed</em></p><p id="p26">Valby Miljøgruppe er en borgergruppe under Valby Lokaludvalg.</p><p id="p27">De arbejder aktivt på at gøre Valby grønnere, og har begrønning af Toftegårds Plads som fyrtårnsprojekt. Derudover har gruppen indrettet den fælles byhave på Smedestræde, hvor der plantes både blomster og spiselige planter.</p><p id="p28">Indtil 1. april kan du skrive ind med et forslag til et bed, du gerne vil adoptere - f. eks. rundt om et vejtræ. Projektet gælder kun kommunale bede, der kan altså ikke adopteres bede på andres private grunde eller på private fællesveje.</p><p id="p29">Du må gerne plante flerårige planter, op til 30-40 cm i højden -dvs. ikke solsikker. Du skal så i den eksisterende jord, og skal ikke lave kanter rundt om bedet. Efterfølgende skal du selv luge og vande, og bliver bedene ikke passet, bliver de klippet ned.</p><p id="p30">Konkurrence Bykampen i boksning Bokseklub CIK har i samarbejde med Casino Copenhagen inviterer til et dinner boksestævne i forbindelse bymatchen mellem København og London.</p><p id="p31">finder sted på Radisson af den 21-årige mellemvægter (75 kilo) Mathis Kirud fra Valby, der har bokset 37 kampe og blot tabt seks. Han skal møde Chris Onwuegbusi.</p><p id="p32">Fra bokseklubben Fight kommer den 19-årige letsværvægter (81 kilo) Kevin Usche.</p><p id="p33">Han har bokset 28 kampe På KKkort. dk vil man kunne se en oversigt over adopterede bede i Valby. Og vil du selv adoptere et, så kontakt: Henrik Palsmar, formand for Valby Miljøgruppe på tlf. 6171 4317 boksere, men de møder til gengæld et stærkt københavner-hold, der bl. a. består De fire heldige læsere kan hente deres billetter på avisen fra mandag kl. 14.</p><p id="p1">OVERSKUD: Da de 491 millioner kroner fra overførselssagen i sidste uge blev fordelt i hovedstaden dumpede der 8,43 millioner kroner ned over Valby og 2,8 millioner kroner landede i Sydhavnen.</p><p id="p2">Fokus i aftalen, som er indgået af forligsparterne bag Budget' 15, er vedligeholdelse af folkeskoler, parker, legepladser og sportshaller. Derfor er der ikke store investeringer i nye projekter, som Valby Lokaludvalg ellers havde håbet.</p><p id="p3">»Det er ikke helt nogen overraskelse, at overførselsagen ikke indeholdt penge nok til et nyt bibliotek og teatersal, selv om det var det, vi ønskede os allemest. Det må blive afgjort i budgetforhandlingen,« lyder det fra formand for Valby Lokaludvalg, Michael Fjeldsøe (SF).</p><p id="p4">Efter i mere end tre år at have kæmpet for ideen om at bruge Smedestrædegrunden på den måde, er det snart sidste chance. Og det er lokaludvalget meget opmærksomme på.</p><p id="p5">»Jeg tror, der er en samlet Valbyopgave i at få løftet sagen om biblioteket øverst på dagsordenen. Der er en politisk aftale om, at det skal afgøres senest næste år, ellers er projektet dødt,« uddyber han i en mail til Valby Bladet.</p><p id="p6"><br /><em style="bold">Glæde over renovering</em></p><p id="p7">På tre områder er der i Valby sat penge af til renovationer og det er ifølge Michael Fjeldsøe tre glædelige tiltag.</p><p id="p8">»For Valby er det fint, at der er sat penge af til renovering af legepladser i Henriksgården og ved Frejaskolen, at der er sat penge af til at gøre Toftegårds Alle mere sikker og at der er afsat penge til at genplante træer så Vigerslev Alle fortsat kan leve op til sit navn af allé,« siger han.</p><p id="p9">Valby Lokaludvalg havde ikke havde forventet penge til Smedestræde i denne omgang, men håber, at det ligger på næste budget. I Kgs. Enghave Lokaludvalg har der derimod ikke været de store ønsker til dette års overførselssag.</p><p id="p10"><br /><em style="bold">Sydhavnen er i gang</em></p><p id="p11">I postnummer 2450 er der godt gang i både områdefornyelse og andre projekter. Det er ikke utænkeligt, at det har haft indflydelse på, hvor mange penge, der er sendt mod Sydhavnen.</p><p id="p12">»Vi har flere store projekter i gang i Sydhavnen. Blandt andet ' Sikker Skolevej' til 50 millioner kroner, områdefornyelse og den kommende metro. Det betyder, at vi har haft vores fokus og indsats andre steder end på at presse på for at få penge fra overførselssagen,« siger Joan Røge, der er formand for Kgs. Enghave Lokaludvalg.</p><p id="p13">Til gengæld kan det vise sig, at være en god taktik, når der næste er gang i områdefornyelse og budgettet skal forhandles på plads.</p><p id="p14">»Næste år kan der være et andet behov. Når først områdefornyelsen er i gang, har vi sikkert en bedre og mere konkret idé om, hvad der næste gang er brug for medfinansiering til,« siger hun.</p><p id="p15">UDer er en politisk aftale om, at det skal afgøres senest næste år, ellers er projektet dødt.</p><p id="p16">MICHAEL FJELDSØE (SF), formand for Valby Lokaludvalg.</p><p id="p1">Derfor har DSB i sidste uge sat en hjertestarter op inde i kiosken Kort&amp;Godt. Tiltaget sker på baggrund af de artikler, som Lokalavisen skrev i december 2009 om manglende hjertestartere på højrisikosteder i Valby og Sydhavnen.</p><p id="p2">- Det kan forhåbentlig redde liv, at der er kommet en hjertestarter op på Valby Station, siger etableringschef hos Kort&amp;Godt, Torben Anesen. Valby Station har været i søgelyset I København registrerer man ved hjælp af et hjertestopregister forekomsten af hjertestop i det offentlige rum, og det viser, at der sker et hjertestop om året på Valby Station.</p><p id="p3">Hjerteforeningen anbefaler, at der hænger hjertestartere, hvor der er risiko for hjertestop minimum hvert andet år. Læge Fredrik Folke, der har skrevet en Ph.d. om hjertestop og hjertestarteres placering i København, har flere gange nævnt Valby Station som et sted, der bør have en hjertestarter og projektet 'Hurtig hjælp med hjertestarter', som blandt andre Region Hovedstaden, Alarmcentralen i Storkøbenhavn, TrygFonden og Fredrik Folke står bag, udgav i slutningen af 2009 en rapport, hvori Valby Station, Toftegårds Plads og Ålholm Plads direkte nævnes som steder, der bør have en hjertestarter.</p><p id="p4">Registrering af hjertestartere DSB vil nu gå ind og registrere den nye hjertestarter på www.hjertestarter.dk, så alarmcentralen kan henvise til den, hvis der sker et hjertestop på Valby Station. Det oplyser Torben Anesen fra Kort&amp;Godt. Hjertestarter.dk er et samarbejde mellem TrygFonden og alarmcentralen, der indtil videre kun er implementeret i København.</p><p id="p5">- Når man ringer 112, bliver man henvist til nærmeste registrerede hjertestarter, hvis den ikke er for langt væk, og der er en ekstra person til stede. Ambulancen er selvfølgelig på vej under alle omstændigheder, oplyser Trine Heidemann, Kommunikationschef hos TrygFonden, og opfordrer alle virksomheder, forretninger og foreninger, der har en hjertestarter til at tilmelde den på hjertes tarter.dk, hvis de ikke allerede har gjort det. Alle kan gå ind på www.hjertes tarter.dk og se, hvor de registrerede hjertestartere hænger. Flest hjertestop i dagtimerne Der er naturligvis den begrænsning ved hjertestarteren på Valby Station, at Kort&amp;Godt ikke altid har åbent, men ifølge læge Fredrik Folke sker de fleste hjertestop i offentlige rum i dagtimerne. Desuden skal man ikke forvente, at personalet i Kort&amp;Godt har forstand på hjertestarteren, hvis en kritisk situation opstår.</p><p id="p6">- Det er vigtigt at være opmærksom på, at personalet ikke bliver uddannet i at anvende hjertestarteren. Vi har ikke noget ansvar for brugen. Den står der til disposition for borgerne, siger direktør for Kort&amp;Godt, Helle Tiedemann. Nutidens hjertestartere er designet til at blive brugt af ikke-professionelle. Man skal blot følge en simpel instruktion. Chancen for at overleve et hjertestop falder med 10 procent for hvert minut, der går. Derfor kan en hjertestarter være forskellen på liv og død, inden en ambulance når frem.</p><p id="p1">Den helt store forårsrengøring er ikke forbeholdt privaten. Også hos DSB-tog er man steget på vognen og har givet Valby Station den helt store omgang.</p><p id="p2">I et par måneder har arbejdet med at male indvendigt på Valby Station samt pudse vægge og skifte fliser ud stået på. Det eneste der nu mangler er malerarbejdet på regionaltogsperronen, som skydes til marts. Det skal nemlig ske om natten, pga. at sporene skal spærres, og hverken vintervejret eller - mørket er til natligt malerarbejde.</p><p id="p3">Til gengæld er cykelparkeringen netop lavet færdig.</p><p id="p1">FODBOLD: Mens det er anden gang, at Valby Bladet Kvinde Cup finder sted, så er der for herrernes vedkommende tale om en fast forankret sommertradition.</p><p id="p2">Det er således 12.</p><p id="p3">gang, at Valby Bladet Cup afvikles.</p><p id="p4">I år bliver der mulighed for at følge sin klub i aktion på både herre-og damesiden, eftersom de to turneringers spilleplaner krydses. Når eksempelvis FC Sydhavnen og Vigerslev Boldklub spiller åbningskamp hos herrerne onsdag den 31. juli kl. 17.30, så går kampen mellem de to klubbers kvindehold først i gang kl. 19.15. Hos kvinderne spiller de forsvarende mestre fra Rikken FC og BK Pioneren åbningskamp kl. 17.30, mens den tilsvarende kamp mellem de to klubbers herrehold går i gang kl. 19.15. I Valby Bladet Kvinde Cup spilles der 2x30 minutter på 7-mandsbane, mens herrekampene varer de traditionelle 2x45 minutter med 11 spillere på hvert hold.</p><p id="p5">Seks af klubberne går igen i henholdsvis herre-og dameturneringen, mens BK Frem og FC Udfordringen er byttet ud med BK Hellas og FC Culpa i kvindernes turnering. Det sker af den simple grund, at Frem ikke råder over en kvinde-/ pigeafdeling, mens Udfordringens kvindeafdeling er helt ny og stadig er under opbygning.</p><p id="p6"><br /><em style="bold">Pokal, penge og prestige</em></p><p id="p7">I herrernes udgave af Valby Bladet Cup er alt ved det gamle.</p><p id="p8">De otte deltagerklubber fra de seneste to års turnering har alle fået genvalg. Det borger for kvalitet. For Valby Bladet Cup 2012 bød på en perlerække af tætte og velspillede kampe.</p><p id="p9">Og én ting er sikkert: der vil blive gået til den. For der er både pokal, penge og ikke mindst prestige på spil.</p><p id="p10">Pokal i form af den 51 centimeter høje vandrepokal.</p><p id="p11">Penge i form af 4.000 kroner til vinderholdet, 2.000 kroner til nummer to og 1.000 kroner til hver af de tabende semifinalister.</p><p id="p12">Prestige i form af titlen som uofficiel Valby-mester. Hvadenten det er Buenos Aires, Rom, Istanbul eller Valby bliver der altid gået lidt ekstra til den, når den lokale ære og håneret er på spil. Således også i Valby Bladet Cup, der byder på 15 intense lokalopgør i løbet af 11 dage.</p><p id="p13"><br /><em style="bold">Finaler den 10. august</em></p><p id="p14">Igen i år indtager Rikken FC og Valby Boldklub rollen som værtsklubber for henholdsvis pulje A og pulje B.</p><p id="p15">Alle kampe i pulje A samt den første semifinale og finalen bliver afviklet på Rikkens nye hjemmebane i Valby Idrætspark -nærmere betegnet kunstgræsbane 3 og 4. Puljen har -foruden værterne fra Rikken -deltagelse af FC Sydhavnen, Vigerslev Boldklub og BK Pioneren.</p><p id="p16">Kampene i pulje B spilles på Valby Boldklubs hjemmebane på Værkstedvej. Det samme gør den anden semifinale.</p><p id="p17">Foruden værtsklubben tæller pulje B BK Frem, Fremad Valby og FC Udfordringen.</p><p id="p18">Nummer ét og to i hver af de to puljer kvalificerer sig til semifinalerne, hvor nummer ét fra den ene pulje møder nummer to fra den anden og omvendt.</p><p id="p19">Vinderne af de to semifinaler mødes naturligvis i finalen lørdag den 10. august kl. 15.00.</p><p id="p20">Se spilleplanen for både Valby Bladet Cup og Valby Bladet Kvinde Cup på bagsiden af dette tillæg og følg med på www.</p><p id="p21">dinby. dk/ valby. Der er naturligvis gratis adgang til samtlige 30 kampe.</p><p id="p22">Vel mødt.</p><p id="p23"><br /><em style="bold">Reglement ( H)</em></p><p id="p24">Der spilles 2x45 minutter.</p><p id="p25">Hvert hold må maksimalt benytte 15 spillere pr. kamp.</p><p id="p26">I det indledende puljespil tildeles der 3 point for en sejr, 1 point for uafgjort og 0 point for nederlag.</p><p id="p27">Gult kort medfører 10 minutters udvisning, mens rødt kort medfører udvisning resten af kampen. Evt. karantæne afgøres i det enkelte tilfælde.</p><p id="p28">I tilfælde af pointlighed i en færdigspillet pulje afgøres placeringerne efter følgende kriterier: 1. Point i indbyrdes kamp( e) 2. Målforskel i indbyrdes kamp( e) 3. Flest scorede mål i indbyrdes kamp( e) 4. Målforskel i alle puljekampe 5. Flest scorede mål i alle puljekampe 6. Lodtrækning Ender en semifinale eller finale uafgjort efter ordinær spilletid skrides til forlænget spilletid. For hvert 5. spillede minut skal de to holds trænere tage hver en spiller ud -uden at skifte en ny ind.</p><p id="p29">Der spilles indtil et af holdene fører ved afslutningen af en af disse 5-minutters perioder. Der er med andre ord ikke noget, der hedder straffesparkskonkurrence.</p><p id="p30"><br /><em style="bold">Reglement ( K)</em></p><p id="p31">Der spilles 2x30 minutter.</p><p id="p32">Hvert hold må maksimalt benytte 10 spillere pr. kamp.</p><p id="p33">I det indledende puljespil tildeles der 3 point for en sejr, 1 point for uafgjort og 0 point for nederlag.</p><p id="p34">Gult kort medfører 10 minutters udvisning, mens rødt kort medfører udvisning resten af kampen. Evt. karantæne afgøres i det enkelte tilfælde.</p><p id="p35">I tilfælde af pointlighed i en færdigspillet pulje afgøres placeringerne efter følgende kriterier: 1. Point i indbyrdes kamp( e) 2. Målforskel i indbyrdes kamp( e) 3. Flest scorede mål i indbyrdes kamp( e) 4. Målforskel i alle puljekampe 5. Flest scorede mål i alle puljekampe 6. Lodtrækning Ender en semifinale eller finale uafgjort efter ordinær spilletid skrides til forlænget spilletid. For hvert 5. spillede minut skal de to holds trænere tage hver en spiller ud -uden at skifte en ny ind.</p><p id="p36">Der spilles indtil et af holdene fører ved afslutningen af en af disse 5-minutters perioder. Der er med andre ord ikke noget, der hedder straffesparkskonkurrence.</p><p id="p1">KÆRT BARN: Hvad skal barnet hedde? Sådan spurgte Områdefornyelsen Gl. Valby, da Storbyhaven ved Gadekærvej blev indviet 31. maj.</p><p id="p2">Kreative sjæle foreslog bl. a.</p><p id="p3">Ove Sprogøes Overdrev og Ballings Bakkede Haver. I alt modtog Områdefornyelsen 42 forslag til navne.</p><p id="p4">De blev barberet ned til tre, der blev præsenteret for Valby Lokaludvalg på udvalgets sidste møde inden sommerferien.</p><p id="p5">Her skulle lokaludvalget tage stilling til, om man ville bakke op om forslagene eller anbefale en anden navngivning.</p><p id="p6">Vejnavnenævnet i Københavns Kommune, der skal behandle sagen efter sommerferien, havde på forhånd givet til kende, at man ønsker en navngivning, der relaterer sig til Nordisk Film.</p><p id="p7">Men det besluttede lokaludvalget at se stort på. Der blev truffet beslutning om alene at anbefale ' Valby Gadekær' som det fremtidige navn for Storbyhaven.</p><p id="p8">Vejnavnenævnet skal efter sommerferien behandle sagen, der så skal videre til politikerene i Teknik-og Miljøudvalget på rådhuset, så hvornår der kommer nye vejnavneskilte op ved storbyhaven står fortsat hen i det uvisse.</p><p id="p1">Det er to medlemmer af Valby City Forenings bestyrelse, formanden Karsten Madsen og Thomas Dinsen fra Maarbjerg på Valby Langgade, der prøver at samle Valbys vininteresserede til tre-fire gange om året at have vin- og gourmetarrangementer, som ikke skal koste en herregård at deltage i.</p><p id="p2">- Da Karina og jeg boede på Bornholm for snart 12 år siden, tog vi et tilsvarende initiativ. Vi fik vældig god respons og klubben lever i bedste velgående med 200 medlemmer. Det er mange på klippeøen. Vi vil gerne tage et tilsvarende initiativ i Valby og Kgs. Enghave, hvor der er brug for sammenhold og stærke netværk for at sikre både handels- og kulturliv, siger Karsten Madsen.</p><p id="p3">I første omgang placerer vi vinklubben i Cityforeningens regi, men bestyrelsen skal til august drøfte, om det skal være to forskellige størrelser.</p><p id="p4">Valby Vinklub skal styrke interessen for vin i bydelene:</p><p id="p5">- Vi har jo både en meget specialiseret vingårdsbutik, men også en af landets helt store spillere på vinmarkedet, Gobi, der har sit udsalg i SuperBest. Dertil selvfølgelig alle de andre forretninger, der også handler med vin som Kvickly, Irma og bl.a. den ene store blomsterhandler og vores fremragende osteforretning i Valby Langgade. Vi vil gerne stå bag arrangementer, der både er hyggelige og formidler oplevelser og viden omkring vinens verden, forklarer han.</p><p id="p6">Foreningens første arrangement bliver torsdag 20. august, hvor der inden holdes generalforsamling. - Og vi håber virkelig, at vinklubben vil kunne blive ramme for møder mellem meget forskellige mennesker i Valby og Kgs.Enghave, siger de to initiativtagere.</p><p id="p7">Ønsker man allerede nu at blive medlem af vinklubben, der ventes at få et årskontingent på 100 kroner, kan henvendelse rettes til: </p><p id="p8"><br /><em style="bold">karstentoppmadsengmail.com. </em></p><p id="p9">Vinklubben har allerede oprettet domænet: Valbyvinklub.dk, som snart også vil rumme en hjemmeside.</p><p id="p1">FUNDRAISING: Står du med en god idé, der gør noget godt for dit lokalområde, men mangler nogle penge til at føre det ud i livet, så er der gode tips at hente torsdag klokken 17.00 til 19.30 i Valby Kino.</p><p id="p2">Her arrangerer Valby Lokaludvalg projekt(s) åparring sammen med Frivilligcentret og Kraftwerket.</p><p id="p3">På aftenen får man gode fit til af fundraise og simple tricks til at sende ansøgninger på den rigtige måde.</p><p id="p4">De engagerede oplægsholdere fortæller om hvordan du får ideer til dit projekt, hvordan du søger midler, og hvordan du efterfølgende kommunikerer og fanger din målgruppe.</p><p id="p5">Man kan høre om, hvilke konkrete puljer der kan søges i Valby, hos Lokaludvalget og Kraftwerket.</p><p id="p6"><br /><em style="bold">Støtte til graffitigavl</em></p><p id="p7">Der bliver også lejlighed til at høre mere fra en af dem, der allerede har fået støtte. Peter Andersen, bagmanden bag graffitigavlen ved Valby Langgade, fortæller om hvordan han fik ideen til sit projekt, søgte penge hos Lokaludvalget, og efterfølgende udførte sin idé.</p><p id="p8">Måske får du nye idéer til dit projekt eller finder en samarbejdspartner, når der er inviteret til projekt(s) parring, inspirerende oplæg og tapas i kinoen.</p><p id="p9">Hvis du vil være med, er det nødvendigt at tilmelde dig til arrangementet på mail: ah7x@okf. kk. dk senest 25.</p><p id="p10">marts.</p><p id="p1">Det seneste år er 39 skoleveje i København blevet mere sikre for skolebørn at færdes på. Her er indført alt fra bump på vejene, forbud mod forældrenes parkering foran skolerne i morgentimerne og en lille tegnet kat på fortovet, som leder børnene på ret kurs, når de skal videre til SFO'en.</p><p id="p2">Men initiativerne stopper ikke her: Nu har Teknik-og Miljøforvaltningen indstillet 12 nye projekter, der skal behandles på et udvalgsmøde på mandag.</p><p id="p3">Det omfatter veje omkring 16 skoler, skriver Urban.</p><p id="p4">-Vi skal skabe rammerne for, at forældrene kan være med til at give børnene gode vaner. Det handler jo også om miljø. Hvis vi giver børnene gode vaner, er der meget, der tyder på, at de holder fast i dem, også når de bliver voksne,« siger teknik-og miljøborgmester Bo Asmus Kjeldgaard ( SV) til Urban.</p><p id="p5">50 millioner kr. til Projekt Sikre Skoleveje Borgerrepræsentationen har bevilget 50 millioner kroner til Projekt Sikre Skoleveje. Det er indtil videre blevet til et samarbejde med 47 privat-og folkeskoler fordelt over hele København. De senest godkendte projekter skal være afsluttet i august 2011. Byens Skole -den private skole på Høffdingsvej i Valby -kommer her ind i billedet. Denne skole er nemlig med i programmet.</p><p id="p6">-Vi har især problemer med biler, der kører meget hurtigt på den vej, som støder op til skolen.</p><p id="p7">Der får vi nu en fodgængerhelle og fire bump, så hastigheden kan holdes nede på 40 kilometer i timen, fortæller administrativ leder på skolen Allan Christian Kristensen til Urban.</p><p id="p8"><br /><em style="bold">Utrygge forældre</em></p><p id="p9">De fysiske ændringer bliver fulgt til dørs af undervisning i, hvordan man kommer sikkert frem, når man færdes i trafikken.</p><p id="p10">-København er faktisk en meget sikker trafikby, men mange forældre føler sig utrygge.</p><p id="p11">Derfor kører de deres børn i skole, og det giver så andre børn, som går og cykler, en større utryghed. Vi vil gerne bryde det mønster, og derfor går en del af midlerne til undervisning og dialog med forældrene, siger Bo Asmus Kjeldgaard.</p><p id="p12">I Rådet for Sikker Trafik, der også medvirker i projektet, peger dokumentationschef Jesper Sølund på, at det netop er afgørende, at de fysiske tiltag bliver fulgt op af undervisning.</p><p id="p13">-De fysiske tiltag beskytter eleverne, når de næsten er fremme ved skolen. Men børnene færdes jo netop ikke kun omkring skolen, men også i den øvrige trafik. Derfor er det afgørende, at de tidligt får de elementære færdigheder sammen med de gode fysiske rammer, siger Jesper Sølund til gratisavisen.</p><p id="p14"><br /><em style="bold">FAKTA</em></p><p id="p15"><br /><em style="bold">Om Projekt Sikre Skolevejes kommende initiativer</em></p><p id="p16">Nogle af de nye skoler, som er indstillet til Projekt Sikre Skoleveje, er Hillerødgades Skole og Rådmandsgadeskole på Nørrebro og Vigerslev Alles Skole i Valby. På Vesterbro tæller nogle af de nye skoler Børneuniversitetet på Valdemarsgade og Skolen ved Gasværksvej.</p><p id="p1">Medfører torsdagens folkeafstemning om bydelsråd, at de fire igangværende bydelsforsøg må stoppe, vil både Venstre og de konservative i Valby bydelsråd arbejde for, at bydelen bliver en selvstændig kommune med egen skatteopkrævning.
De to partier mener, at bydelsrådets resultater siden etableringen i 1997 er så iøjenfaldende, at det vil stride mod både demokratiet og al sund fornuft, hvis det efter folkeafstemningen bliver besluttet at nedlægge bydelsrådet i Valby.
"Som udgangspunkt bør Valby være en del af Københavns Kommune, men hvis afstemningen fører med sig, at bydelsrådet trods vores gode resultater må lukkes, så må vi arbejde for at gøre Valby til en selvstændig kommune," siger den konservative Thomas
Gylling, formand for Trafik- og Miljøudvalget.</p><p id="p2">Han føler sig overbevist om, at bydelens godt 46.000 indbyggere vil støtte forslaget om at søge Indenrigsministeriet om optagelse som selvstændig kommune.
<br /><em style="bold">En af de største</em><br /> En meningsmåling blandt borgerne i Valby har således vist, at 47 procent af borgerne i Valby ønsker, at bydelen løsriver sig fra Københavns Kommune og bliver en selvstændig kommune med egen skatteopkrævning.
Meningsmålingen, der er foretaget af konsulentfirmaet Rådgivende Sociologer blandt 424 Valby-borgere, blev udarbejdet tidligere på året, og opbakningen til løsrivelse vil være endnu større i dag, mener Thomas Gylling.
"Vi vil fortsat være blandt de 20 største kommuner i landet, og med vores indbyggertal vil vi kunne blive en mere effektiv kommune, viser alle ekspert-undersøgelser," siger han.
Målingen viste desuden, at otte ud af 10 indbyggere i Valby vil stemme for en fortsættelse af bydelsrådet.
Medlem af bydelsrådet for Venstre, Jan Holm Kaas, peger også på et selvstændigt Valby, selv om bydelsrådet mod forventning skal nedlægges.
"Jeg tror ikke på, at Valby bydelsråd må stoppe, men sker det alligevel, så vil vi ikke bare læne os tilbage og acceptere den beslutning.  De sidste tre år har vist, at vi har gavn af et selvstændigt styre i Valby gerne med egen skatteopkrævning," siger
han.
<br /><em style="bold">Umulig tanke</em><br /> Bydelsrådsformand Ejner Jensen (S) finder tanken om Valby som selvstændig kommune spændende i teorien men praktisk umulig.
"Der er ingen tvivl om, at Valby vil kunne fungere som en selvstændig kommune, og i teorien kan man forestille sig alt.  Men i praksis er det en meget svær øvelse at finde frem til en løsning på, hvordan Valby økonomisk bryder med resten af Københavns
Kommune," siger han.
Det vil eksempelvis ikke være muligt for Valby at overtage en tiendedel af den samlede gæld i Københavns Kommune, som svarer omtrent til Valbys nuværende andel af indbyggertallet i København.
Også bydelsrådets næstformand, Peter Duelund Mortensen fra Valbylisten, er modstander af, at Valby bryder med resten af København.
<a href="mailto:jpk@jp.dk">jpk@jp.dk</a><br /><br /></p><p id="p1">FREMTID: SF's lokale kandidat, Maria Frej, er allerede medlem af Borgerrepræsentationen, hvor hun sidder i Kultur-og Fritidsudvalget. I denne uge vil den politiske krystalkugle derfor spå i kulturens retning: På Budget 2018 har forligspartierne sat 1,7 millioner kroner af til at planlægge en flytning af Valby Bibliotek til Toftegårds Plads, hvordan vil det udvikle sig? »Et nyt bibliotek på Toftegårds Plads er en af mine mærkesager, som også har været et lokalt ønske meget længe.</p><p id="p2">Jeg har selv tidligere siddet som suppleant i Valby Lokaludvalg, hvor vi har talt om, hvad der skulle ske med området, så det er en drøm, at det faktisk sker noget nu. Når man først har fået Borgerrepræsentationen til at forpligte sig til en forprojektering her, så er det svært at stoppe det. Godt nok er der kun afsat 1,7 millioner kroner her og nu, men det leder til det næste skridt og det næste. Det er også interessant at se på, hvad der skal ske med resten af Toftegårds Plads.</p><p id="p3">Det er en stor plads, som på den ene side er svær at gøre noget ved, men som samtidig rummer mange muligheder.</p><p id="p4">Potentialerne skal undersøges, og det er noget af det, der kommer til at ske de næste fire år.« Hvad bliver den største gevinst for Valby i næste valgperiode? »For mig som kulturperson bliver det nye bibliotek og hele udviklingen af Toftegårds Plads den største gevinst, Valby får, fordi potentialet for et frodigt kulturliv i Valby er så stort. Vi har jo også et teater, og der kunne sagtens være grobund for et spillested osv. osv. Så er der nogle mindre ting, som også vil blive en gevinst i de kommende år, og det kunne for eksempel være kunstgræsbanen i Rikken, som vi fik lavet et forlig om på mødet i Kultur-og Fritidsudvalget torsdag.« København vokser med cirka 10.000 borgere om året. Hvordan kommer det til at påvirke Valby de næste fire år? »Det vil kræve at man taler om boliger, og at man taler endnu mere om trafik. Byen vil blive belastet af den trafik, vi får, og her mener jeg fra et rødt udsyn, at vi skal have endnu mere kollektiv trafik og endnu flere cykler, for vi kan ikke rumme flere biler. Det betyder også, at vi skal have flere faciliteter til børn unge og ældre.</p><p id="p5">Og så selvfølgelig kulturfaciliteter og -tilbud: Borgerne skal ger, trad b have mulighed for et rigt åndsliv, og for at udfolde sig kreativt.« 15 sekunders fri tale »Det er vigtigt, at vi ikke glemmer at tale kulturen op. På finansloven fylder kulturen kun en procent, og det er nok cirka det samme i København.</p><p id="p6">Hvis man i diverse undersøgelser bliver bedt om at vælge, hvor man ville spare, så tager mange kulturen, fordi det virker som det, der gør mindst ondt at spare på. Men hvis man vender den om og tænker på hvor få penge, der er tale om, og hvor meget det betyder, at man kan læse en bog, høre musik, se en film, så tror jeg de færreste mennesker vil undvære kulturen.</p><p id="p7">Jeg tror, vi har en stor opgave i at tale kulturdagsordenen op og forklare, hvorfor den er vigtig.«.</p><p id="p8"><br /><em style="bold">DEN POLITISKE KRYSTALKUGLE</em></p><p id="p9">I artikelserien beder vi kommunalvalgets lokale kandidater om at give deres bud på fremtiden i bydelene. Avisen stiller spørgsmålene, og ugens kandidat får så.. sekunder til at give sit bud på svaret.</p><p id="p10">le.</p><p id="p11"><br /><em style="bold">HVEM ER KANDIDATEN?</em></p><p id="p12">HVEM: Maria Frej PARTI: SF HVORFRA: Bor i Valby og arbejder til daglig som programchef i Tivoli HVORFOR SIDDER VI HER? »Jeg har valgt et kultursted som Valby Bibliotek, fordi mit valgslogan er ' En stemme på kulturen'. Biblioteket som institution er inde i en spændende udvikling i København, hvor det skal flere og flere ting og opfylder flere og flere funktioner.</p><p id="p13">Valby bibliotek har dog stødt på loftet flere gange, og derfor er det så skønt, at vi skal have bygget et nyt.</p><p id="p14">Jeg tror derudover, Valby har endnu flere kreative potentialer f. eks. med det teater, vi er så heldige at have, og med et musikliv vi kunne give bedre rammer, end det har i dag. Jeg tror, Valby kunne være en meget mere kreativ bydel, hvis vi investerede i kulturen, og derfor har jeg valgt, at vi skal mødes på Valby Bibliotek.«.</p><p id="p1">NYE EJERE: Da Københavns Kommune i 2012 solgte grunden Valby Langgade 65-67, der dengang husede tøjbutikken Carla, Noa Noa, en kiosk og frisør begyndte flere at bekymre sig om, hvad der skulle ske på den centrale plads. I løbet af sommeren sidste år blev lejerne opsagt.</p><p id="p2">Nu er nedrivningen af de eksisterende bygninger i gang, og derefter bliver der opført nye.</p><p id="p3">Modsat manges frygt tegner det ikke til et højt byggeri lige over for cafélivet på Valby Langgade. Derimod skal bygningerne have butikker i gadeplan og lejligheder ovenpå, hvilket ejeren af grunden, Kai Folmer bekræfter over for Valby Bladet.</p><p id="p4">Han havde ikke tid til at uddybe planerne inden redaktionens deadline, men på kulturdagene blev en tegning (th.) præsenteret, der viser, hvordan det kommende byggeri skal se ud.</p><p id="p5">Mandag morgen var den nedrivning inde i bygningerne godt i gang, mens den udvendige del endnu står.</p><p id="p6">Matriklen er omfattet af hele to lokalplaner, nemlig 179 og 112, der kræver, at man tager hensyn til områdets helhed, og dermed ville det kræve en undtagelse at bygge meget højt.</p><p id="p1"><br /><em style="bold">et stort og stærkt En mindeplade</em></p><p id="p2">Næsten 20 år senere, i 1863, var der igen ildløs i Valby, hvor endnu fire gårde nedbrændte, heriblandt Bechgården, der ganske vist lå lidt væk fra de tre andre, men desværre i vindens retning.</p><p id="p3">Men denne gang var ilden ikke antændt ved et uheld, den var påsat. Brandslukningsmateriellet var ikke af det bedste, og da der manglede vand, fik man assistance fra det nærliggende Carlsberg Bryggeri.</p><p id="p4">Umiddelbart havde man ingen idé om, hvem der havde påsat branden, men kort tid efter anholdt man i Hvidovre en mand, som havde påsat ild der. Brandstifteren viste sig at være en mand ved navn Jens Nielsen og han indrømmede, at han også var brandstifteren fra Valby. Hans motiv var at blive ved branden og udnytte forvirringen under branden til at begå tyverier, for at komme til udlandet.</p><p id="p5"><br /><em style="bold">Jens Nielsen</em></p><p id="p6">Jens Nielsen (1862-1892) havde gennem sin fattige opvækst på forskellige fattiggårde og opdragelsesanstalter opbygget et voldsomt had til samfundet, som bl. a. viste sig gennem en række tyverier og ildspåsættelser i både ind-og udland, hvor han påstod at have sat ild til dokkerne i London, som derved nedbrændte.</p><p id="p7">Under opholdet i fængslet udvikledes Jens Nielsens vrede og bitterhed til samfundet til egentlig had. I 1885 forsøgte han at dræbe en betjent med et blylod, men blev dog overmandet. Han blev efterfølgende idømt dødsstraf, men dommen blev ændret til tugthusarbejde på livstid. Kort tid efter forsøgte han igen at dræbe en betjent. Og igen blev Jens Nielsen dødsdømt, men igen benådet.</p><p id="p8"><br /><em style="bold">Ønsket om at dø</em></p><p id="p9">Jens Nielsen ville have hævn over samfundet ved i fuld offentlighed at møde døden på skafottet. Derfor overfaldt han for tredje gang en betjent i 1892. Denne gang slog han betjenten i hovedet med et bordben med to spidse søm for enden. Betjenten overlevede.</p><p id="p10">Men denne gang fik Jens Nielsen sit inderste ønske opfyldt. Han blev igen idømt dødsstraf, som han ønskede sig. Ønsket blev efterkommet men ikke i fuld offentlighed, som Jens ønskede.</p><p id="p11">Statsskarpretter Seistrup måtte atter finde øksen frem, og SENESTE 20 ÅRS DANSKE OL-Guld 2008: Beijing 2 2004: Athen 2 2000: Sydney 2 1996: Atlanta 4 1992: Barcelona 1 Jens Nielsen blev halshugget i fængslets gård 8. november 1892.</p><p id="p12">Uden Jens Nielsens vidende var nogle af hans medindsatte beordret til at overvære henrettelsen fra vinduerne som et led i den præventive indsats.</p><p id="p13">Jens Nielsen var den sidste fange, som blev henrettet i Danmark, når bortses fra de dødsdomme, som eksekveredes efter den tyske besættelse af Danmark. Men pyromanen fra Valby nåede at få den død, han ønskede.</p><p id="p14">Det fortælles, at da præsten lige før henrettelsen går hen stiller med 113 atleter -det største hold siden OL i Atlanta i 1996. Og Danmarks Idræts-Forbund (DIF) og Team Danmark forventer store resultater.</p><p id="p15">I januar håbede de på syv danske medaljer, men efter et rigtig godt forår for de danske OL-deltagere, forventer guldhåb er svømmeren spås at få medaljer til OL mod Jens Nielsen, siger Jens: " Jeg har ikke noget at tale med Dem om hr. Pastor; har jeg min Frihed?".</p><p id="p16">På præstens ord om, at han blot kommer med en sidste hilsen fra Jens' søster, får han ingen reaktion.</p><p id="p17">Herefter oplæser borgmesteren dommen og afslutter: " Jens Nielsen, Vorherre være med Dem." Jens' svar lyder " Farvel hr.</p><p id="p18">Borgmester -og tak." forbundene nu otte danske medaljer.</p><p id="p19">»Mange atleter og hold har leveret gode præstationer ved EM, VM og forskellige World Cups, og OL-holdet er stort set fri for skader. Vi glæder Lotte Friis.</p><p id="p20">Journalisten Henrik Cavling overværede for Politiken henrettelsen og har beskrevet den i en avisartikel.</p><p id="p21">Samme aften kørtes den dødes kiste uden kranse og blomster til byens kirkegård, hvor den henrettedes kiste kom i jorden. Følget udgjordes af en betjent.</p><p id="p22">i DIF, Jesper Frigast Larsen, til Ol. dk.</p><p id="p23">Almindeligvis sætter man ikke mindesten for en dødsdømt DE VINDER MEDALJERNE Lotte Friis Svømning: 800 meter fri Jeanette DAS BÜRO forbryder, men alligevel er det i Jens Nielsens tilfælde sket med en mindesten i granit til minde om hans arrestation for ildspåsættelsen af Stengården i Hvidovre.</p><p id="p24">Stenen blev nedlagt i 2007 foran stuehuset på Stengården, som efter branden i 1883 blev genopbygget og ligger lige på den anden side af kommunegrænsen på I. G. Smiths Allé 22 i Hvidovre, hvor den nu kan ses.</p><p id="p1">VALBY KULTURHUS: 1. juni takkede Café Mæt af efter otte år som caféforpagter i Valby Kulturhus. Siden har kulturhuset på Toftegårds Plads været uden cafétilbud.</p><p id="p2">Når man ikke allerede har taget en ny forpagter ind, skyldes det, at Valby Kulturhus gerne vil prøve at lægge flere opgaver ned over forpagtningen, fortæller daglig leder Lene Karsbæk: »I vores nye udbud vil vi prøve at lægge flere ben nedover.</p><p id="p3">Det bliver dermed ikke bare en traditionel forpagtning, som vi prøver at sætte i udbud. Det er mere et partnerskab, der går på fire ben med socialøkonomisk virksomhed, økologisk sund og bæredygtig mad, så er det også at være en kulturel partner i huset, og det sidste ben er driftssamarbejdet i forhold til nøgler, koder og så videre,« fortæller hun og fortsætter: »Vi er meget inspirerede af Kulturhuset Absalon på Søndre Boulevard og Brætspilscaféen, hvor vi er interesserede i at prøve at putte lignende aktiviteter ind her. Den nye forpagter må derfor meget gerne komme med noget indhold selv, ligesom vi søger efter en, der har lidt interesse i selve Valby Kulturhus.« Først søges en midlertidig At finde den helt rette forpagter til caféen er dog langtfra nogen nem opgave, der lige kan løses med et par enkelte fingerknips.</p><p id="p4">Derfor søger Valby Kulturhus nu efter en midlertidig forpagter, som vil kunne træde til og servere noget mad senest til august: »Vi troede egentlig, det gik godt med at finde en, for vi havde en kvinde inde til en snak, men hende har vi så ikke hørt fra efterfølgende. Vi arbejder nu på flere spor, hvor vi har en snak med dem, der kører Café Glad på Rentemestervej, ligesom vi har en snak med valbyvirksomheden Incita, der arbejder meget med socialøkonomisk virksomhed. De er begge interesserede i udbuddet,« forklarer Lene Karsbæk og uddyber: »I første omgang er det den midlertidige løsning, vi arbejder ud fra, men jeg tror, de begge har henblik på at blive permanente.</p><p id="p5">Her fortæller vi dem selvfølgelig, at der ikke må være nogen fordel i at have været her midlertidigt i forhold til det endelige udbud.« Kulturhusets leder fortæller også, at man i denne fase er i gang på flere fronter, hvor man vil koble to socialøkonomiske projekter sammen: »Vi arbejder lige nu på at koble Incita med et kvindeprojekt, der kører ude i Folehaven.</p><p id="p6">Vigtigst af alt lige nu er dog, at vi får fundet en midlertidig forpagter, så vi kan få serveret noget mad i Valby Kulturhus igen,« siger hun.</p><p id="p7">Når den nye forpagter er fundet, melder vi det ud i avisen.</p><p id="p8">Vi har en snak med dem, der kører Café Glad på Rentemestervej, ligesom vi har en snak med valbyvirksomheden Incita, der er en socialøkonomisk virksomhed.</p><p id="p9">LENE KARSBÆK, daglig leder af Valby Kulturhus.</p><p id="p1">OPBAKNING: Siden folkene bag Valby Kino fik stablet de første frivillige millioner på benene har opbakningen været stor. Også fra kommunens side, hvor Kultur-og Fritidsudvalget for to uger siden bad forvaltningen undersøge muligheden for at give et lån til Valby Kino.</p><p id="p2"><br /><em style="bold">Støtte ville være lovlig</em></p><p id="p3">Forvaltningen vurderede både at det var lovligt at låne penge til projektet og at det var sandsynligt at de kan betale tilbage. Men anbefalede samtidig, at man i stedet for et lån simpelthen støtter biografen økonomisk.</p><p id="p4">»Forvaltningen påpegede, at der er visse problematikker i forhold til et lån og anbefalede, at vi i stedet giver støtte.</p><p id="p5">Når vi tidligere har givet lån, har det ofte handlet om, at vi gerne vil have tæt kontrol med en forening. Det behov har vi ikke i forhold til Valby Kino,« siger Peter Thiele ( SF), der var blandt dem, der stillede forslaget om lån til Valby Kino.</p><p id="p6">Går efter 600.000 Kultur-og Fritidsudvalget beslutter på sit møde i morgen torsdag om, og hvor meget, man ønsker at støtte Valby Kino med. Biografen har selv ønsket en støtte på 600.000 kroner, og det beløb er ikke urealistisk.</p><p id="p7">»Jeg har en klar fornemmelse af, at der er flertal i udvalget for at støtte Valby Kino, spørgsmålet er naturligvis, om vi får alle 600.000 hjem,« siger Peter Thiele.</p><p id="p8">Uanset støtte fra Københavns Kommune åbner Valby Kino dørene til reception på fredag og lader de første forestillinger rulle over lærrederne lørdag og søndag.</p><p id="p9"><br /><em style="bold">Fakta</em></p><p id="p10"><br /><em style="bold">FØRSTE DAGS FILM-PROGRAM</em></p><p id="p11">Lørdag 29. juni 2013 : Sal 1 : 12: 30, 17 : 00 og 21 : 30 : The Angels Share 14 : 45 Forpremiere: Grusomme Mig 2 19 :30 Forpremiere: The Bling Ring Drama af Sofia Coppola, med Emma Watson m. fl.</p><p id="p12">Sal 2 : 12.00 Børnebiffen fra 3 år, i alt.. min.: Den lille ridder -Instruktør: Per Fly  Den lille gris flyver - Instruktør: Alicja Jaworski.</p><p id="p13">13:00 Børnebiffen fra. år, i alt.. min: Ernst på togrejse -Instruktør: Alice de Champfleury  Bennys badekar -Instruktør: Flemming Qvist Møller og Jannik Hastrup.</p><p id="p14">14:15&amp; 16.30 Hjertets Hvisken -Japansk animeret film.</p><p id="p15">19.00 &amp;21.45 NO -om den chilenske kampagne mod militærdiktaturet Sal 3 : Kl. 14.30 &amp; 17.30 Once upon a time in the west.</p><p id="p1">Nytåret er status-tid, også for de store dagblade. Den 2.januar tog kunstredaktør Torben Weirup fat på det nye kunstår i Berlingske Tidende  med en klar og uforbeholden anprisning af den indsats, som netop i Valby ydes for samtidskunsten.</p><p id="p2">Vi citerer: "2008 blev året, da kredsen af kunsthandlere i Valby igen understregede deres betydning som et af de vigtigste steder i landet, når det drejer sig om galleriudstillinger af samtidskunst. Over en bred kam har gallerierne i Valby simpelthen vist den ene gode udstilling efter den anden." </p><p id="p3">"I ikke særlig gamle dage lå gallerierne i den indre by. Faktisk skal man ikke så mange tiår tilbage, før den kunstinteresserede kunne nå at se samtlige udstillinger, der blev vist i hovedstaden. () De tider er for længst forbi. Ingen kan nå at se blot en tiendedel af alle de udstillinger, der åbner i København, og derfor er det selvfølgelig meget praktisk, at der er mange gallerier samlet ét sted, og det gør tilsvarende galleriernes muligheder for overhovedet at få besøg større."</p><p id="p4">"Derfor ville det også være oplagt at placere en kunsthal til brug for udstillinger af den nyeste kunst i Valby, frem for at tro, at man kan omdanne Charlottenborg til formålet", fastslår Torben Weirup, som sammen med flertallet af det danske kunstpublikum gerne ser det fornemme palæ på Kongens Nytorv bevaret som udstillingshus for de store, klassiske kunstner-sammenslutninger (Grønningen, Corner m.fl.), som for resten også er et særligt dansk kunst-fænomen. </p><p id="p5"><br /><em style="bold">Ros til Copenhart</em></p><p id="p6">Redaktøren benytter lejligheden til især at fremhæve Valby-galleriet "Copenhart", som ferniserede på sin nyeste udstilling selv samme 2.januar 2009: "I modsætning til de øvrige Valby-gallerier, der alt overvejende viser forskellige former for avantgardistisk kunst, satser det omfangsrige Copenhart Gallery på mere traditionelle former for billedkunst. Mange af udstillerne arbejder figurativt eller ligefrem med portrætter eller en anden form for mild abstraktion eller ekspressionisme", skriver han i anledning af det nye års første udstilling, som netop er åbnet på Copenhart: </p><p id="p7">Det drejer sig om separate ophængninger af tre ret forskellige kunstneres værker: Den akademi-uddannede russer Larissa Strunowa-Lübke debuterer i Danmark med en større ophængning af sine malerier fra 2002 til 2008. Hun får selskab af den ligeledes professionelle Lotte Kjøller, som heller ikke tidligere har udstillet på Copenhart, samt af det 29-årige stortalent Niels Corfitzen, som til gengæld må regnes for en slags 'huskunstner' på det store Valby-galleri.</p><p id="p8">De tre separatudstillinger varer til og med lørdag den 31.januar. Copenhart Gallery er åben hver torsdag, fredag og lørdag fra kl.12 til kl.17, og der er fri entre for alle kunstinteresserede.</p><p id="p1">Den danske saxofonist Benjamin Koppel er nok den eneste, der turde invitere den nu 81- årige, legendariske jazzguitarist Jim Hall til at give koncert i Valby.</p><p id="p2">Ved hjælp af en solid stok og en hjælpende hånd kom en stærkt svækket Jim Hall på plads på scenen. Han spillede først duo med sin bassist Scott Colley. Det var udmærket, men dog lidt forsigtigt, guitarspil.</p><p id="p3">Efter 30 minutter blev det til en kvintet med Kenny Werner på piano samt ikke mindst Benjamin Koppel på altsax.</p><p id="p4">Jeg ved ikke om Benjamin også havde en følelse af, at Jim Hall ikke helt foldede sig ud, men det fik Benjamin hurtigt ændret.</p><p id="p5">Han gik meget tæt på Jim Hall med sin altsax og det vækkede i hvert fald den ældre herre til dåd. Jim spillede nu med fuld styrke, smukt varieret og med følelse.</p><p id="p6">Kenny Werner er jo blandt de bedste jazzpianister i dag, så vi fik et meget langt sæt og der var fortjent stort bifald til de dygtige musikere.</p><p id="p7">Det varnok sidste gang, at vi kunne høre Jim Hall i Danmark.</p><p id="p8">Tigerbutikkerne havde købt en del billetter til koncerten under mottoet »Ingen skal undvære en god jazzkoncert«, og solgte dem i deres butikker for 20 kroner, og det er en tiendedel af prisen.</p><p id="p9">Dette glimrende initiativ fik sat københavnerkvarteret Valby grundigt på jazzkortet, og hvem havde mon forestillet sig det.</p><p id="p10">Jeg var ikke begejstret for det officielle program i Copenhagen Jazz Festival. Derfor er det herligt, at Benjamin Koppel kunne stable en alternativ jazz festival på benene.</p><p id="p11">Den mand lader sig ikke slå ud, og jeg ser frem til at høre, hvem han får til Valby til næste års festival.</p><p id="p1">RUNDTUR: Teknik-og Miljøborgmester Ayfer Bakal ( SF) var i onsdags på besøg i Gl.</p><p id="p2">Valby inviteret af Områdefornyelsen.</p><p id="p3">Blandt de områder, som borgmesteren så sammen med repræsentanter for Områdefornyelsen og lokale beboere, der er optaget af de stedlige parkeringsproblemer. Men også af den storbyhave, der har været talt om i mere end tre årtier, men bliver etableret til sommer på de grønne arealer ved Gadekærvej - tæt på Valby Langgade.</p><p id="p4">» Jeg er kommet herud for at se de tiltag, der iværksættes her i Valby, for de penge, vi har bevilget til Lokalområdets områdeløft og den grønne profil, « sagde Miljøborgmesteren til Valby Weekend under rundturen.</p><p id="p5">Det drejer sig ifølge boligforeningsfornand Villy Brejning om 30 millioner kroner, hvoraf de 10 går til administration og løn til de kommunalt ansatte i områdefornyelsen. Men der er stadig 20 millioner kroner tilbage at gøre noget for. For at kunne få vejene omkring den kommende storbyhave lavet samtidig med, at der alligevel graves og etableres storbyhave i sensommeren fra starten af august - mangler man tre millioner kroner. Det fik Ayfer Bakal at vide, men på Valby Weekends direkte spørgsmål, om hun kunne levere de tre millioner kroner til vejforbedring omkring storbyhaven, sagde teknik og miljøborgmesteren: » Det ved jeg ikke. « Til boligforeningsformand Villy Brejning havde hun dog sagt, at de ' tre millioner kroner måtte han være mand for at skaffe' - muligvis fra A98-fonden.</p><p id="p6">» Efter man lukkede renholdningsselskabet A98 var der pengetil overs, som blev sat i en fond, der netop har til formål at støtte byfornyelse og områdeløft.</p><p id="p7">Det er da muligt, at vi kan få de sidste penge derfra, « siger Villy Brejning til Valby Weekend.</p><p id="p8"><br /><em style="bold">I tvivl om projektet</em></p><p id="p9">Selvom storbyhaven egentlig allerede skulle stå færdig til sommer, og selvom beboerne efter mere end 30 års venten, er begyndt at tvivle på, at projektet nogensinde bliver til noget, er det etmustat komme i gang til sommer, fastslå Mr. Valby, alias den gamle lokaludvalgsformand Einer Jensen. Og det skulle man komme.</p><p id="p10">Men med tre millioner mere at arbejde for, kan man også få lavet veje og P-pladser omkring haven. Ganske vigtigt, fordi mange handlende i Valby Langgade bruger gadekærvej til parkering. Og det selvom, der altid er frie og gratis Ppladser i Spinderiet. Folk vil ikke gå det par hundrede meter ekstra, som Villy Brejning påpegede.</p><p id="p11">Der var en god og munter stemning på spadserturen fra Storbyhaven over Langgadestation, A-grunden til Akacieparken, hvor den åbne og opmærksomme borgmester til slut var gæst ved en frokost hos Miljøambassadørerne.</p><p id="p12">Undervejs fik Områdefornyelsen og Mr. Valby, alias den tidligere lokaludvalgsformand Einer Jensen, plus lokalebeboere fortalt Ayfer Bakal om de problemer og udviklingsplaner man har for de fire forskellige byrum.</p><p id="p1">Villads bor i Valby sammen med sin mor og far, sin storesøster Amalie og sin nye baby-lillesøster. Han er en helt almindelig dreng, og selvom han sommetider får skældud, laver han aldrig ballade med vilje. En dag beslutter han sig for, at han vil hjælpe sin mor med at købe ind. Men det skal være en overraskelse, så han fortæller hverken hende eller far om det.</p><p id="p2">»Fuld Fart på Villads fra Valby« byder op musik, sang, sjov og spænding for hele familien og er skabt af samme kreative hold som de seneste sæsoners mest populære familie og skoleforestillinger»Vitello« og»Villads fra Valby« .</p><p id="p1">HUS FORBI: Overborgmester i København Frank Jensen (S) og Frederiksbergs borgmester Jørgen Glenthøj har tidligere kastet sig ud i en hård debat i denne og andre aviser. Den hårde tone skyldtes Frederiksberg Kommunes planer om at lave et modtagecenter for flygtninge i Centerparken i Valby.</p><p id="p2">Det fik i sidste uge et markant flertal i Folketinget til at vedtage et beslutningsforslag fra SFs Holger K. Nielsen.</p><p id="p3">»Jeg synes, at Frederiksberg Kommune bør kunne løse denne opgave inden for Frederiksbgergs Kommunegrænse,« sagde Holger K. Nielsen til Valby Bladet og forklarede, at loven betyder, at hvis man placerer flygtninge i en anden kommune skal den anden kommune godkende det først.</p><p id="p4">' Frederiksberg-finten' Den store opbakning til et nyt lovforslag vakte glæde i København og Valby og beskæftigelses-og integrationsborgmester Anna Mee Allerslev (R) siger i en mail til avisen: »Valby har gjort en kæmpe indsats for at tage imod de flygtninge, vi modtager i København.</p><p id="p5">Men der er nødt til at være en balance, og det går ikke, at vi koncentrer for mange udsatte borgere i Valby. Derfor er jeg rigtig glad for, at Folketinget nu vil lukke for Frederiksberg-finten.«.</p><p id="p6"><br /><em style="bold">Den bedste løsning</em></p><p id="p7">På Frederiksberg er synet på sagen en ganske anden og formand for socialudvalget i Frederiksberg kommune Pernille Høxbro (K) siger også til Frederiksberg Bladet i denne uge: »Fakta er, at der er tale om en midlertidig placering i vores tidligere rehabiliteringsenhed, som hele tiden har ligget i Valby, og at vi prioriterer at huse flygtninge i egnede boliger og huse fremfor for eksempel stålcontainere.</p><p id="p8">For det er en bedre ramme for at løse den kæmpe opgave med at integrere flygtningene på Frederiksberg.« Desuden slår hun fast, at beslutningen på Frederiksberg allerede er truffet, hvorfor de ikke bliver ramt af loven.</p><p id="p9">»En sådan lov vil ikke ændre processen med at ibrugtage de midlertidige boliger i Valby.</p><p id="p10">(...) Så flytter der flygtninge ind fra slutningen af februar.</p><p id="p11">Alt dette har vores kommunalbestyrelse vedtaget i flere omgange i henhold til alle gældende regler - og en ny lov vil ikke have tilbagevirkende kraft,« siger Pernille Høxbro om situationen.</p><p id="p12"><br /><em style="bold">Burde høre efter</em></p><p id="p13">Udmeldingen overrasker Holger K. Nielsens partifæller på Købenehavns Rådhus: »Hvis jeg var Frederiksberg ville jeg lytte lidt efter, hvad der bliver sagt. Også fra Christiansborg.</p><p id="p14">Det har aldrig været meningen, at man uden videre kan placere sine kvoteflygtninge i en anden kommune,« siger SFs politiske leder i København, Sisse Marie Welling.</p><p id="p15">En ting er, at Frederiksberg Kommune måske ender med at have hjemmel i loven til at placere flygtningene i Valby, fordi de besluttede det før loven blev vedtaget. En anden ting er, om det er det rigtige blot at glæde sig over, man nåede det, inden loven blev vedtaget.</p><p id="p16">Det mener i hvert fald Sisse Marie Welling: »Det er udtryk for en total magtarrogance, at man på ingen måde har været villig til at lytte til de bekymringer der er kommet fra borgere i Valby og fra Københavns Rådhus,« siger hun og fortsætter: »Jeg synes generelt at Frederiksberg har opført sig ufint i den her sag. Man behandler også flygtningene på en rigtig ærgerlig måde, ved at placere dem i et af de mest udsatte områder, vi har i København.</p><p id="p17"><br /><em style="bold">Dårligste placering</em></p><p id="p18">Overborgmesteren i København Frank Jensen (S) afventer i første omgang den endelige lov, men lover at genoptage dialogen, når den ligger fast.</p><p id="p19">»Jeg har tidligere opfordret Frederiksberg til at finde boliger til deres flygtninge inden for deres egen kommunegrænse, og vi vil selvfølgelig gå i dialog med Frederiksberg igen, når vi kender det præcise indhold af lovgivningen,« skriver han i en mail til Valby Bladet.</p><p id="p20">Han mener ligesom Sisse Marie Welling, at placeringen i Valby er helt forkert.</p><p id="p21">»I København samarbejder vi meget gerne på tværs af kommunegrænsen om udfordringen ved at skulle modtage flygtninge. Men vi mener ikke, at placeringen af over 100 flygtninge på Kulbanevej i Valby er hensigtsmæssig,« siger han og henviser til, at placeringen er meget tæt på Ottiliavej, hvor Københavns Kommune selv har plads til op mod 250 flygtninge fra næste år.</p><p id="p22">»Det er efter min bedste overbevisning ikke med til at fremme integrationen,« siger Frank Jensen.</p><p id="p23">Det er udtryk for en total magtarrogance, at man ikke har lyttet til de bekymringer der er kommet fra borgere i Valby.</p><p id="p24">SISSE MARIE WELLING (SF), leder af SF i København</p><p id="p25">Vi prioriterer at huse flygtninge i egnede boliger og huse fremfor for eksempel stålcontainere. PERNILLE HØXBRO (K), Socialudvalgsformand i Frederiksberg</p><p id="p26">Vi mener ikke, at placeringen af over 100 flygtninge på Kulbanevej i Valby er hensigtsmæssig. FRANK JENSEN (S), Overborgmester i København.</p><p id="p1">GRIBSKOV: Alle, der i den kommende nytårsnat skal køre i bil fra Helsinge nordpå mod Rågeleje -ædru, naturligvis! -risikerer et uhyggeligt Fata Morgana, når de kører op gennem den bløde bakke-kurve og landsbyen Valby ligger forude, for inde til højre syd for kirken lå Galgebakken for Holbo Herred.</p><p id="p2">Og mange gamle overleveringer rundt i Herredet beretter, at netop nytårsnat viser den gamle galge sig i et Fata Morgana inde på marken syd for kirken, hvor folk blev hængt gennem godt og vel et par hundrede år. Det berettes også, at nytårsnatten genlyder af de dødes skrig og sidste rallen, når de blev kvalt i rebet.</p><p id="p3">Så hold godt fast på rattet i nytårsnatten og lad radioen køre, hvis du ikke vil høre skrigene. Og der kan også være andre skrig end de hængtes: Herredstinget var nemlig også her, og det holdtes i fri luft på marken mellem kirken og galgebakken.</p><p id="p4">Og i hine tider gik det noget mere brutalt til end i nutidens ret i Helsingør. Der blev slået og pint, for at få tilståelserne frem! Valby var hovedstad Valby betyder ' byen på sletten'.</p><p id="p5">Navnet henviser til det sletteområde byen ligger på, og som tidligere skilte sig ud fra tidligere store omliggende skovområder, og Valby var i middelalderen en betydningsfuld by! Og Holbo Herred var da et retsområde dækkende den nuværende Gribskov Kommune og Nødebo Sogn. Det blev i 1285 udskilt fra det tidligere meget store Strø Herred på grund af befolkningsvækst.</p><p id="p6">Herredstinget, som var mødestedet for retten, blev holdt i det fri i Valby. Valget af Valby var ganske logisk, da det var områdets centrum. Lidt syd for kirken lå galgebakken ( se kortet), hvor de dømte blev henrettet.</p><p id="p7">Der var dog andre jurisdiktioner i Holbo Herred, nemlig købstaden Søborg og i senmiddelalderen Esrum kloster. Herredet blev som ret i 1686 afløst af Kronborg Birk.</p><p id="p8">Bevaret fra Middelalderen Valby var med 18 gårde en af områdets største byer gennem middelalderen. Byen fik sin jord udskiftet allerede i 1788. Det vil sige, at fra at drive jorden i et landsbyfællesskab så fik hver gård sit eget jordlod. Og det foregik på en særegen måde fra magthavernes side: En gruppe bestående af fremtrædende bønder og Herredsfogeden fik automatisk den attraktive jord, der grænsede op til byen. En mellemgruppe trak lod om de resterende gode jordstykker. Lavstatusbønderne, herunder to enker, fik jord langt fra byen og måtte flytte ud på marken.</p><p id="p9">Blandt byens 30 huse med daglejere, husmænd og små håndværkere fik 15 husmandslodder ude i området.</p><p id="p10">Det fantastiske ved Valby som landsbysamfund anno 2012 er, at byen i store træk fremstår, som den kom til at se ud efter udskiftningen. De syv gårde med jord op til byen ligger stadig i byen, om end funktionen som landbrugsdrivende i dag er stærkt på retur.</p><p id="p1">SKRIBLERIER: Overalt i landet findes de. Unge med kløe i forfatter-fingrene, som dagligt skriver løs.</p><p id="p2">I Valby får de unge nu en helt unik mulighed gennen ' Forfatterspirernes Skriveklub'.</p><p id="p3">Det er Kultur Valby, der åbner skriveklubben for unge mellem 11 og 18 år, der gerne vil lære kunsten at skrive en fængende novelle eller måske en hel roman. Det første møde i forfatterspirernes skriveklub finder sted den 13. september på Valby Bibliotek.</p><p id="p4"><br /><em style="bold">Smagen af vand</em></p><p id="p5">Hvordan smager en vanddråbe? Det virker umiddelbart indlysende, for en vanddråbe smager vel af vand. Men hvis man gerne vil være forfatter, skal man kunne finde nuancerne og beskrive oplevelsen af regnvejr så sanseligt, at læseren ikke kan undgå selv at fornemme smagen af regndråberne Det mener i hvert fald Sandra Schwartz, der det kommende halve år står i spidsen for " Forfatterspirernes Skriveklub", hvor de unge prøver kræfter med kunsten at skrive skønlitteratur. Måske det for nogen bliver til en hel roman.</p><p id="p6">»Hvis man ved, hvordan regndråber smager, så bliver det meget sjovere og nemmere at skrive en tekst med regnvejr.</p><p id="p7">Måske ligefrem med regnvejret som dét, der enten sætter en glad og livgivende eller en trist og grå stemning,« siger Sandra Schwartz.</p><p id="p8"><br /><em style="bold">Afgørende indlevelse</em></p><p id="p9">»Det handler om at suge til sig af sanseindtryk, som man kan omsætte til levende beskrivelser, der næsten får læseren til at føle, at de selv er til stede i historien. Denne skrivemetode fokuserer knap så meget på plottet, og handler langt mere om indlevelse og nærvær i fortællingen. Derfor vil jeg tage deltagerne med ud at gå i gadens larm, hvor de kan opleve og få nogle sanseindtryk godt ind under huden, som vi så skal hjem og skrive om bagefter,« fortæller Sandra Schwartz.</p><p id="p10">Et medlemskab af Forfatterspirernes Skriveklub gælder ikke bare på Valby Bibliotek.</p><p id="p11">Faktisk er fem københavnske biblioteker gået sammen om initiativet, hvor man både kan møde andre unge håbefulde forfatterspirer, og hvor man kan møde op frit på alle stederne.</p><p id="p12"><br /><em style="bold">MELL</em></p><p id="p13">På torsdag den 13. september bliver det første arrangement i skriveklubben holdt på Valby Bibliotek fra klokken 16.00 til 18.00. De unge forfatterspirer bestemmer selv, hvor ofte de vil deltage -og på hvilket af de fem biblioteker, de møder op.</p><p id="p14"><br /><em style="bold">Fakta</em></p><p id="p15"><br /><em style="bold">FORFATTERSPIRER I VALBY</em></p><p id="p16">Forfatterspirernes Skriveklub foregår hver torsdag på Valby Bibliotek fra den 13. september og frem til juleafslutningen i december. På de andre biblioteker foregår det hver tirsdag.</p><p id="p17">Bag Forfatterspirernes Skriveklub står Valby Bibliotek, Bibliotekshuset, Kulturstationen Vanløse, Brønshøj Bibliotek og Københavns Hovedbibliotek.</p><p id="p18">Det koster 250 kr. at blive medlem af Forfatterspirernes Skriveklub. Medlemskabet giver adgang til alle skriveklubbens aktiviteter på alle fem biblioteker året ud.</p><p id="p1">Et højt knald i Valby Langgade i København fik i aftes en mand til at tro, at han blev beskudt. Han løb fra stedet og fik standset en bil, der kørte ham til Farumgade på Nørrebro, oplyser politiet.</p><p id="p2">I Farumgade kontaktede han en politipatrulje, der kørte ham tilbage til Valby Langgade, som blev spærret af, mens politiet ledte efter tegn på, at der skulle være skudt. Trods en grundig undersøgelse lykkedes det ikke at finde hverken patronhylstre eller skudhuller i området.</p><p id="p3">- Det blæser jo godt, så måske har han hørt noget, der blæste ned eller en dør, der smækkede, siger den centrale vagtleder hos Københavns Politi.</p><p id="p1">FORURENING: Hvert eneste gamle diesellokomotiv forurener som 1000 osende personbiler ned midt gennem Valby. Det var den skræmmende konklussion fra en lokal gruppe borgere, da de læste Transportministeriets egne rapporter om de 30 år gamle diesellokomotiver. Derefter henvendte de sig til avisen.</p><p id="p2">Efterfølgende mødtes borgergruppen i slutningen af året med miljøminister Ida Auken ( SF) for at få ren luft for deres bekymringer.</p><p id="p3"><br /><em style="bold">Lovede nye målinger</em></p><p id="p4">Miljøministeren lovede, at få Miljøstyrelsen til at finde måleapparaterne frem og mandag udgav Miljøstyrelsen under Miljøministeriet rapporten ' Luftforurening fra togdrift i byområder'.</p><p id="p5">Rapporten peger blandt andet på, at togene udgør en væsentlig kilde til lokal partikelforurening langs banen, omend togene ikke overskrider EU's grænseværdier for luftforurening.</p><p id="p6"><br /><em style="bold">Værst ved Valby Som borgergruppen</em></p><p id="p7">Som borgergruppen havde frygtet, stod det værst til med togforureningen på strækningen mellem København H og Valby Station. Det er særligt de gamle ME-diesellokomotiver, der trækker dobbeltdækkervognene, der er de store syndere.</p><p id="p8">»De største emissioner ses for strækningen mellem København H og Valby,« lyder det blandt andet i rapporten.</p><p id="p9">En gennemsnitlig onsdag er emissionen af kvælstofoxider på strækningen København H til Valby mere end ti gange så stor som på strækningen mellem hovedbanen og lufthavnen.</p><p id="p10">I rapporten understreges det dog, at luftforureningen ved Valby langt fra overskrider EUs grænseværdier.</p><p id="p11"><br /><em style="bold">Kører flere år endnu</em></p><p id="p12">Ligesom togene er det en gammel sag at få dem fjernet fra skinnerne. Men der kommer til at gå nogle år endnu, før de 30 år gamle tog bliver skrottet.</p><p id="p13">Miljøministeren foreslog sidste år, at man kunne flytte dem ud ad byen og bruge de diesel-osende tog på landstrækninger frem for områder med tæt bebyggelse.</p><p id="p14">Det er dog en beslutning, der ligger hos Transportministeriet, og ifølge transportministeren kan de gamle tog endnu ikke undværes i transporten af de mange sjællandske passagerer.</p><p id="p1">URBANE PROJEKTER: I morgen torsdag starter Københavns største borgerdrevne grønne urbane projekt. Og det sker i Valby.</p><p id="p2">I Folehaven på Vigerslev Bibliotek, hvor der kl. 19 er stiftende generalforsamling i foreningen »Træer i Folehaven.</p><p id="p3">»Ganske vist er Folehavekvarteret kun en bid af Valby, men det vil ikke kun komme beboerne her til gode, hvis det lykkedes at opdyrke stedets mange kvaliteter, og give det dårlige ry en omgang »Round up«. For hvad vil det ikke gøre for hele bydelen, hvis man kørte langs blomstrende grøftekanter og store træer på Folehaven,« siger arkitekt og projektkoordinator Jacob Borup Nørløv fra Miljøpunkt Valby: Der for sig ser, at »hele kvarteret bliver en grøn portal til alle de rekreative grønne arealer i denne del af byen; Valby idrætspark, Vigerslev Parken, Byens største park -Valby Parken og den kommende badestrand her.</p><p id="p4"><br /><em style="bold">Syv punktmål</em></p><p id="p5">Op til morgendagens stiftende generalforsamling ligger der allerede et overordnet udkast, som fortæller at foreningen som start vil arbejde med syv punkter for at gøre Folehavekvarteret til Københavns Kommunes mest bæredygtige sted at bo: Nemlig at: Skabe større fysisk og social sammenhæng i kvarteret.</p><p id="p6">Højne kvaliteterne af det fælles offentlige rum.</p><p id="p7">Øge trafiksikkerheden og oplevelsen af at færdes langs de større veje i kvarteret, med særligt fokus på Folehaven.</p><p id="p8">Skabe bedre forbindelser til de omkringliggende rekreative områder.</p><p id="p9">Give optimale forhold for biodiversiteten i området.</p><p id="p10">Fremme de private og offentlige investeringer i lokal afledning af regnvand.</p><p id="p11">Søge politisk opbakning til at gøre Folehavekvarteret til kommunens mest moderne og attraktive grønne område.</p><p id="p12">»Det er klart, at hvis man bor i kvarteret, så er foreningen et sted hvor man kan søge indflydelse på udviklingen i sit eget nabolag, siger Jakob Nørløv -men opfordrer alligevel alle de lokale beboere til at slutte op omkring foreningens stiftelse. En opfordring der også kommer fra Lokaludvalgets nye miljøudvalg med følgende folkelige fanfare: Valby har været, er og vil vedblive med at være frontløber for et bedre, grønnere, bæredygtigt og borgernært København. Derfor er det vigtig at møde frem i morgen kl. 19 på Vigerslev Bibliotek og være med til at starte Københavns største borgerdrevne grønne urbane projekt.</p><p id="p1">UNDERHOLDNING: Glem fjernsynet og gå en tur i Valby Kino.</p><p id="p2">Der er garanteret den hyggeligste biograf i København.</p><p id="p3">Jeg har aldrig oplevet noget lignende. I foyeren på anden etage er der som en hyggelig dagligstue. Der er elevator og masser af parkeringspladser i gården, hvor der er pyntet med de yndigste forårsblomster.</p><p id="p4">Husk at hente en parkeringsbillet inden filmen. God fornøjelse.</p><p id="p1">MUSIKALSK: Der er masser af gode jazzgrunde til at slukke for radioen, forlade lejligheden og nyde byens liv fra næste fredag.</p><p id="p2">Her sætter ' Copenhagen Jazz Festival' og sub-festivalen ' Summerjazz' gang i hele byen.</p><p id="p3">Der tyvstartes så småt i Valby med gratis koncerter allerede nu i weekenden i Spinderiet og fra 3. juli tager det for alvor fart. Programmet er omfattende og spreder sig over 64 fuldfede sider i den festivalavis, som det officielle program mest af alt ligner.</p><p id="p4">Med avisen kan du vinde billetter til en af fire forskellige koncerter i Valby.</p><p id="p5"><br /><em style="bold">Randi og Kvartetten</em></p><p id="p6">Tirsdag 7. juli klokken 19.30 går Randi Holum Jeppesen (trompet) på scenen sammen med Niels Christian Balle (klaver), Ida Kirstine Hvid (bas) og Martin Olsen (trommer) på scenen.</p><p id="p7">Kvartetten spiller et mix af nordisk og italiensk jazz og koncerten inviterer til en rejse fra nord til syd med smukke harmonier og stemningsbilleder.</p><p id="p8"><br /><em style="bold">Don Friedman all stars</em></p><p id="p9">Onsdag 8. juli klokken 19.30 kan man opleve ' Don Friedman All Star Quartet, feat.</p><p id="p10">Thomas Franck'.</p><p id="p11">Den legendariske jazzpianist Don Friedman fylder 80 år i år. Det bliver blandt andet fejret i Valby ved, at han kommer og giver koncert. Det er første gang i mange år, han er i København. Don Friedman har været med gennem det meste af jazzens tid og har optrådt med nogle af de helt store, som Dexter Gordon, Chet Baker og Ornette Coleman. Han har indspillet med Elvin Jones og Joe Henderson og har gennem sin karriere turneret flittigt.</p><p id="p12">For mange år siden spillede han sammen med den danske legende Alex Riel i det gamle Jazzhus Montmartre. Nu mødes de igen og spiller over for Jesper Lundgaard.</p><p id="p13">Stjerneholdet får selskab af den prisvindende tenorsaxofonist Tomas Franck.</p><p id="p14"><br /><em style="bold">Også med Vincent</em></p><p id="p15">Torsdag 9. juli klokken 19.30 er Don Friedman på scenen igen.</p><p id="p16">Denne gang er det altsaxofonist Vincent Herring, der er gæstesolist.</p><p id="p17">Vincent Herring slog sit navn fast i 1980erne som efterfølger til Cannonball Adderley Nat Adderley Quintet.</p><p id="p18"><br /><em style="bold">Elektrojazz</em></p><p id="p19">Lørdag 11. juli klokken 19.30 er der elektrojazz på scenen.</p><p id="p20">Anders Larson's Electrojazz udgav albummet Cars og fik strakt international opmærksomhed.</p><p id="p21">Bandets album er en hyldest til biler fra halvfjerdserne, og hvert nummer er dedikeret til en særlig model udvalgt af jazz-og bilentusiaster verden rundt. Elektrojazz' musik beskrives som 70er-inspireret funky jazz med rigelige mængder latin og soul. Til trods for retro-rødderne er musikken nyskrevet af kapelmester Anders Larson.</p><p id="p22"><br /><em style="bold">Konkurrence</em></p><p id="p23"><br /><em style="bold">VIND BILLETTER TIL PRØVEHALLEN</em></p><p id="p24">Valby Bladet udlodder 2x2 billetter til hver af koncerterne. Send en mail med navn og adresse og hvilken koncert, du ønsker at deltage i lodtrækningen om billetter til. Skriv til: konkurrence@minby.dk Randi Holum og Niels Balle Kvartet, 7. juli kl. 19.30 Don Friedman Feat. Thomas Franck 8. julil kl. 19.30 Don Freidman Feat. Vincent Herring, 9. juli kl. 19.30 Larsons Elektrojazz, 11. juli kl. 19.30</p><p id="p1">Projektet til genbrug af Valby Gassilo er fascinerende både i det konkrete program og i det forslag til rumlig udformning, som nu foreligger fra arkitekterne JJW. </p><p id="p2">Det er ikke mindst forslagets fine analyser af bydelens karakter, potentialer og overordnede mål for udvikling, der optager mig som Valbyborger. Målet er at bygge videre på bydelens ressourcer og egenart. At bidrage til sammenhæng og tilgængelighed, udveksling og åbenhed overfor transformationer, der kan aktivere og synliggøre eksisterende værdier og muligheder. Og at forstærke bydelens mangfoldighed både socialt, kulturelt og arkitektonisk. </p><p id="p3">Projektets formulering og gasbeholderens værdi som ikon for en sådan udvikling, et dynamisk og "energi"producerende kraftværk, er værdifuld i det aktuelle arbejde med mål og strategier for Valbys udvikling. </p><p id="p4"><br /><em style="bold">Åbning til kysten</em></p><p id="p5">Konkret er forslaget spændende i den store skala, fordi det kan forstærke den åbning af Valbys kontakt til kysten og vandspejlet ved Kalveboderne, som er igangsat i forbindelse med planlægningen af Ny Ellebjerg området og Valby Idrætspark. Gasbeholderen bliver det yderste, levende punkt i en række af særlige rumligheder, som findes på ruten fra Valby Tingsted til stranden ved Kalveboderne - Spinderiet, over Toftegårds Plads og F.L. Smidth området til Grønttorvet, Ny Ellebjerg, Valby Idrætspark og til kystlinien.</p><p id="p6">Gasbeholderen har historier at fortælle fra den tidlige industrialder, som Valby er så præget af og rummer så mange værdifulde levn fra. Tænk bare på Spinderiet, Porcelænsfabrikken, Carlsberg og Jesuskirken, Trekroner Bryghus, Sukkertoppen og de mange smukke industribygninger langs Carl Jakobsens Vej  og på Grønttorvets store haller! Men i modsætning til de bymæssige rammer omkring disse steder ligger gassiloen landskabeligt  i kanten af parken. </p><p id="p7">Et bevidst samspil mellem træbevoksning, landskabsform og udformning af adgangs- og nærarealer skal og må kunne løse de problemer med vindpåvirkning, som den store bygning skaber i omgivelserne allerede i dag. Gassiloen kan i sin omdannelse blive en fantastisk konstruktion og et arkitektonisk værk, der markerer og løser den indlysende opgave, der ligger i at udnytte det bestående og samtidig udvikle ressourcerne til nye, bæredygtige former. </p><p id="p8"><br /><em style="bold">Indhold med mening</em></p><p id="p9">Det er afgørende for projektets betydning set i bydelens sammenhæng, at der følges op fra både projektgruppens side og ikke mindst fra Valby Lokaludvalgs og Københavns Kommunes side med et indhold i huset, der følger idégrundlaget om sammensathed og udadvendthed. </p><p id="p10">Indholdet skal give mening i forhold til de aktuelle klimatiske, økonomiske og kulturelle udfordringer, som København og dermed både et lokalområde som Valby og hele samfundet står i. Det betyder, at huset skal være foranderligt og robust, et levende eksperimentarium fra dag ét og i fremtiden. Det er netop den vision, projektet viser, men der skal kæmpes, samarbejdes og bakkes op, for at den kan realiseres og fastholdes.</p><p id="p11">Det betyder også, at huset skal fungere i samspil med bydelen og København, så synergi kan opstå mellem det eksisterende og det nye. Og det betyder, at der skal følges op med planer for og anlæg af stisystemer, der hænger sammen fra Valby til kysten og langs kysten fra Køge Bugt Standpark og Hvidovre til det centrale København. </p><p id="p12"><br /><em style="bold">Et krydspunkt</em></p><p id="p13">Gasbeholderen bliver et krydspunkt i dette net. Det viste landskabsarkitekten Rikke Munck Petersen allerede i 2004, da hun lavede oplægget "Valby - et Krydsfelt" til Valby Lokaludvalg. </p><p id="p14">Projektet åbner øjnene for krav til og potentialer i de nærmeste omgivelser omkring gassiloen. Der skal tages initiativer til nye, tilgængelige aktiviteter og udvikling af landskabelige værdier, som bl.a. forudsætter effektiv og bæredygtig rensning af området og det vand, der udledes i bugten fra de kommunale renseanlæg for foden af gasbeholderen. Og initiativer til anlæg, der bygger ud over selve kystlinien med rekreation, aktiv kropslig udfoldelse og møde med vandelementet: En strand, vand til at svømme i og sejle på  en linje fra Valby til Gassiloen og stranden.</p><p id="p1">Børnehaven Tryllefløjten på August Wimmersvej i Valby den forgangne uge en glædelig overraskelse: Borgerrepræsentationens besluttede nemlig torsdag at udvide institutionen med plads til 22 ekstra børnehavebørn.</p><p id="p2">I det hele taget kommer der gang i byggeriet i København i den kommende tid. På november måneds møde traf Borger-repræsentationen beslutninger om både dagsinstitutioner, plejeboliger og sportsfaciliteter.</p><p id="p3">Byens børn og deres forældre kan se frem plads til 114 flere børnehavebørn og 72 flere vuggestuebørn.</p><p id="p4">Ud over Tryllefløjten i Valby udvider Udflytterbørnehaven Muldvarpen på Østerbro med plads til 48 ekstra børnehavebørn. Altankassen på Amager Fælledvej udvider med plads til 36 ekstra vuggestuebørn.</p><p id="p5">Hertil kommer en ny dagsinstitution på Strandlodsvej på Amager, som skal rumme 36 vuggestuebørn og 44 børnehavebørn.</p><p id="p6"><br /><em style="bold">Bedre idrætsfaciliteter</em></p><p id="p7">Også på idrætsområdet sker der nye tiltag i Københavns Kommune: Boldklubberne i Fælledparken får et nyt klubhus med klublokaler og omklædningsfaciliteter ved Vibenhus Runddel. Svanemøllestranden forbedres med toilet, omklædning, brusefaciliteter og kiosk.</p><p id="p8">Og på Refshaleøen bliver der plads til både indendørs og udendørs beachvolley med udsigt over havnen.</p><p id="p9">Bedre fællesarealer og kontorer til plejecentre Endelig bliver de ældre tilgodeset: Plejeboligerne i Kærbo på Østerbro og Absalonhus på Vesterbro udvides med ca. 200 kvadratmeter. Den ekstra plads skal give rum til større fællesarealer og kontorfaciliteter. Det skriver Københavns Kommune i sit nyhedsbrev.</p><p id="p1">I VÆRESTEDET: Ved det første skridt ind gennem døren til Valby Langgade 122 glider det indre soundtrack straks over i Eric Clausens udødelig tekst om mormors kolonihavehus sunget af Eva Madsen i 1978.</p><p id="p2">Her er væggene beklædt med træ og bordene dækket med rødhvide tern. Her står klaveret klar til en fællessang, mens kaffeduften byder velkommen.</p><p id="p3"><br /><em style="bold">Hygge bag den grå facade</em></p><p id="p4">Avisen er taget på besøg hos Valby Værested, der begyndte i en førstesals lejlighed på Valby Langgade 100 i 1986. Senere flyttede værestedet dog til de lokalet længere ude ad Valby Langgade. Denne fredag byder værestedets nye leder Nathalie Schönenberg indenfor bag den grå facade med de to vinduer og døren i perfekt symmetri: »Mange af vores brugere har været i værestedet siden begyndelsen, ja nærmest hele min levetid. Det er ret sjovt at se, hvor stærk en tilknytning folk har til stedet. Det blev startet af en dame ved navn Gerda Hvii sammen med Timotheuskirken og Jesuskirken.</p><p id="p5">Hun ledede det frivilligt og det var også under hende, de flyttede herned, som var meget mere praktisk. Vi har jo brugere, der kommer med rollator, som gør det svært at komme op på første sal,« forklarer Nathalie Schönenberg.</p><p id="p6"><br /><em style="bold">Et værested for alle</em></p><p id="p7">Valby Værested er åbent for borgere, som har lyst til selskab.</p><p id="p8">Her kan man komme ned og få et stykke smørebrød og en kop kaffe til en femmer eller blot en snak og en god solid omgang hyggeligt samvær. Her er døren åben alle eftermiddage på nær om mandagen. Her er åbent for alle. Ifølge den nye leder, er det dog mest er den ældre generation, der benytter sig Valby Værested: »Alle er velkomne, og der kommer også unge mennesker engang imellem, hvor nogle synes, det er hyggeligt at sidde og tale med de ældre. Hovedparten af vores brugere er dog ældre borgere, som oftest stadig bor i egne boliger. De bor typisk i området, og så bruger de værestedet til at socialisere og være sammen med andre,« siger Nathalie Schönenberg.</p><p id="p9"><br /><em style="bold">Et værested med sjæl</em></p><p id="p10">Selv er hun kun 29 år, og den store aldersforskel fik hende da også til på forhånd at tænke, om brugerne nu ville kunne respektere hende, når hun var så ung. En bekymring, der til fulde blev begravet, da Nathalie Schönenberg begyndte i jobbet 1. juni: »Jeg kunne nærmest være barnebarn til mange af brugerne, men jeg synes, jeg har fået en meget positiv modtagelse hernede. Jeg var lidt nervøs for, om jeg ville være for ung til, at de ville tage mig seriøst, men sådan har det slet ikke været. Folk er helt utrolig søde hernede,« siger hun og fortsætter: »Da jeg begyndte, fik jeg at vide, at jeg helst ikke måtte sætte et fjernsyn ind, for det kan de altid se derhjemme. Her kommer de for at være sammen med andre, og det er ret fint. Man kan altid lave om, men jeg synes, Valby Værested skal beholde sin sjæl og være nede på jorden. Det skal ikke været et fancy nyt sted, hvor man ikke rigtig ved, hvad man skal gøre af sig selv. Der skal være plads til, at man kan komme, og alt er billigt, så man har råd til at være med,« fortæller hun.</p><p id="p11">På en rundtur i de hyggelige lokaler er det da også svært at pege på, hvad der egentlig skulle laves om. Fra rygerummet, der ligner en tro kopi af mormors stue til de mange fine loppefund i vinduerne, som man både kan købe eller vinde til banko en gang om måneden.</p><p id="p12">Her emmer ganske enkelt af den slags hygge, man finder i kolonihavehuset eller hjemme hos mormor og morfar.</p><p id="p13">I værestedet kan man også komme med på ture til spændende destinationer, eller man kan synge med på en fællessang.</p><p id="p14">Kig selv forbi, Valby Langgade 122, der er åbent tirsdag-søndag fra kl. 14.00-17.00.</p><p id="p15">UValby Værested skal beholde sin sjæl og være nede på jorden.</p><p id="p16">NATHALIE SCHÖNENBERG, leder Valby Værested.</p><p id="p17"><br /><em style="bold">HUSPIANIST OG FRIVILLIGE SØGES</em></p><p id="p18">VALBY VÆRESTED bliver primært drevet af frivillige kræfter, og dem kunne de godt bruge nogle flere af. Hvis du kunne tænke dig at være frivillig i det hyggelige værested, skal du kunne tage vagter fra klokken 13.00-17.00 Hvis det kun kan blive en gang om måneden, er det også rigtig fint.</p><p id="p19">VÆRESTEDETS HUSPIANIST er gået på ' pension', så nu søger de med lys og lygte efter en ny, der kan styre tangenterne til en fællessang. Man må derfor gerne kende de gode gamle sange.</p><p id="p20">INTERESSERET: Se mere på: valbyvaerested.dk.</p><p id="p1">FILM: Den røde løber, balloner, levende musik, taler og naturligvis masser af film var på programmet, da Valby Kino genåbnede torsdag i sidste uge.</p><p id="p2">I mere end to måneder har biografen været lukket, men med et overvældende engagement fra lokale kunstnere, frivillige, det lokale erhvervsliv og støtte fra Københavns Kommune lykkedes det at finde midlerne til at åbne dørene igen.</p><p id="p3">Ifølge Bo Bertelsen, er det største arbejde overstået og nu er det op til biografgængere og valbyborgere at sikre biografens overlevelse.</p><p id="p4">»Valby skal finde ud af, at de har en biograf igen. Og det kræver tid og hjælp. Økonomien presser os lige fra start og vi har brug for, at gæsterne fylder kinoen. Sig nu til hinanden, at biografen er åben. Det er så vigtigt, at alle husker at begynde at bruge kinoen igen.</p><p id="p5">Det tager åbenbart noget tid for folk at finde vej herned igen,« siger han.</p><p id="p6"><br /><em style="bold">Mangler virksomheder</em></p><p id="p7">Foruden biograffilm har Valby Kino siden den spæde start for tre år siden været hjemsted for en lang række filmklubber og lokalerne rundt om biografsalene har været brugt til en bred vifte af arrangementer. Og den del er endnu ikke helt tilbage på sporet.</p><p id="p8">»Vi har brug for, at Valby støtter os med andet end ord.</p><p id="p9">Vi har fået rigtig mange pæne ord, men det er ikke nok. Der er stadig meget langt mellem donationer og engageret støtte,« siger Bo Bertelsen.</p><p id="p10">Han efterspørger på vegne af de frivillige, der lægger en masse gratis timer i biografen, at alle i byen kommer tilbage til kino og begynder at bruge den.</p><p id="p11">»Vi har brug for, at der er nogen, der lejer vores sale, nogen, der vil sponsorere os mod at få navne på billetter eller vægge.</p><p id="p12">Det store, hårde arbejde med at komme i gang er overstået. Nu gælder det for alvor om at få endnu flere klubber op at køre og få folk til at bruge os til arrangementer.</p><p id="p13">Det er et stort, sejt træk, vi skal i gang med,« siger Bo Bertelsen om ideen.</p><p id="p14"><br /><em style="bold">Ønsker tredje projektor</em></p><p id="p15">Lige nu er der masser af nye film på lærredet, men i den tredje sal har de frivillige endnu ikke fået en projektor sat op. Men de håber, at de kan finde midlerne enten gennem en sponsor eller valbyborgerne selv.</p><p id="p16">»Vi har stole og lærred, men mangler projektoren. Den er afgørende for, at vi kan optimere vores omsætning, og få plads til endnu flere filmvisninger.</p><p id="p17">Men det kræver enten nogle sponsorer eller at folk vil lave anparter,« siger han.</p><p id="p18">Et område, der til gengæld har været en kæmpe succes, har været valbyborgernes vilje til at lægger kræfter i biografen.</p><p id="p19">I løbet af de seneste uger har de fået en helt ny gruppe af frivillige.</p><p id="p20">»Det har været rigtig opløftende, at der er kommet omkring 30 nye frivillige, der nu bare skal læres op. Det er flot af Valby, der på den måde tager biografen til sig,« siger han.</p><p id="p21">Vi har brug for, at Valby støtter os med andet end ord. Vi har fået rigtig mange pæne ord, men det er ikke nok.</p><p id="p22">BO BERTELSEN, Frivillig i Kino.</p><p id="p23"><br /><em style="bold">Valby Kino</em></p><p id="p24"><br /><em style="bold">TILBAGE TIL FILMEN</em></p><p id="p25">I sidste uge åbnede Valby Kino igen dørene for film</p><p id="p26">Efter en konkurs overtog de frivillige biografdriften</p><p id="p27">Lokale butikker, kunstnere og frivillige har bakket op</p><p id="p28">Filmprogrammet er fyldt med premierefilm og børnefilm</p><p id="p29">Billetter kan købes i biografen eller bestilles på hjemmesiden Valby Kino -Gl. Jernbanevej 36 -Valby www.valbykino.dk.</p><p id="p1">Fremad Valby hænger stadig på i oprykningskampen og vandt hele 7-2 over Amager FF i lørdagens kamp i Valby Idrætspark, hvor Fremad Valbys " røde djævle" indviede den ny kunstgræsbane.</p><p id="p2">Og det møde slap værterne altså bedst fra. Næsten et halvt hundrede tilskuere overværede, at Fremad Valby satte gang i målscoringen med et nydeligt mål efter hjørnespark, og så kan det nok være, at Fremad valbys skarpskytter fik pyntet på målregnskabet i resten af kampen.</p><p id="p3">Fremad Valby ligger ikke bare nummer et i Københavnsserien - holdet har også scoret tredjeflest mål efter Frem og Fremad Valby.</p><p id="p4">Og med sejren ligger Fremad Valby altså stadig placeret i toppen af KS-serien sammen med Frem og Rønne. Nu skal træner Jan Bjurs drenge på en velfortjent vinterferie efter en flot sæson, hvor Fremad Valby hele tiden har været med i toppen.</p><p id="p5"><br /><em style="bold">Sejr til Frem</em></p><p id="p6">Også Københavnsseriens tophold Frem fik en flot sejr i sæsonafslutningen, da B. 93' s andethold i søndags blev besejret 5-1.</p><p id="p7">Frem har vist sig meget suveræne i årets KS-serie, men har jo også beholdt nogle af de divisionsspillere, der var med på holdet inden tvangsnedrykningen til KS-serien.</p><p id="p8">Lige nu er det svært at se, hvilket hold der skal forhindre Frem i at rykke op i Danmarksserien til næste år, og her skal det blive spændende at se, om Frem kan fortsætte succesen og ryge videre op i 2.division øst.</p><p id="p9">Foreløbig er der nu en pause i Københavnsserien, indtil sæsonen sparkes i gang til foråret næste år.</p><p id="p1">KLUBLIV: I sidste uge faldt de sidste dele af et større finansielt puslespil på plads for Valby Boldklub. Kommunens Kultur-og Fritidsudvalg besluttede at lægge 700.000 kroner fra Klubhuspuljen til et nyt klubhus, og klubbens generalforsamling accepterede selv at spæde til med et lignende beløb.</p><p id="p2">»I forhold til hvad der ellers har været udsigt til, så skal vi være glade,« fortæller Jesper Dyjak, bestyrelsesformand i Valby Boldklub.</p><p id="p3"><br /><em style="bold">Dysfunktionelt</em></p><p id="p4">Som vi fortalte i Valby Bladet i september havde Valby Boldklub fået tildelt fem millioner kroner til at bygge nyt klubhus i Valby Idrætspark, fordi kommunen skal bruge området på Værkstedsvej til byudvikling i forbindelse med den nye bydel på grønttorvet.</p><p id="p5">Kommunen havde lovet at erstatningshuset ville leve op til det gamle klubhus, men klubben mente ikke, at det kunne lade sig gøre for de fem millioner. Blandt andet fordi omklædningsrum, som det gamle hus ikke er udstyret med, fylder en del og er dyre.</p><p id="p6">»Desuden var der lagt op til to omklædningsrum på 10 m2 med et par brusere, alt for små og dysfunktionelle i en klub med 500 medlemmer,« mener bestyrelsesformanden.</p><p id="p7"><br /><em style="bold">Klager</em></p><p id="p8">I løbet af efteråret søgte klubben flere penge fra klubhuspuljen, 1,4 millioner kroner, men fik afslag i november.</p><p id="p9">»Til gengæld blev det besluttet at gå videre med et løsningsforslag, som vi i forvejen havde sagt nej til. Derfor klagede vi og skrev til hver enkelt udvalgsmedlem,« fortæller Jesper Dyjak. Og det hjalp. Med de 700.000 kroner ekstra fra kommunen er der råd til større omklædningsrum på hver 25 m2 og med flere brusere.</p><p id="p10">»Og sammen med de penge vi selv lægger er der også råd til at få bygget en hems ind i huset, så der er mere plads til sociale aktiviteter og et lokale på 40-50 m2 til materialer,« fortæller han.</p><p id="p11"><br /><em style="bold">Nybyggeriet</em></p><p id="p12">Allerede i dag er der godt med materialer i det eksisterende klubhus og desuden en fyldt container.</p><p id="p13">»Det eneste der kan komme i vejen for materialerummet er, at der ikke er plads i byggefeltet, men det er noget vi skal til at se på sammen med kommunen nu,« siger Jesper Dyjak.</p><p id="p14">Det nye klubhus skal bygges som nabo til Hafnia-Hallen, den tidligere Club Danmark Hallen, og stå klar til indflytning næste år.</p><p id="p15">»Vi skal væk fra Værkstedsvej ved udgangen af ' 17 og er godt klar over, at det nye hus ikke kan stå klar til den tid.</p><p id="p16">Men første kvartal ' 18 er også i orden, vi bruger ikke faciliteterne så meget om vinteren,« siger han.</p><p id="p17"><br /><em style="bold">Klubben låner</em></p><p id="p18">I bagklogskabens ulideligt klare lys mener han godt man kunne have forudset, at de fem millioner ikke ville række.</p><p id="p19">»Man kan bare se på det nye fællesklubhus, der skal bygges i idrætsparken. Det koster hvad der svarer til 7,5 millioner kroner for hver af klubberne.« De 700.000 kroner som klubben selv lægger i projektet kommer fra klubkassen og lån i banken. Eller.</p><p id="p20">»Klubben låner pengene af nogle af os, der låner i banken, foreningen har jo ikke noget vi kan stille som sikkerhed i banken, slutter bestyrelsesformand Jesper Dyjak.</p><p id="p21">Og sammen med de penge vi selv lægger er der også råd til at få bygget en hems ind i huset, så der er mere plads til sociale aktiviteter og et lokale på 40-50 m2 til materialer.</p><p id="p22">JESPER DYJAK, Formand Valby Boldklub.</p><p id="p1">POETRY SLAM: »Sug, sug, sug.« En messende summen fylder baglokalet i Valby Kulturhus, hvor 10 mere eller mindre nervøse poeter går, står, sidder, repeterer og læser. En enkelt pipper.</p><p id="p2">Han hedder Karsten Østergaard, og fredag aften er han en af deltagerne ved danmarksmesterskabet i poetry slam, der bliver afholdt i Valby for første gang: »Jeg lægger ud med en tekst, hvor jeg siger pip en hel masse gange, det er virkelig dumt, men af en eller anden årsag fungerer det bare.</p><p id="p3">Det var en tekst, jeg skrev engang, da jeg var med i en temaslam, som ganske enkelt hanlede fugle. Jeg siger nok pip 38 gange i teksten, og det ser ud til at virke,« fortæller Karsten Østergaard, der har poetry slammet siden 2009.</p><p id="p4"><br /><em style="bold">Kulturen rykker ud</em></p><p id="p5">Poetry slam er en konkurrence i Spokenword, der bedst kan beskrives som talt litteratur. Deltagerne skal optræde med deres egenproducerede tekst, som kan læses, synges, rappes, pippes eller hvad fantasien nu end kan finde på, men det er strengt forbudt at bruge rekvisitter eller optræde uden tøj, og en optræden må højst vare 3 minutter og 10 sekunder, ellers er der strafpoint.</p><p id="p6">En af arrangørerne bag danmarksmesterskaberne i poetry slam er den tidligere DM-vinder og valbyborger, Peter Dyreborg, der for et par år siden begyndte at stable lokale poetry slams på benene i samarbejde med Kultur Valby.</p><p id="p7">»Jeg laver mange arrangementer i København K, men jeg kan godt lide, at rykke ud af centrum og lave arrangementer i Valby, hvor der er mere plads. I København K skal man kæmpe meget mere om pladsen og opmærksomheden. Det er egentlig dumt, når der er masser af plads blot 10 minutter fra centrum,« forklarer Peter Dyreborg, der var konfrencier ved fredagens spændende DM-finale i Valby Kulturhus. Et event poetry slammeren så som kulminationen på sit store arbejde med at få spokenword til Valby.</p><p id="p8"><br /><em style="bold">Det rette startnummer</em></p><p id="p9">Tiden er kommet. Timers øven og repeteren er slut, nu skal poesien stå sin prøve. Første forhindring for poetry slammerne er lodtrækningen om, hvem der skal begynde. Ingen har lyst til at være den første, da dommere og publikum som regel lige skal varmes op. Nummer først bliver Maria Møller, der indleder sin tekst om rygere med de indstuderede ord: »Sug, Sug, sug.« Publikum griner med, og danmarksmesterskabet er i gang. I kulissen venter Karsten Østergaard, der har trukket nummer seks, og er ret godt tilfreds med sin placering i feltet: »Jeg er nummer seks i første runde, og det er rigtig godt, så hvis jeg ryger ud, er det min egen fejl. Jeg ville dog ikke være så ked af at ryge ud i det her felt, som er ekstremt stærkt.</p><p id="p10">Det er mit andet DM og til det første, røg jeg ud med et brag, for jeg var ikke særlig god den dag, og sådan er det i Poetry Slam, man skal ramme dagen,« forklarer Karsten Østergaard kort inden han skal på scenen. Og så er tiden inde: »Piiip. Piiip. Pip... PIIIP. Pip. Pip. Pip. PIP. Der sidder en fugl på en pind oppe i træet,« Karstens Østergaards stemme skifter fra skingre pip til en dyb bas og publikum griner. Lytter og griner.</p><p id="p11">Men da pointene efterfølgende bliver delt ud af de fem dommere, viser det sig, at Karsten Østergaard endnu engang er blevet slået af pinden.</p><p id="p12">0,1 point skiller ham fra anden runde, men sådan er gamet.</p><p id="p13">Da anden runde er blevet tredje, står der kun tre poetry slammere tilbage i DM-finalen. Fynboerne Lasse Nyholm Jensen og Kim Linnet og københavneren Katrine Volsing. Kampen bliver tæt mellem de tre poetiske kombattanter, men i sidste ende bliver det Lasse Nyholm Jensen, der vinder publikums og dommernes stemer og kan kalde sig Danmarks nye mester i poetry slam.</p><p id="p14">»Piiip. Piiip. Pip... PIIIP. Pip.</p><p id="p15">Pip. Pip. PIP. Der sidder en fugl på en pind oppe i træet.</p><p id="p16">KARSTEN ØSTERGAARD, blev nummer syv ved årets DM i poetry slam.</p><p id="p1">KUNSTHISTORIE: Send os et billede af dit yndlings-kunstværk -og hjælp os med kortlægningen af Valbys offentlige kunstværker.</p><p id="p2">Sådan lyder opfordringen fra Valby Lokaludvalg, der sammen med borgerne ønsker både at fortælle historien om de enkelte kunstværker og på denne måde samtidig fortælle historien om Valby og Valbys udvikling som bydel.</p><p id="p3">»Når vi de næste måneder sætter fokus på Valbys imponerende samling af kunst i det offentlige rum, er det fordi vi synes, at de mange flotte kunstværker fortjener at blive trukket frem i lyset, så endnu flere kan finde og få glæde af dem,« siger Lokaludvalgsmedlem Henrik Palsmar og præciserer, at »Kunst i det offentlige rum er den kunst, der befinder sig på steder med offentlig adgang.</p><p id="p4">Kunst i det offentlige rum er skulpturer i gadeplan, statuer i byens parker, malerier på bygningsgavle, udsmykninger af skoler, hospitaler og andre offentlige bygninger.«.</p><p id="p5"><br /><em style="bold">Kom med ' kunstværket'</em></p><p id="p6">Med projektet ' Kunst i Valby' inviterer Lokaludvalget derfor alle kunstinteresserede til at dele deres viden om kunsten i Valby med alle andre borgere, som færdes i det åbne byrum.</p><p id="p7">»Og der er nok at lade sig glædes og beriges af,« fremhæver Henrik Palsmar.</p><p id="p8">»Her i Valby har vi eksempler på både gavlkunst, pladsudsmykninger og statuer. Der er eksempler på store bygningsintegrerede kunstprojekter, og der er eksempler på de mindre synlige skulpturer, men som ikke desto mindre har deres egen historie.« Men skal kortlægningen af kunsten i byrummet have den helt ægte Valbysjæl, må borgerne på banen. Og det kommer de ved at sende deres billede til valbylokaludvalg@okf. kk.dk sammen med en begrundelse for, at netop det kunstværk er noget helt særligt for dem -eller de kan dele deres billede i et opslag på lokaludvalgets Facebookside, eller på Instagram med tagget # kunstivalby.</p><p id="p9">»De tilsendte billeder vil vi bruge i den videre formidling af projektet og kunstværkerne.</p><p id="p10">I opstarten af projektet kaster vi os over at kortlægge den offentlige kunst. Og til foråret tager vi hul på at formidle al den indsamlede viden - hvor der i støbeskeen allerede ligger en udvidelse af Valbyruter med et antal kunstruter, samt guidede byvandringer til Valbys kunstværker,« fortæller Henrik Palsmar.</p><p id="p1">BYMILJØ &amp; BEDRE STADION: »Hvis Københavns Kommune vil noget med elitefodbold her i Valby, er det på høje tid at stadionfaciliteterne i Valby Idrætspark gennemgår en kraftig ombygning og forbedring.« Det var budskabet fra Boldklubben Frem, da kommunens overordnede planer for fremtidens Valby Idrætspark blev præsenteret for de mange borgere og foreninger, der deltog i sidste uges borgermøde.</p><p id="p2">Debatten afslørede dog en positiv modtagelse af oplægget, også fra Valby Lokaludvalg: »Jeg synes, at der er nogle rigtig gode momenter i det udspil, som Københavns Kommune er kommet med, men det er klart, at der stadig er lang vej til at vi står med den Valby Idrætspark, som vi ønsker os,« sagde formanden Lisbeth Ritter Ritter efter mødet.</p><p id="p3">Også formanden for lokaludvalgets planudvalg, Michael Fjeldsøe var i det positive lune, men opfordrede på mødet kommunen til at tænke meget over udviklingen af Følager -hvor han mindede om, at det set med Valbyøjne »er meget vigtigt, at der ikke kun etableres højhuse og pladskrævende butikker langs Følager. For at skabe et godt og livligt bymiljø er det nødvendigt med mindre butikker, virksomheder og boliger, der kan være med til at skabe en god atmosfære i området.« Også Lokaludvalgsformand Lisbeth Ritter hæftede sig i sit indlæg i særlig grad ved de planer, der er for udviklingen af sportsrelateret erhvervsudvikling langs Julius Andersens Vej. »Og her synes jeg det er rigtig fornuftigt tænkt, at det frasalg der skal ske til erhvervsudvikling for at få økonomien til at hænge sammen, sker med fokus på at tiltrække sportsrelaterede erhverv såsom hotelfaciliteter, sportscollege og administrationsbygninger, der eksempelvis kan huse nogle af de landsdækkende idrætsforbund, hvor f.</p><p id="p4">eks. allerede DBU København har meldt sig som en af de første lejere.« Den videre køreplan for udviklingen af Valby Idrætspark bliver, at det overordnede projektforslag til januar præsenteres for de politiske udvalg i Københavns Kommune. Og når politikerne har godkendt den overordnede plan skal der udarbejdes en egentlig lokalplan for området, der forventes klar til efteråret 2013.</p><p id="p5">U »Det er meget vigtigt, at der ikke kun etableres højhuse og pladskrævende butikker langs Følager. For at skabe et godt og livligt bymiljø er det nødvendigt med mindre butikker, virksomheder og boliger, der kan være med til at skabe en god atmosfære i området.« MICHAEL FJELDSØE.</p><p id="p1">Boldklubben Pioneren og Fremad Valby er to af de blot fire KBU-klubber, som siden 1. februar har haft tilknyttet en børne- &amp; ungdomskon-sulent.</p><p id="p2">Det koster 15.000 kroner at deltage i ordningen. Til gengæld får hver klub stillet en konsulent til rådighed i 200 timer om året de næste to år.</p><p id="p3">Freddy Lund Jørgensen, som Pioneren og Fremad Valbys fælles B&amp;U-konsulent hedder, skal blandt andet yde støtte og faglig sparring med klubbernes trænere, være med til at implementere aldersrelateret træning samt klubbernes værdisæt på banerne, hjælpe med til at rekruttere og fastholde trænere, ledere, dommere og spillere samt involvere spillernes familier.</p><p id="p4">Alt sammen skal bidrage til, at kvaliteten i ungdomsarbejdet forbedres, så de unge mennesker fastholdes i klubberne. Her fokuserer de to Valby-klubber især på de 13-18 årige.</p><p id="p5">Målet med konsulentordningen er, at det skal blive mere attraktivt at være træner i Pioneren og Fremad Valby, og at børnene  uanset sportsligt niveau  får et større individuelt udbytte af træningen. Fodbolden kan være et frirum og et løft til at styrke de unges sociale relationer og personlige udvikling.</p><p id="p6"><br /><em style="bold">Et "føl" følger med</em></p><p id="p7">Hos Boldklubben Pioneren er Julie Gredal tovholder, mens Lennart Boel er kontaktpersonen hos Fremad Valby. De har begge store forventninger til Freddy Lund Jørgensens jævnlige besøg i de to klubber og glæder sig samtidig over, at konsulentordningen har skabt et tættere bånd mellem de to Valby-klubber, der nyder godt af at kunne dele viden og erfaringer med hinanden.</p><p id="p8">Tilknytningen af en B&amp;U-konsulent omfatter også en intern uddannelsesordning, hvor klubberne har mulighed for at koble hver et "føl" på Freddy Lund Jørgensen.</p><p id="p9">Det er så meningen, at "føllet" overtager tjansen som B&amp;U-konsulent i den respektive klub, når ordningen ophører den 1. februar 2010. Pioneren har udpeget David Most som "føl", mens det hos Fremad Valby er det Mette Damborg, der skal gennemgå den interne uddannelse.</p><p id="p10">Det er Dansk Boldspil-Union og lokalunionerne, der står bag B&amp;U-konsulent projektet, som skal styrke hele fundamentet i dansk børne- og ungdomsfodbold til gavn for spillere, trænere og ledere i den enkelte klub. I alt 50 fodboldklubber landet over er med i projektet.</p><p id="p1">SHOW: Sidste år kunne de akrobatiske børn og unge fra Flying Superkids fejre 50 års jubilæum i Valby Hallen.</p><p id="p2">Mellem jul og nytår vender de adrætte atleter tilbage til Valby Hallen, hvor de viser tre forestillinger, torsdag, fredag og lørdag. Der har allerede været stor rift om billetterne, men da denne avis gik i trykken var der fortsat ledige billetter.</p><p id="p3">Publikum kan glæde sig til to festlige timer med hæsblæsende gymnastik, højtflyvende spring og smittende livsglæde.</p><p id="p4">Springerne rykker ind i Valby Hallen med en kæmpe lysproduktion og omdanner hallen til en fuld udrustet ' arena', hvor superbørnene kan give den gas.</p><p id="p5"><br /><em style="bold">Eksplosiv cocktail</em></p><p id="p6">Forestillingen er en eksplosiv cocktail bestående af gymnastik, akrobatik, dans, sang og selvfølgelig højtflyvende spring udført af børn og unge i alderen 7-18 år.</p><p id="p7">De to timer indeholder alt fra hulahopringe til breakdance, utrolige balanceevner til trippel-saltoer. Superbørnene er vilde med at optræde, og det kan virkelig ses op dem, når de står på scenen. Deres livsglæde er smittende, og kombineret med deres imponerende kunnen får publikum en oplevelse, de aldrig glemmer.</p><p id="p8">Billetterne til showet giver desuden adgang til Kia Family Park, hvor publikum selv kan prøve krafter med trampoliner, hoppeborge og hulahopringe.</p><p id="p9"><br /><em style="bold">Gymnastikfænomen</em></p><p id="p10">Flying Superkids blev startet i 1967 som et ganske almindeligt gymnastikhold, men har i årenes løb udviklet sig til et internationalt anerkendt gymnastikfænomen.</p><p id="p11">I dag er Flying Superkids stadig flagskibet i en traditionel almennyttig gymnastikforening, men også et ' eksporthit', der har optrådt i over 35 lande.</p><p id="p1">FREMTID: I denne uge er det Venstres lokale kommunalvalgskandidat, Kristian Nielsen, der kigger dybt i den politiske krystalkugle og spår om, hvordan Valbys fremtid ser ud gennem næste valgperiode.</p><p id="p2">Hvad bliver den største gevinst for Valby i næste valgperiode? »Den største potentielle gevinst kan blive, at vi forhåbentlig ikke skal snakke om Toftegårds Plads til det næste kommunalvalg igen. Jeg sad i bydelsrådet fra 1996-2000, og dengang talte man også om Toftegårds Plads.</p><p id="p3">Der har været udskrevet arkitektkonkurrencer og alle mulige gode intentioner, men der er alligevel ikke sket en brik. Nu kan man så håbe på, at der sker noget, så vi i fremtiden kan tale om det gode, der er sket for kulturen på Toftegårds Plads. I Venstre har vi aldrig været for den løsning, man søgte i Smedestræde, så vi er rigtig glade for, at vi nu alle sammen kigger på Toftegårds Plads. Økonomien skal dog også hænge sammen - og for Venstre er det resultatet, der er vigtigt, og ikke ejerskabet - så jeg ser gerne et samarbejde mellem kommunen og private om et kommende projekt på pladsen. Og hvorfor ikke også undersøge muligheden for en underjordisk P-kælder der? Vi vil gerne, at man får tænkt ud af boksen, når byggeriet skal udvikles.« Grønttorvet og Valby Maskinfabrik på den gamle F. L. Smidth-grund udvikles til Valbys nye bydele. Hvad kommer de til at betyde for Valby i de næste fire år? »De kommer til at betyde ekstremt meget. Selvfølgelig primært at der kommer flere mennesker til bydelen, som forhåbentlig vil synes lige så godt om Valby, som alle vi andre gør. Jeg håber også, at de nye borgere vil være med til at drive de frivillige foreninger, og nyde gavn af de tilbud, der allerede er i Valby. De tilbud skal dog også nødvendigvis udvikles og udbygges. Der kommer blandt andet til at mangle en skole, meget gerne i tilknytning til Grønttorvet for mig at se.« 15 sekunders fri tale »Valby ligger langt fra Rådhuset, og jeg tror også, man lokalt kan finde borgere, der synes, at Vigerslev ligger langt fra Valby.</p><p id="p4">Valby har faktisk en størrelse, så den kunne være sin egen kommune som Rødovre og Hvidovre.</p><p id="p5">Nu er jeg helt sikker på, at ingen torve 1 V af de 55, der sidder i Borgerrepræsentationen, er ondsindede folk, der ønsker at overse Valby, men jeg tror, den største forskel kan blive at få nogle valbyborgere valgt ind fra start, så der er et vedvarende fokus på Valby fra flere politikere på Rådhuset.« I marts indførtes den gule p-zone i Valby, og der tales om at udvide. Hvordan vil det påvirke 2500 i næste valgperiode? »Det kommer i hvert fald til at betyde noget for butikslivet, som allerede nu har problemer med den gule zone, som den er. En udvidelse vil selvfølgelig også påvirke de valbyborgere, der bliver direkte berørt af den, men man må da håbe, at det også har en positiv virkning for dem, så det bliver nemmere for dem at finde en pplads, hvor de bor.«.</p><p id="p6"><br /><em style="bold">DEN POLITISKE KRYSTALKUGLE</em></p><p id="p7">I artikelserien beder vi kommunalvalgets lokale kandidater om at give deres bud på fremtiden i bydelene. Avisen stiller spørgsmålene, og ugens kandidat får så.. sekunder til at give sit bud på svaret.</p><p id="p8">le.</p><p id="p9"><br /><em style="bold">HVEM ER KANDIDATEN?</em></p><p id="p10">HVEM: Kristian Nielsen PARTI: Venstre HVORFRA: Bor i Valby og arbejder til daglig som afdelingschef i en bank HVORFOR SIDDER VI HER? »Det gør vi, fordi, jeg synes, Jesuskirken er en af de ypperste kulturhistoriske perler i Valby. Jeg kunne også have valgt mange andre gode steder som Tingstedet, grundejerforeningen Lyset eller Valbyparken. Når jeg har valgt det her sted er det dog fordi, man nærmest kan sige, at det nye Valby er vokset op rundt om Jesuskirken. Med sin... år lange historie binder den noget erhvervshistorie om bryggeren sammen med et rigt kultur-og åndsliv.</p><p id="p11">Jeg kommer selv i kirken, hvor jeg blandt andet nyder musikken. Derfor er jeg glad for at have fået med i Venstres valgprogram, at et rigt og varieret musikliv skaber værdi for København - aktiv musikudøvelse er et vigtigt kulturelt tilbud i byen.«.</p><p id="p1">Konkurrencen fra fodbold-VM og det gode sommervejr var hård, da Valby Lokaludvalg og Områdefornyelsen Gl. Valby om trafikudvikling og sanering.</p><p id="p2">Men knap 40 aktive Valby-borgere mødte nu alligevel op i Prøvehallen og deltog i et anderledes og meget inspirerende møde om, hvordan trafikken skal udvikles i det centrale Valby.</p><p id="p3">I løbet af fire timer hørte de om trafik-og byudvikling af Bo Mikkelsen fra center for trafik i Københavns Kommunne, mens arkitekt Adam Carsten Pedersen fra kommunen talte om, hvad en strøg-gader er. Blandt andet med henvisning til erfaringerne fra Nørrebrogade, Amagerbrogade og Frederikssundsvej kunne han stille deltagerne det helt kontante spørgsmål: Hvad er der plads til? Og hvad er der råd til? -Eksempelvis koster det mange penge, hvis busserne skal køre langsommere. Fordi det kræver flere busser og afgange, når de er længere om at køre deres rute, uddybede Adam Carsten Pedersen.</p><p id="p4">Der blev tid til at gå en tur i Gl.</p><p id="p5">Valby, så de hold, deltagerne var delt op i, kunne se på de virkelige forhold. Indtryk og ideer blev diskuteret over aftensmaden, inden deltagerne samledes om kortskitser, byggeklodser og den flotte model af Gl. Valby, der var fremstillet til lejligheden.</p><p id="p6">De skulle nemlig også arbejde som byplanlæggere i praksis.</p><p id="p7">Dermed kunne deltagerne selv konstatere, hvad der rent fysisk erplads til. Medhjælp af modeller og tegninger, klodser og papirudgaver af fortove, cykelstier og gader blev det det " let" at konstatere, at man ikke få det hele, altså både få bredere cykelstier og fortove plus flere parkeringspladser.</p><p id="p8">Det var anskuelighedsundervisning og erfaringsøvelser på en gang -og det fungerede efter hensigten.</p><p id="p9">Visioner, ideer og holdninger til udviklingen af trafikken i Valby manglede der ikke. Ejheller lysten til at diskutere, hvordan man får en opgave, der på sin vis er uløselig, hvis der skal tages hensyn til alle, til at gå op.</p><p id="p10"><br /><em style="bold">Valby-bordet</em></p><p id="p11">Mellem de visionære ideer var én, der gik på at lave et særligt Valby-bord med bænke, som skulle være en slags vartegn for Valby. Bord og bænke-arrangementet skulle opstilles på helt små pladser i Gl. Valby.</p><p id="p12">Hovedproblemet er i Valby som andre steder balancen mellem bil-trafikken, handelslivet, de cyklende og gående og miljøet.</p><p id="p13">Blandt deltagerne var der en klar opfattelse af, at Gl. Valby ikke skal være bilfrit. Det går simpelthen ikke, når der også skal tages hensyn til forretninger og handlende.</p><p id="p14">Man kan sige, at sporene fra Nørrebrogade skræmmer, selvom et par enkelte omvendt påpegede, at Strøget trods modstand for fyrre år siden, er blevet en succes. Men i sagens natur er vilkårene i det centrale København med turister og traditioner noget andet end at skulle lave dele af Valby Langgade om til gågade.</p><p id="p15">-Det handler ikke om at forbyde biler, men om at dæmpe den kørende trafik, som det blev sagt.</p><p id="p16">Generelt afspejler forslag og ideer fra de fire grupper, der arbejdede med byudviklingen i Gl.</p><p id="p17">Valby ønske om bedre forhold for cyklisterne, især på Gl.</p><p id="p18">Jernbanevej. Deltagerne ønskede også små hyggelige byrum -og en omlægning af Skolegade, der skulle komme gående og cyklende til gode.</p><p id="p19"><br /><em style="bold">Fire forslag</em></p><p id="p20">Resultatet af arrangementet blev 4 konkrete forslag til trafiksanering i Gl. Valby. De kan ses frem til slutningen af denne uge ( juli) og igen i august i Valby Kulturhus.</p><p id="p21">De fire forslag., der kom ud af debatten og visionerne i Prøvehallen, vil hen over sommeren blive skredet sammen til et konkret forslag. Det vil blive fremvist til september under Valby kulturdage 2010.</p><p id="p22">-Men selvom der til efteråret foreligger et færdigt forslag fra Valby-borgerne til udviklingen af trafikke i bydelens centrale del, er der ikke hæftet en tidsplan på udviklingen af bydelen.</p><p id="p23">Kommunens teknik-og miljøudvalg og i sidste ende Borgerrepræsentationen har ikke sat Områdefornyelsen i Valby på investeringsplaner og budgetter for de kommende år.</p><p id="p24">-Sådan fungerer det ikke, siger Rikke Stampe Wesch fra Områdefornyelsens sekretariat.</p><p id="p25">-Men når det her er færdigt og afleveret til politikerne på Rådhuset, så ved de, at der er planer, som har Valby-borgernes opbakning, fordi de selv har været med til at udforme dem.</p><p id="p26">Og så kan man, når der er penge til det, realisere planerne stykke for stykke. Tilmed er det jo sådan, at Valby har tradition for at være aktiv i udvikling og problemløsning i området, og det ved man godt på Rådhuset, siger formand for Lokaludvalget Lisbeth Ritter til Lokalavisen.</p><p id="p1">St. Valby blev mellem onsdag og i går udsat for to tyverier fra biler. Det ene indbrud skete fra en personbil på Toftager onsdag mellem klokken 22 i går klokken 06, det andet skete fra en varebil mellem onsdag klokken 15 og i går klokken 07.30. Ved tyverierne blev der stjålet et Garmin gps-system, et Olympos-digitalkamera, en borhammer, en skruemaskine og et testapparat, oplyser Midt- og Vestsjællands Politi.</p><p id="p1">»Jeg er født i Valby og har lige siden Toftegårds Bio lukkede savnet, at vi har en biograf. Jeg kan bedst lide biografer, hvor det ikke kun er de store udenlandske film, der bliver vist. Og jeg forventer bestemt, at der kommer en god blanding, hvor der er plads til specielle film.« »Jeg nåede at bo et par år, mens der var biograf her. Men jeg er ikke den store biografgænger, så jeg har ikke savnet det. Ikke med de få gange om åre, jeg går i biografen. Til gengæld har de talt om at lave senior-bio, og det kan være, det er interessant, hvis de viser gode film.« »Jeg arbejder i et filmselskab og i Grand Teatret og er selvfølgelig nysgerrig. Det er fedt at Valby får sin egen biograf.</p><p id="p2">Og jeg tror faktisk -fordi Valby er så meget en by i byen -at det kan bære den. Samtidig er det godt for hele byen, at der kommer lidt sund konkurrence.«.</p><p id="p1">Det var dog en noget forunderlig overskrift, JP København gav artiklen den 2. september om valbyborgernes holdning til fremtidig kommunal styreform.
 Valby siger nej til selvstændighed blev det til, selv om overskriften på dette læserbrev er  minimum  lige så dækkende.
Ifølge den netop offentliggjorte meningsmåling siger 36,0 pct. nemlig ja til en selvstændig Valby Kommune, mens 35,8 pct. støtter, at Valby fortsat skal være underlagt det centrale styre på Københavns Rådhus.
<br /><em style="bold">Fordele og ulemper</em><br />

 Dette er faktisk ganske bemærkelsesværdigt: Både fordi modstanden mod forandringer jo generelt plejer at være ganske stor, og  ikke mindst  da en grundig debat om Valbys fordele og ulemper som selvstændig kommune aldrig har været taget.
Det er således rigtigt, som Ejner Jensen fra Valby Lokaludvalg udtaler til JPK, at »vi ikke ved, hvad konsekvensen bliver i forhold til skat og serviceniveau«. Så skal debatten  denne gang  være tilpas seriøs, kræver det således, at gennemarbejdede analyser af bl.a. disse forhold bliver udarbejdet af en neutral instans, uden at kunne blive beskyldt for at fungere som et partsindlæg.
Dog er det allerede nu værd at bemærke, at borgerne i Valby jo ikke ligefrem savnede Rådhus-servicen i perioden med bydelsforsøget, og at Københavns Kommunes egne beregninger dengang faktisk viste, at bydelene var administrativt mere effektive end resten af kommunen.
<br /><em style="bold">"Mindre københavner"</em><br />
 
Myten om, at man skulle blive mindre københavner af at være borger i en hovedstadskommune af samme størrelse som de øvrige kommuner i den kommende hovedstadsregion, må også snart forstumme: Ingen ved deres fulde fem vil vel stemple borgerne på Frederiksberg som usolidariske med naboen, blot fordi de også nyder fordelene ved en større grad af nærdemokrati og politisk overblik? 
Det er også ganske påfaldende, at de få fortvivlede forslag hidtil om at lade Frederiksberg opsluge af den omkransende hovedstadskommune har vist sig at være uden saglig substans  og derfor også uden politisk opbakning uden for en meget snæver kreds.
Alt i alt er der derfor god grund til at give plads til en grundig debat  og en folkeafstemning  om en fremtidig Valby Kommune.
</p><p id="p1">OPRYDNING: København og Valby skal være Europas reneste by i 2015.</p><p id="p2">Det læste Valby-borgeren Palle Dahl i Politiken lige efter nytår.</p><p id="p3">Og han afgjorde med sig selv, at det var om at komme i gang, for den øvelse kunne kun gå for langsomt.</p><p id="p4">Derfor lavede han et ide-oplæg under overskriften: København Ren By - Clean Wonderfull Copenhagen. Men ud fra betragtningen om, at man skal krybe, før man kan gå, søsatte han sit pilot-projekt i Valby lige efter årsskiftet.</p><p id="p5">Slogan'et er: Val-by, Ren By. Og egentlig er det meget enkelt: » Hvis vi alle her i Valby bukker os ned en gang om dagen og samlet et stykke papir eller andet affald op, vil det gøre underværker.</p><p id="p6">Så vil vi hurtigt få den rene bydel, som vi udsætter for forårsrengøring på søndag, « siger Palle Dahl, der efter et aktivt erhvervsliv som regnskabskyndig med uddannelse fra Handelshøjskolen ( CBS) nu er pensionist. Men han dyrker dog stadig sin passion for sejlsport og fungerer som censor for sejlere, der skal have kørekort til speed-sejlere.</p><p id="p7">Han er naturligvis med, når det går løs med Store Forårsrengøring i Valby på søndag.</p><p id="p8">Men faktisk har han allerede indledt operation REN VALBY.</p><p id="p9">Og han har netop fået 5000 kr. i støtte fra Områdefornyelsen i Gl. Valby til at søsætte projektet og indkøbe affaldsspande, der skal stå på gader og veje i Valby, så folk smider cigaretskod, papir og andet små-affald i Ikea-spandene til 29 kroner stykket.</p><p id="p10">» Det er et initiativ, der kan styrke Valbys identitet, så bydelen faktisk bliver et sted, hvor vi har løst en opgave i fællesskab, « lyder det i Områdefornyelsens begrundelse for bevillingen på de 5.000 kroner.</p><p id="p11">Kun en håndfuld Endnu er der kun stillet en håndfuld spande op ved Palle Dahl egen ejendom i Valby Langgade. Men det skyldes, at han venter på de streamere, der skal klistres på de små spande med teksten Valby - Ren By.</p><p id="p12">Ud over spandene foreslår Palle Dahl, at man får 100 valby'ere fra forskellige områder, skoler og virksomheder til at vælge aktivitetsudvalg på ti personer, som skal stå i spidsen for Valby-Ren By-projekter. De skal indberette til rette myndighed om overfyldte affaldskurve og folk, der ikke lever op til lovgivningen på området.</p><p id="p13">Flere affaldsspande skal opstilles, og indtil nu er Palle Dahls erfaringer gode. De fem spande er ikke blevet ødelagt eller sparket ud på gaderne, så indholdet/ affaldet flyder på veje og stæder.</p><p id="p14">Der skal holdes Tema-dage på Valby-skolerne om REN BY VALBY og udskrives en konkurrence, hvor skolen med den bedste ren by-ide præmieres. Og så skal der uddeles flyers i busser, S-tog og på stationer, og i forbindelse med festdage i bydelen skal der spredes oplysningsmateriale og engangs-askebægre mm.</p><p id="p15">Der skal skabes kontakt til andre REN BY-projekter, og der skal findes frivillige, pensionister, efterlønsmodtagere, ledige og invalidepensionister til at gøre en indsats for at gøre byen ren.</p><p id="p16">» At bidrage til at vi får en ren bydel i Valby er noget, vi alle kan være med til, « siger Palle Dahl, hvis plan også rummet et sekretariat på et par personer til at koordinere indsatsen og stå for evalueringen til december.</p><p id="p17">I første ombæring går det løs med Store Forårsrengøring på søndag, hvor Palle Dahl selvfølgelig er med.</p><p id="p1">Villads fra Valby', produceret af Regner Grasten, er en kanyle med lun virkelighedsfortrængning lige ind i underarmen på de yngste.</p><p id="p2">I det filmatiserede børnebogsunivers skinner solen altid, her har alle en dejlig villa. Her er ingen lede skilsmisser eller ringe work-life-balance, men en dejlig, huslig akademikermor (Iben Dorner) og en ekstremt chillet, jysk idealfar, spillet af instruktøren, Frederik Meldal Nørgaard.</p><p id="p3">De to råber lidt, når Villads gør noget farligt.</p><p id="p4">Og sådan går det ydmygt producerede portræt af børneliv sin hyggelige gang i små episodiske nedslag, mens ' X Factors' gadesanger Frederik Konradsen materialiserer sig som græsk kor midt i idyllen og synger børnegroovy sange med simple tekster. I ' Villads fra Valby' er naboen, som så ofte i børnefilm, latterlig. Overskud fremstilles som en slags moralsk værdi i sig selv.</p><p id="p5">Lidt nuser er Luca Reichard Ben Coker som Villads, vi følger i øjenhøjde, og lidt fine er scenerne, hvor han skal finde mod til at overskue det der med kærester. Lidt sjov er klasselærer (Kristian Ibler), når han ikke kan styre sin trang til at vinde i rollespil. Og det kan sikkert være helt zeninspirerende for børneforældre at se, hvor sjovt det er for familien hjemme hos Villads, når han har smurt hele stuen til i lillesøsters lort.</p><p id="p6">Det er dejligt at være i Valby. Men der er ingen blik for privilegier eller forskellighed i Villads' filmverden. Den får min egen barndoms foretrukne familiehyggedrama på film, ' Krummerne', til at ligne hardcore socialrealisme.</p><p id="p7">katrine.yde@pol.dk </p><p id="p1">VEJKAMP: Da grunden på hjørnet af Gl. Jernbanevej og Valby Kirkevej blev solgt for halvandet år siden håbede beboerne på Valby Kirkevej på nye naboer.</p><p id="p2">Men ikke helt så mange, som det lige nu tegner til.</p><p id="p3">Villaen, hvor Valby Bladet tidligere lå, og som siden blandt andet har huset børnehaven Nordstjernen, blev købt af Lichtenberg A/ S, der nu planlægger 14 nye ejerboliger på matriklen.</p><p id="p4">En plan, som har fået beboerne på Valby Kirkevej op af stolene.</p><p id="p5">»Det er den hensynsløse bulren, hvor det kun handler om profit, mange reagerer på. Der er ingen sjæl i det. Det er ikke i orden bare at bygge en stak nye lejligheder, tjene kassen på det, og så rykke videre. Det er ikke godt nok,« siger Karl Rossel, der bor i nummer 10.</p><p id="p6">Særligt er det påvirkningen af deres vej, Valby Kirkevej, de er bekymrede for.</p><p id="p7">»Det er fuldstændig vanvittigt, hvis man tillader at lave det her. Det er jo ikke bare en smutvej. Det er en grøn kile, der appellerer til folk, og som mange nyder at gå på vej til Søndermarken eller på gåtur med deres hund,« siger Henrik Dreyer, der bor i nummer 3.</p><p id="p8">Helt konkret mener de ikke, at projektet tager hensyn til vejen, der består af 10 villaer, flere af dem mere end 100 år gamle.</p><p id="p9">»Vi har ikke noget imod, at man bygger noget nyt. Det skal bare være noget, der korresponderer med omgivelserne.</p><p id="p10">Det kunne sagtens være noget nyt og flot, bare det passer ind her. Ejendommene ude på Gl.</p><p id="p11">Jernbanevej kom til efter villaerne.</p><p id="p12">Set ud fra et kulturhistorisk perspektiv, er det noget, man bør værne om. Også når man fornyer et område,« siger Klaus Boyer, der bor i nummer 5.</p><p id="p13">Hensyn til Gl. Jernbanevej Arkitekten bag er ikke helt enig i, hvor hensynet vejer tungest.</p><p id="p14">»Vi vil gerne bygge boliger.</p><p id="p15">Valby er en sammensat bydel, både min bror og jeg har boet der, og vi vil gerne skabe familieboliger til mennesker, der kan blive i Valby,« siger Michael de Lichtenberg, der er arkitekt og medejer af Lichtenberg A/ S.</p><p id="p16">Han forklarer, at de med planerne forsøger at afslutte boligkarreen på Gl. Jernbanevej og samtidig lave en respektfuld afslutning ned mod villakvarteret.</p><p id="p17">»Det her byggeri henvender sig til Gl. Jernbanevej og vi lægger os højt der ud imod, mens vi lægger os lavt mod Valby Kirkevej. Der vil være forandringer, når man bygger sådan et sted. Og det er vi også ydmyge overfor. Men vi skal samtidig ramme den anden bygning på Gl. Jernbanevej i højde og stil,« siger han og fortsætter: »Vi har arbejdet på projektet i samarbejde med kommunen i et år og set på, hvordan man smukt kan afslutte karreen ud til Gl. Jernbanevej, i stedet for det hul, hvor der ligger en børnehave. Samtidig vil vi gerne trappe ejendommen ned, så den møder villaerne på Valby Kirkevej uden man har den bratte gavl, som man har på den anden side. Det synes jeg faktisk ikke er ret flot.«.</p><p id="p18">Pengejagt på gadeplan Der er ikke mange villaer tilbage i Valby, og de der er, har et prisniveau, der udelukker mange.</p><p id="p19">»Der er jo sindsyg rift om husene. Der er masser af lejligheder til salg, men huse er der ikke mange af,« siger Karl Rossel.</p><p id="p20">Derfor håber han også, at det i sidste ende bliver en løsning med renovering af den eksisterende bygning. Noget hans genbo, Henrik Dreyer, dog tvivler på.</p><p id="p21">»De går virkelig efter at grave guld i vores gade. Det er jo ikke et ønske om at lave det bedste her på vejen, men tjene på flere boliger,« siger han.</p><p id="p22">Og som entreprenør lægger arkitekten heller ikke skjul på, at der naturligvis er en forretningsplan.</p><p id="p23">»Som bygherre er det klart, at når man køber en grund til en pris, har man ambitioner om, at et regnestykke går op i sidste ende. Og det er en forretning.</p><p id="p24">Naturligvis,« siger Michael de Lichtenberg.</p><p id="p25"><br /><em style="bold">Håber på lokalplan</em></p><p id="p26">Naboerne håber, at Teknik-og Miljøforvaltningen vil lave en lokalplan for området.</p><p id="p27">Det vil i givet fald standse alle byggeplaner indtil der foreligger en lokalplan.</p><p id="p28">»Der er lokalplan på alle sider af os. Men lige her på Valby Kirkevej har man ladet stå til og har ikke lavet en lokalplan,« siger Henrik Dreyer.</p><p id="p29">»Den tidligere ejer af mit hus fik afslag på at bygge en etage til på grund af byggeprocent, højden og afstanden til skellet. Punkter som jo i den grad også er overksredet i det her forslag,« tilføjer Karl Rossel.</p><p id="p30">Arkitekten, der sammen med sine to brødre står for byggeriet mener, kritikken forsvinder, når de kender projektet bedre.</p><p id="p31">»Jeg er faktisk forundret over, at der har været så stor en bekymring for forandringen.</p><p id="p32">Derfor har jeg også inviteret dem op til en præsentation af planerne. Den gælder stadig,« siger han.</p><p id="p33">De går virkelig efter at grave guld i vores gade. Det er jo ikke et ønske om at lave det bedste her på vejen. HENRIK DREYER, Valby Kirkevej.</p><p id="p1">Fornyelsen af kulturdagene i Valby med en Unge-Zone, som bydelens unge i høj grad selv kørte, skal udvikles i det kommende år.</p><p id="p2">Det fremgår af dagsordenen for Valby Lokaludvalgs november-møde på tirsdag, hvor de unge er på dagsordenen og der sættes fokus på en fortsat udvikling af relationerne til bydelens unge i 2012.</p><p id="p3">-Målet er at engagere dem lokalt, at bidrage til at udvikle deres netværk og interesse for demokratiet i praksis.</p><p id="p4">Lokaludvalget vil gerne være med til at opdrage de unge til demokrati og vække deres interesse for lokale arrangementer og initiativer. Det skal vi diskutere på det kommende møde. Hvad er strategien, hvordan gør vi det i praksis - og hvem samarbejder vi med, siger Lokaludvalgets sekretær Dorte Eren Sørensen.</p><p id="p5">På mødet på tirsdag skal linjerne for det kommende års støtte til lokale, netværksfremmende og kulturelle aktiviteter også drøftes. Altså hvordan skal Lokaludvalgets midler på godt to millioner kroner overordnet set fordeles.</p><p id="p6">Lidt forenklet sagt er omkring en million kroner gået til Lokaludvalgets egne aktiviteter og en million er fordelt til lokale aktiviteter og initiativer, som foreninger, klubber og enkeltpersoner med en god ide til fælles lokale har søgt penge til.</p><p id="p7">For så vidt angår resten af dette år er der stadig omkring 50.000 kroner tilbage i Lokalpuljen. Heraf lægger Lokaludvalget med partnere selv billet ind på halvdelen til juletræet på Tingstedet, julestuer og andet sjov for børn og vokse på Store Juledag den 27. november.</p><p id="p8">Aktiviteterne er ponyridning for børn på Tingstedet, karoussel-tur i Spinderiet, juleløb for hele familien i Gl.</p><p id="p9">Valby, udstilling og salg af Kunsthåndværk i Prøve-hallen, så der er nok at forlyste sig med, når juleriet sættes i gang i Valby og Kgs. Enghave/ Sydhavnen.</p><p id="p10">Også i Sydhavnen er der penge tilbage i Lokalpuljen, der har to uddelinger tilbage af de resterende halvtreds tusinde kroner, der er tilbage til lokale arrangementer.</p><p id="p11">Udvalget konfirmerede på sit seneste møde en bevilling på 10.000 kr til juletræ og julestue på Mozarts plads, der også finder sted den 27.</p><p id="p12">november. Det sker i samarbejde med Helhedsplanen, der bl. a. står for uddeling af godteposer til børnene på Store Juletræsdag. Desuden er der bevilget 22.000 kr. til julebelysning - en lyskæde på Borgbjergvej og Mozarts Plads.</p><p id="p13"><br /><em style="bold">Tilskud</em></p><p id="p14">Så der skal lidt fart på, hvis det skal nås, idet ansøgning til de sidste penge skal være inde senest 10. november.</p><p id="p15">Begge Lokaludvalg beder om at få ansøgninger ind nu - og inden næste uges møder, så pengene kan fordeles og nå at blive brugt i 2011.</p><p id="p16">Børneteatret Valborgs Mavel søger Valby Lokaludvalg om tilskud til årets sidste forestilling, men der er altså godt tyve tusind kroner, man kan søge andel i - til projekter, der senest skal være gennemført den 31. december.</p><p id="p17">-Det er jo ikke så langt tid tilbage af året, så det gælder om at have sit projekt klar til affyring, for pengene skal jo bruges inden nytår siger Anja Englev Olsen, sekretær for Kgs. Enghave Lokaludvalg, der behandler ansøgning om tilskud fra Lokalpuljen hver måned.</p><p id="p18">Lokaludvalget i Sydhavnen planlægger i øvrigt at indsamle ting på Tippen, der skal bruges til de juledekorationer, man kan møde op på Sydhavnens Bibliotek den 10. december og lave.</p><p id="p19">Lige efter nytår, søndag den 8. januar, kan man møde op på Mozarts Plads med sit juletræ og få det lavet til flis, eller skåret op, så børnene kan skære og snitte ting ud af grantræet.</p><p id="p20">Alt i alt er forberedelser og opladning til de mange aktiviteter i årets sidste måned i fuld gang.</p><p id="p1">For syv år siden var der ikke én pige-spiller i fodboldklubben Fremad Valby.</p><p id="p2">I dag er der over 200 fodboldspillende piger i alle aldre i klubben.</p><p id="p3">De fik forleden deres eget klubhus med lækre bade-og omklædningsfaciliteter. Dertil kommer en dejlig tagterrasse og grøn hyggeplads med mulighed for at mødes, hygge og få en forfriskning under arbejdstitlen: Get to coffee.</p><p id="p4">-Vi vil gerne have, at børnenes forældre kommer i klubben og deltager i klublivet, men vi har ikke haft faciliteterne.</p><p id="p5">Det får vi nu i forbindelse med det nye klub-og bevægelseshus, siger Fremad Valbys formand Lars Kruse.</p><p id="p6">Selv på en kold og snesludsvåd decemberdag kan man godt fornemme mulighederne i den hyggekrog med borde og bænke, der er en del af nybyggeriet.</p><p id="p7">Og så er tagterrassen, som pigerne trods vinterkulden indtog med begejstring, et fund med flot udsigt til banerne og aktiviteterne i Valby Idrætspark.</p><p id="p8">-En nybygning til 3,5 millioner kroner, som er betalt med bidrag fra Lokale-og Anlægsfonden, Københavns Kommune, Nordea Fonden og Fremad Valby selv, siger Lars Kruse til Lokalavisen.</p><p id="p9">Han fremhæver, at Laura Munch fra Lokal-og Anlægsfonden har været en meget aktiv og iderig partner i skabelsen af det nye bevægelseshus.</p><p id="p10">Så derfor var hun med til at klippe snoren over, da det nye hus åbnede forleden.</p><p id="p11">-Det nye klubhus er egentlig " kun for piger", siger Lars Kruse, der også kunne glæde sig over, at Valby Lokaludvalgs formand Lisbeth Ritter deltog i åbningen sammen med en stor flok glade Fremad V-piger.</p><p id="p12"><br /><em style="bold">Fremgang</em></p><p id="p13">-Det kan da ikke udelukkes, at vi på en dag, hvor der ikke er kampe eller træning for pigerne - og der er pres på de øvrige faciliteter - kan lade drengene få lov at låne omklædnings-og baderum.</p><p id="p14">Men det vil være en undtagelse, for det er vigtigt, at det her er pigernes. Det er deres omklædnings-og baderum, hvor der ikke tilfældigvis kommer et old boys-hold bragende ind, mens de er ved at klæde om. Drengene har jo plads i det store klubhus og i omklædningsrummene under Valby Idrætsparks tribune, siger Lars Kruse og klubbens projekt-og administrationsleder Lennart Boe.</p><p id="p15">Mens pigerne det sidste år har øget medlemstallet med 25 procent er fremgangen for klubben som helhed på 20 procent flere medlemmer det sidste år.</p><p id="p16">-Vi er over 700 medlemmer - og er ved at overhale Boldklubben Frem, der ellers altid har været storklubben i København SV, siger Lennart Boe.</p><p id="p17">-Selvom vi efter Frems konkurs og tvangsnedrykning spiller i samme række - Københavnsserien - så er det stadig sådan, at Frem er eliteklubben, der gerne vil opad i hierarkiet, hvor vi er breddeklubben, der har fællesskabet og oplevelserne sammen som omdrejningspunkt, siger Lennart Boe.</p><p id="p18"><br /><em style="bold">DBU ser på</em></p><p id="p19">Fodboldforbundet DBU, der ofte efterspørger tidsvarende faciliteter til træning af ungdomslandshold, lederkurser og træneruddannelse i hovedstadsområdet, har ifølge Lars Kruse været " positivt interesseret" i Fremad Valbys projekt.</p><p id="p20">Men selvom DBU-pengekassen svulmer med en formue over 100 millioner kroner, og det er pigefodbolden, der står for det meste af DBU's medlemsvækst, har fodboldforbundet ikke bidraget økonomisk til projekt " kun for piger".</p><p id="p1">Endnu et udviklingsprojekt med milliondyre boliger er sandsynligvis på vej 
i København, hvis Grønttorvet som planlagt flytter fra den tidligere 
FLSchmidt-grund i Valby til Ølby i Køge Kommune. </p><p id="p2">På forhånd står developerne i kø for at få fingrene i den 16 hektar store 
grund, som Grønttorvet A/S ejer og sætter til salg i maj. Det vil antagelig 
blive til en pris på mindst en mia. kr. </p><p id="p3">Udvikling af grunden til opførelse af bl.a. boliger forudsætter, at 
Københavns Kommune ændrer på lokalplanen og åbner for boligbyggeri, da 
grunden i dag alene er udlagt til erhvervsformål.</p><p id="p4">»Det er svært at vurdere, hvad grunden kan bruges til. Vi vil 
derfor etablere en dialog med sælgerne om grunden, så vi kan få et 
overblik. Jeg håber, at der både kan bygges boliger og erhverv på stedet. 
Ligesom jeg håber på mere grønt,« siger teknik- og miljøborgmester Klaus 
Bondam (R).</p><p id="p5"><em style="bold">Let at sælge grund</em></p><p id="p6">Direktør for Grønttorvet A/S, Torben Flinch, er overbevist om, at det bliver 
let at sælge grunden.</p><p id="p7">»Vi har allerede fået henvendelser fra seks interesserede developere og 
entreprenører, der vil købe grunden. Eksperter, vi har talt med, vurderer, 
at vi kan sælge grunden for en pris på den gode side af en milliard kroner,« 
fortæller Torben Flinch. Blandt de interesserede er Sjælsø Gruppen A/S, der 
lige i nærheden af Grønttorvet, det vil sige ved Køge Landevej, allerede er 
i fuld gang med at bygge 150 rækkehuse og 270 lejligheder. </p><p id="p8"><em style="bold">Københavnsk boligboom</em></p><p id="p9">Området har fået navnet Valby Have. Selskabet har i de senere år erhvervet 
centralt beliggende attraktive byggegrunde og har med god gevinst 
gennemført en lang række boligprojekter.</p><p id="p10">»Vi er i princippet interesseret i alt, hvad der rører sig i København. Vi 
har ikke sat nogen vilkår for grunden, men hvis der kommer et nyt 
boligområde på den anden side af det område, hvor vi udvikler boliger for 
øjeblikket, vil vi kigge på det. Vi har stor succes med boligsalget i Valby 
Have, hvor foreløbig 80 rækkehuse og 60 lejligheder er blevet solgt,« siger 
udlejningschef Johan Stoustrup fra Sjælsø Gruppen.</p><p id="p11">De 420 rækkehuse og lejligheder i Valby Have skal være færdige i 2007. 
Boligbyggeriet i Københavnsområdet er for tiden hektisk. </p><p id="p12">Direktør Peter Winther fra Sadolin &amp; Albæk, der har indgående kendskab til 
ejendomsmarkedet, skønner, at der i hvert af årene 2006 og 2007 bliver 
færdiggjort mellem 4.000 og 5.000 nye boliger i Københavnsområdet. </p><p id="p13">Der opføres mange boliger i blandt andet Ørestaden, Sydhavnen, Valby og 
Husum. De fleste boliger bygges til mellem 30.000 og 35.000 kr. pr. 
kvadratmeter. Køberne må således betale mellem 3 og 3,5 million kr. for en 
100 kvadratmeters lejlighed. </p><p id="p14">Peter Winther mener, at grønttorvsgrunden i Valby kan sælges for mellem 800 
millioner og en milliard kroner.</p><p id="p15"><a href="mailto:bso@berlingske.dk">bso@berlingske.dk</a></p><p id="p1">FILM: Der hører fem stjerner til denne anmeldelse.</p><p id="p2">Måske kunne filmen » Villads Fra Valby « have klaret sig med fire store af slagsen, men når en film i den grad tager bagdelen på en ved at være god og almindelig på den ualmindelige måde og familie-fin, så skal det belønnes. Og det gjorde » Villads Fra Valby « , som nu kan ses i Helsingørs Cinema Center.</p><p id="p3">Jeg skal ikke kunne udtale mig om den bogserie, der ligger bagved » Villads Fra Valby « -universet -skrevet af Anne Sopfie Hammer -for jeg har ikke læst nogle af de ret mange bøger, som skulle være ret udmærkede, siger folk. Men jeg kan fortælle, at det alligevel var med en vis frygt, at jeg gik i biografen for at se filmen.</p><p id="p4">Årsagen? Producenten er Regnar Grasten, som i børnefilmsgenren primært har leveret halvsølle film i serierne om » Krummerne « og » Bølle-Bob « . Og man har ligesom ikke brug for mere af samme skuffende skuffe.</p><p id="p5">Men halløjsa, hvor kan man blive snydt. » Villads Fra Valby « er en skøn, lille film, som hylder barnet, hverdagen og det nære på en smittende og glad måde, så jeg vil varmt anbefale filmen til alle børn, alle med børn og alle med legebarnet i live i sindet uanset alder.</p><p id="p6">For Villads vil jo i virkeligheden bare lege og være det barn, han er. Der er ikke så meget fikumdik ved det.</p><p id="p7">Han skal ikke fange nogle tyve eller stoppe grumme spekulanter, som vi ellers er vant til det i » Far Til Min Søsters Fire Børn « og hele det slæng af uambitiøse, fantasiforladte børnfilm, der slet ikke tør at være barnlige på den rigtige måde.</p><p id="p8">Villads kan drømme sig væk. Han kan komme til at lave ulykker. Han kan være god til at kravle højt op og bange for at kravle ned igen.</p><p id="p9">Han kan være lidt træt af alt det skoleri i 0. klasse og lidt forvirret over sit første kærestebrev.</p><p id="p10">Og usikker på, hvordan man siger til sin bedste ven -Frida -at hun vist ikke kan være med til det rollespil? .</p><p id="p11"><br /><em style="bold">De gamle travere</em></p><p id="p12">Frederik Meldal Nørgaard har både instrueret og skrevet manuskriptet. Klaphatten af for ham og sgu også fra Grasten, for det må have krævet mod at lave en film, der så konsekvent finder det store i det små uden billige tricks.</p><p id="p13">Man skal jo passe på med skrive den slags, for » Villads Fra Valby « er ikke noget uforglemmeligt mesterværk, det er bare en rigtig rar film af en slags, som vi ser alt for få af, fordi de danske børne-filmsproducenter helst vil koge mere tynd suppe på deres altmodische, udbrændte travere og så bare hælde en masse sukker i for at få fantasiløsheden til at glide ned.</p><p id="p14">» Villads Fra Valby « minder mere om de gamle » Børnene I Bulderby « -film. Fra start til slut signalerer den, at det bliver ikke vildt det her, men det bliver varmt.</p><p id="p15">Villads er således en rigtig flink og tænksom fyr, og hans forældre er faktisk lige så flinke og endda virkeligt gode forældre, der ligesom filmen rammer Villads og vennerne i børnehøjde og samtidig har overblik. Det er en familiefilm, hvor der rent faktisk er en familie, man tror på som andet end en konstruktion.</p><p id="p16">At Villads så også havner i lidt ballade af og til, skyldes kun, at han er en dansk fætter til Emil fra Lønneberg, fyldt med fantasi og gode intentioner. Og jeg er sikker på, at salig Astrid Lindgren og hendes lidt uvorne danske lillebror Ole Lund Kirkegaard ville nikke anerkendende til miljøet i » Villads Fra Valby « . Tidligt i filmen er der for eksempel en skøn scene, hvor Villads tappert skifter sin lillesøsters fyldte ble. Det går godt og galt og fylder hele stuen på den hele rigtige måde. Og far bliver ikke sur, selv om han ellers jokker i spinaten eller hvad familien nu har fået at spise aftenen i forvejen.</p><p id="p17"><br /><em style="bold">Fem julestjerner</em></p><p id="p18">Instruktør Meldal Nørgaard har instrueret ungerne, så de alle sammen føles ægte og uforcerede. Luca Reichardt Ben Coker er skøn og lige i øjet som Villads, Ester Birck Beck fin som Frida.</p><p id="p19">Forældrene spilles nærværende af Meldal Nørgaard og Iben Dorner, og selv det lidt forfinede nabopar spillet af Patricia Schumann og Caspar Phillipson og den lidt dumme lærer spillet af Kristian Ibler glider ned, fordi » Villads Fra Valby « er overraskende god og sine fem julestjerner værd.</p><p id="p20">Og så er der i øvrigt håndholdt musik til. Musikeren Frederik Konradsen popper op undervejs og synger til -helt uden at man bliver træt af det.</p><p id="p21"><br /><em style="bold">Villads Fra Valby</em></p><p id="p22">Instruktør: Frederik Meldal Nørgaard Baseret på Anne Sofie Hammers bøger Medvirkende: Luca Reichardt Ben Coker, Iben Dorner, Frederik Meldal Nørgaard, Mette Svane Pedersen, Ester Birch Beck, Patricia Schumann, Caspar Phillipson.</p><p id="p1">Samvær, fællesskab og lokalt foreningsliv er på programet, når en række aktører med fokus på børn og unge inviterer til idrætsfestivalen Valby Games på onsdag 7. juni fra kl. 16-20.</p><p id="p2">På dagen vil der være rig mulighed for at prøve kræfter med forskellige idrætsgrene.</p><p id="p3">Kast dig for eksempel ud i en omgang med hip hop med selveste Reem fra X Factor, eller hvad med tur på ryggen af en pony fra Idrætsprojektet. Du kan også blive klogere på floorball, når Copenhagen Floorball kigger forbi.</p><p id="p4">Madpandekager til de første Hvis du nu sidder og tænker, at du nok er for gammel, for ung, for tyk, for tynd for eller andet tredje, så slet de tanker igen. Valby Games er nemlig for alle.</p><p id="p5">Man skal dog være hurtig på pletten, hvis man vil fylde mavesækken med lækre madpandekager, de rækker nemlig kun til de første 100 deltagere.</p><p id="p6">Valby Games er blevet til i et bredt samarbejde lokalt i Valby. Områdefornyelsen Kulbanekvarteret og Idrætsprojektet har sammen taget initiativ til idrætsfestivalen, og Valby Idrætspark byder ind med sportsfaciliteter og kontakt til lokale foreninger.</p><p id="p7">Lokale aktører står bag Fritidscenter Ydre Valby støtter med både økonomi, lokal viden og medarbejderressourcer og Fritidscenter Indre Valby bakker også op om arrangementet.</p><p id="p8">Fisken Fritidsjobformidling Kulbanekvarteret og FritidsGuiderne deltager med medarbejdere og SURF Valby støtter økonomisk og med medarbejderressourcer.</p><p id="p9">En række lokale foreninger byder desuden ind med deres frivillige engagement fra trænere.</p><p id="p10"><br /><em style="bold">En perfekt platform</em></p><p id="p11">»Valby Games er en perfekt platform for at møde en masse unge, som er klar på et aktivt fritidsliv. Vi fra FISKEN er selvfølgelig med på sådan en dag - det er en god og uformel indgang til at lære de unge bedre at kende og få en snak om fritidsjob,« forklarer Lise, der er projektkoordinator i FISKEN Fritidsjobformidling Kulbanekvarteret Alle aktører er gået aktivt ind i planlægningen, så hele Valby kan få en sjov dag med fokus på fællesskab, fjol og forrygende foreningsliv.</p><p id="p12">" Valby Games er en perfekt platform for at møde en masse unge, som er klar på et aktivt fritidsliv Lise fra Fisken.</p><p id="p13"><br /><em style="bold">VALBY GAMES</em></p><p id="p14">Valby Games afholdes 7. juni ved den blå bane i Valbyparken fra klokken 16.00-20.00. Alle aktiviteter er gratis.</p><p id="p15">OPLEV BLANDT ANDET</p><p id="p16">Hip hop dans v. Reem fra X-factor</p><p id="p17">Streetfit &amp; street games v. Hele Vejen Rundt</p><p id="p18">Australsk fodbold v. CPH Australian Football</p><p id="p19">Ponyridning V. Idrætsprojektet</p><p id="p20">Hockey v. Københavsn Hockeyklub</p><p id="p21">Floorball v. Copenhagen Floorball</p><p id="p22">Fodbold v. Rikken FC og BK Frem.</p><p id="p1">Carlsberg løfter måske allerede i dag sløret for en lukning af bryggeriet i Valby. »Der skal ske noget. Jeg er sikker på, at Carlsbergs ledelse beslutter at lukke Carlsberg i Valby og flytte hele produktionen til Fredericia. Det sker nok ikke næste år, men i hvert fald inden for de næste tre til fem år,« siger en højtplaceret kilde i koncernen til Berlingske Tidende.<br /><em style="bold">Afsløring i dag</em><br />
 På et møde i samarbejdsrådet (det øverste organ for koncernens samrbejdsudvalg, red.) ventes dets formand, direktør for Carlsbergs danske division, Lars Kjær, at fortælle, hvordan han har tænkt sig at omstrukturere og skære ned på bryggerierne i Danmark. Og dermed, hvad divisionen indstiller over for koncernbestyrelsen 20. december.</p><p id="p2">I dag har Carlsberg lidt over 2.000 ansatte i Danmark. Siden 1995 er der fyret 400 bryggeriarbejdere og 150 funktionærer. Umiddelbart er et halvt hundrede timelønnede bryggeriarbejder-vikarer på tapperierne i Valby og Fredericia dem, der i første omgang menes at være i overhængende fare. I årsregnskabet for 1998/99 for knap to uger siden blev der ikke lagt skjul på, at omfattende ændringer af på produktion, salg og distribution var i støbeskeen.<br /><em style="bold">Lukning truer</em><br />
 Som analytiker, Lars Jørgen Rasmussen, i Amtssparekassen Fyn siger det: »Jeg kan kun læse bemærkningerne i regnskabet som, at Carlsberg overvejer at lukke sit bryggeri i Valby«. Carlsberg har alvorlige problemer med overkapacitet kombineret med et markant fald i ølsalget i Danmark gennem flere år. Kun 50 procent af kapaciteten på Carlsberg-tapperiet i Valby og 66 procent på Tuborg-tapperiet i Fredericia udnyttes i dag. Siden 1995 har Carslberg reduceret omkostningerne betydeligt. Der er lukket 120 depoter, og i stedet forsynes 22 distributionscentre landet over fra to terminaler i henholdsvis Tåstrup og Fredericia. Men det er ikke nok.<br /><em style="bold">Flytning på tale</em><br />
 Bestyrelsen har tidligere overvejet mulighederne for at flytte produktion fra datterselskabet Falcon i Sverige til Valby og fra det tyske Hannen Brauerei til Fredericia. Alt Carlsbergs øl, der sælges ved den dansk-tyske grænse leveres i dag fra bryggeriet i Mönchen-Gladbach nær Køln. Direktør Lars Kjær har fået mundkurv på. Og informationschef Henrik Mølstrøm nøjes med at sige: »Vi udtaler os ikke«. Også bryggeriarbejdernes tillidsmand Kurt Christensen og formanden for funktionærforeningen, Dorte Krag, er tavse. »Tingene på Carlsberg er jo spegede for tiden«, siger Dorte Krag.</p><p id="p1"><br /><em style="bold">1 CARLSBERG</em></p><p id="p2">Første stop på den historiske rute er det smukke gamle Carlsbergkvarter, hvor man kan skylle bryggerigigantens historie ned med lidt humle.</p><p id="p3"><br /><em style="bold">2 DANMARKS FØRSTE EDB-MASKINE</em></p><p id="p4">Hvor mange ved mon, Danmarks første EDBmaskine DASK stod på Bjerregårdsvej., hvor der tidligere lå en afdeling af Regnecentralen?.</p><p id="p5"><br /><em style="bold">3 JESUSKIRKEN</em></p><p id="p6">Den historiske rute fører dig også forbi Valbys første kirke, som er Jesuskirken. Den blev bygget i.... af brygger Carl Jacobsen, som ville have en familiekirke.</p><p id="p7"><br /><em style="bold">4 SMEDESTRÆDE</em></p><p id="p8">Den gamle grund på Smedestræde har været genstand for en masse omtale, da der er lokale ønsker om at opføre et bibliotek og teater her. Planerne er dog endnu blevet til virkelighed.</p><p id="p9"><br /><em style="bold">5 NORDISK FILM</em></p><p id="p10">Fra Smedestræde bevæger man sig snart rundt i Valbys ældste gadenet, og ikke langt derfra finder man Nordisk Film, der er verdens ældste stadig arbejdende filmproduktionsselskab.</p><p id="p11"><br /><em style="bold">6 VALBY SKOLE -DEN GAMLE PORCELÆNSFABRIK</em></p><p id="p12">Engang blev der brændt porcelæn i ovnhallen på Norden/ Bing og Grøndals porcelænsfabrik. I dag holder eleverne på Valby Skole til i den gamle gule bygning med de mange vinduer.</p><p id="p13"><br /><em style="bold">7 PRØVEHALLEN</em></p><p id="p14">Engang var Prøvehallen det sted, man prøvede de store isolatorer af fra porcelænsfabrikken inde ved siden af. I dag bliver hallen brugt til sport og kultur.</p><p id="p15"><br /><em style="bold">8 VALBY BIBLIOTEK</em></p><p id="p16">Valby Bibliotek holder til i en tidligere rytterskole, der blev opført i 1722 Frem til cirka 1904 blev den gule bygning brugt til skole, hvorefter den blev brandstation. I 1929flyttede biblioteket ind.</p><p id="p17"><br /><em style="bold">Fakta</em></p><p id="p18"><br /><em style="bold">FLERE SJOVE RUTER</em></p><p id="p19">Hele den Lilla Rute er 5 kilometer</p><p id="p20">Rød Rute -Den mangfoldige er 3,5 kilometer</p><p id="p21">Orange Rute -Den idylliske er 5 kilometer</p><p id="p22">Grøn Rute -Den naturskønne er 7 kilometer</p><p id="p23">Blå Rute -Den overraskende er 4 kilometer</p><p id="p24">Gul Rute -Den lille villa-tur er 2 kilometer</p><p id="p25">Pink Rute -Parken er 4,5 kilometer</p><p id="p26">Læs mere om ruterne på www.valbyruterne.dk Kilde: www.valbyruterne.dk.</p><p id="p1">MERE LIV I KVARTERET: Områdefornyelsen Gl. Valby har en stor pose penge, kulturpuljen, der er øremærket opstart af små kulturelle events og projekter i området med udgangspunkt i borgernes ideer og ønsker. Puljen støtter projekter med op til 20.000 kr. Projektchef Thomas Geiker, der sidder med i kulturpuljegruppen, forklarer om intentionen med puljen: »Vi vil meget gerne støtte projekter, der kan skabe mere liv i Gl. Valby-kvarteret.</p><p id="p2">Vi vil for eksempel rigtig gerne have, at der sker noget på nogle af de pladser, som er ved at blive lavet i kvarteret.« Områdefornyelsen er involveret i at forbedre flere pladser i øjeblikket - bl. a. aktivitetspladsen ved Akacieparken der bliver indviet i juni og den kommende storbyhave ved Gadekærvej, der står klar i foråret 2013. Thomas Geiker uddyber: »Pladserne er jo ikke nok i sig selv, det er mennesker, der skal give pladserne liv og opdage de muligheder, der ligger i et nyt byrum. Derfor vil vi gerne have lokale borgere til at engagere sig. Arrangementer som f. eks. loppemarked på Monrads Plads er én måde at skabe mere liv i bydelen på og en god mulighed for at mødes med andre beboere i området.« Alle kan søge puljen På spørgsmålet, om der er nogle særlige krav til ansøgernes projekter eller arrangementer, forklarer Thomas Geiker videre: »Vi er åbne for mange forskellige ideer, men vi har nogle overordnede ambitioner med puljen, der går på, at projekterne bl. a. gerne må synliggøre den kulturelle mangfoldighed i bybilledet og være med til at styrke en lokal identitet.« Bo Ravn, der sidder som lokal borger i kulturpuljegruppen, ser en masse muligheder for almindelige borgere, der kan søge kulturpuljen og forklarer: »Mange valbyborgere ligger inde med gode ideer til kulturelle events, men mangel på midler og opbakning holder disse borgere tilbage. Nu er der en genial chance for, at få prøvet sin ide af med midler fra kulturpuljen.« Det kræver ikke nogen særlige forudsætninger at søge puljen, og Områdefornyelsens sekretariat vil meget gerne være behjælpelig med at udfylde ansøgningen og evt. hjælpe med at finde samarbejdspartnere. Thomas Geiker præciserer: »Alle kan søge puljen. Man behøver ikke bo indenfor Gl. Valby-området, men arrangementet skal dog afholdes indenfor området eller være til gavn for områdets beboere.« Man kan læse mere om rammerne for puljen på hjemmesiden: www.kk.dk/ omraadefornyelsevalby. dk, hvor man også kan hente ansøgningsskema til puljen. Har du et projekt, der vil være til gavn og glæde for valbyborgerne? Men mangler du pengene til at realisere det? Så er det nu, du skal søge Områdefornyelsen Gl.</p><p id="p3">Valbys kulturpulje!.</p><p id="p1">SKODJOB: Igen i år kunne Valby mønstre flere hundrede borgere til Store Forårsrengøring, som løb af stablen i søndags.</p><p id="p2">Der blev ' snappet', samlet og slæbt skrald overalt i bydelen, og afslutningsvis indtog deltagerne en velfortjent frokost på Hermans Bangs Plads til tonerne af afrikanske tromme-rytmer.</p><p id="p3">Over 200 Valby-borgere mødte i søndags op til Store Forårsrengøring fordelt over 14 indsamlingsområder i hele Valby.</p><p id="p4">På bare to timer indsamlede de mange frivillige ca. 8 ton affald, og arrangørerne bag indsamlingen -Valby Lokaludvalg og Områdefornyelsen Gl. Valby -er ganske godt tilfredse med resultatet.</p><p id="p5">»Det er imponerende, at der hvert år møder så mange engagerede borgere op til vores Store Rengøringsdag og gør en indsats for at holde vores bydel ren. I år fik vi også sorteret en masse af det indsamlede affald, så det kommer de helt rigtige steder hen til gavn for miljøet,« fortæller Dorte Grastrup- Hansen, som er miljømedarbejder i Valby Lokaludvalg.</p><p id="p6"><br /><em style="bold">Skodder, spraydåser og cykler</em></p><p id="p7">Noget af det, der blev fundet mest af, var cigaretskodder. De små gule filtre flyder på gader, omkring stationer, pladser og busstoppesteder. Og selvom det næppe er skodder, der har vejet tungest af de 8 ton, er de små gule stumper langtfra uskyldige.</p><p id="p8">Faktisk er filtrene giftige.</p><p id="p9">Det tager naturen op til 5 år at nedbryde et cigaretskod, og det koster Københavns kommune to kroner, hver gang en medarbejder skal bøje sig ned og samle et skod op.</p><p id="p10">»Selvom det er Københavns Kommune, der har det overordnede ansvar for at holde byen ren, så kan vi alle bidrage til at løse opgaven. Så længe vi smider skodder og andet affald forbi affaldsspanden, så sætter vi kommunens driftsfolk på en uoverskuelig opgave. Derfor er den årlige rengøringsdag også en reminder om, at vi selv kan bidrage til, at vi får en renere by,« siger Thomas Geiker, projektchef i Områdefornyelsen Gl. Valby.</p><p id="p11"><br /><em style="bold">Medansvar, mætte maver og god karma</em></p><p id="p12">Flere børn havde, sammen med deres forældre, meldt sig under rengøringsfanerne. Bevæbnet med snapper og målrettet blik gik de små ihærdigt til kamp mod skraldet. Rengøringsdagen var derfor også en oplagt mulighed for at øge bevidstheden omkring medansvaret for at holde byen ren og gøre opmærksom på vigtigheden af at opdrage de yngre generationer.</p><p id="p13">. Efter indsamlingen mødtes deltagerne på Herman Bangs Plads til en velfortjent frokost, som blev leveret af Mr. Kebab, som har fast salg på pladsen De mange engagerede frivillige var blevet godt sultne, og det satte Mr. Kebab på overarbejde, hvilket skabte lidt lang ventetid på maden. Men folk holdt humøret højt i køen - hjulpet på vej af den rytmiske underholdning -og til sidst fik alle mætte maver.</p><p id="p14">De første regndråber faldt lige efter at arrangementet sluttede og vidnede om at dagens indsats fra de frivillige havde samlet god karma nok til at holde skyerne på afstand lige til rette tid.</p><p id="p1">Valby Kino blænder tirsdag aften op for endnu en spændende film. Denne gang vises den smukke svenske film " Man Tænker Sit".</p><p id="p2">-Med deres debutspillefilm " Man Tænker Sit" fra 2009 har Henrik Hellström og Fredrik Wenzel skabt et filmisk digt, der fanger oplevelsen af, hvor alene vi er i en verden fuld af mennesker, fortæller Valby Kinos formand og initiativtager Katrine Clausager Rich.</p><p id="p3"><br /><em style="bold">Personerne søger ro</em></p><p id="p4">Filmen kredser om en række personer, der på hver sin måde forsøger at finde fodfæste i tilværelsen: Jimmy har sit barn på armen mens blikket er fjernt og tankerne uudtalte. Mischa er alene og fisker bag naboens have, mens han søger et fællesskab, han ikke er eller kan blive en del af.</p><p id="p5">Anders har alt, men taber sig selv i det. Sebastian holder os bjergtaget med sine betragtninger af det rå, men ærlige miljø, han oplever på den mondæne villavej.</p><p id="p6">-Alle personerne søger en ro, som får dem til at stoppe og betragte deres eget liv, men de har svært ved at finde den, beskriver Katrine Clausager Rich og uddyber: -Filmen formår at skildre en realisme i hverdagen, som mange undgår at lægge mærke til. Med gribende intimitet får vi en oplevelse af, hvordan det er at stå uden for det fællesskab, som vi naturligt er en del af. Filmen bliver en rejse mod at finde noget, men hvordan kan man finde noget, når man ikke ved, hvad man leder efter?.</p><p id="p7"><br /><em style="bold">Øl og intro</em></p><p id="p8">-Vi byder på en øl eller vand før filmen, og filmens danske distributør Jesper Larsen giver en introduktion til filmen, afslører Katrine Clausager Rich.</p><p id="p9">Visningen er kun for medlemmer af Valby Kino, men man er velkommen til at melde sig ind i foreningen inden forestillingen, lyder opfordringen fra formanden.</p><p id="p10"><br /><em style="bold">Tid og sted</em></p><p id="p11">Valby Kino viser filmen " Man Tænker Sit". Det sker tirsdag d. 28. september kl. 19.00.</p><p id="p12">Valby Kino byder på en øl eller vand kl. 18.30.</p><p id="p13">Visningen er kun for medlemmer af Valby Kino. Er man endnu ikke medlem, kan medlemskab tegnes inden forestillingen på www.valbykino.dk.</p><p id="p14">Medlemsskab i 2010 koster 150 kr. og giver adgang til alle Valby Kinos arrangementer.</p><p id="p15">Fra 2011 koster medlemsskabet 300 kr. årligt.</p><p id="p16">Der er begrænsede pladser til visningen, så tilmelding er nødvendig til Katrine Rich, katrine@valbykino. dk, eller på tlf. 25 39 13 59.</p><p id="p1">Benjamin Koppel, saxofonist og pladeselskabsejer, og Kenny Werner, pianist, præsenterer nu programmet for deres eksklusive festival Valby Summer Jazz den 2.-11. juli - en direkte udfordring af den folkelige Copenhagen Jazz Festival.</p><p id="p2">På Valby Summer Jazz kommer publikum til at opleve 20 af verdens største jazzstjerner, heriblandt John Abercrombie, Al Foster, Scott Colley, Bobby Watson, Chris Potter, Nguyen Le, Uri Caine, Ron Miles og mange flere. Også flere store danske navne som Hugo Rasmussen, Alex Riel og Marie Carmen Koppel optræder. I løbet af Valby Summer Jazz vil de verdenskendte musikere bevæge sig rundt i forskellige genrer inden for jazz, soul, opera og cross over.</p><p id="p3"><br /><em style="bold">Bedre end Copenhagen Jazzfestival</em></p><p id="p4">Benjamin Koppel har valgt at udfordre den etablerede og statsstøttede Copenhagen Jazz Festival for at fejre, at hans pladeselskab Cowbell Music, med base i Valby, har 10 års jubilæum i år, og fordi han mener, at han kan præsentere en endnu bedre festival.</p><p id="p5">- Jeg afholder festivalen, fordi jeg har erkendt, at jeg med mit netværk og goodwill i musikbranchen kan tilbyde et mindst lige så godt jazzprodukt. Så jeg er ikke bange for at udfordre den etablerede jazzfestival, fortæller Benjamin Koppel.</p><p id="p6">Valby Summer Jazz er arrangeret af Benjamin Koppel og hans faste partner, den amerikanske pianist Kenny Werner (fælles udgivelser: Walden, At Ease og A/Way With Words). De er artists-in-residence på festivalen, og de glæder sig begge over det fænomenale program, som de har sammensat på tværs af Atlanten med mange af deres favorit jazz-kolleger fra hele verd en.</p><p id="p7"><br /><em style="bold">New York style</em></p><p id="p8">For at give den ultimative publikumsoplevelse under de 20 konc erter, bliver der kun 220 pladser i koncertsalen i Prøvehallen, hvor festivalen afholdes.</p><p id="p9">Afviklingen bliver New York style - dvs. to koncerter hver aften af hver 90 minutters varighed uden pause - og med mulighed for at spise en Jazz-Sushimenu med publikumsrabat før eller efter koncerten hos Sticks'n'Sushi på Tingstedet. Publikum kan også vise deres billet senere samme aften på Estate Kaffe Bar, Gammel Kongevej 1, og ved køb af en kop valgfri kaffe modtage en gratis æske med seks forskellige Grand Cru chokolader ganske gratis</p><p id="p10"><br /><em style="bold">Tid, sted og pris</em></p><p id="p11">Den 2.-11. juli - samme tids - punkt som Copenhagen Jazzfestival. Alle koncerter finder sted i Prøvehallen, Porcelænstorvet 4, 2500 Valby. Køb billetter på Billetnet.dk (telefon 70156565) - og få en gratis Cd i døren med 10 numre af festivalens musikere. Hver koncert den 3., 4., 5., 6., 7. juli koster kr. 250 DKK + gebyr. Alle andre koncerter koster kr. 150 + gebyr. Få 10 % rabat på Sticks'n'Sushi, Valby Tingsted 4, før eller efter en koncert på tre forskellige chef´s menuer til 170 kr., 215 kr. eller 269 kr. Vis dagens koncertbillet for at få rabatten. Læs mere på www.cowbellmusic.dk.</p><p id="p1">ERFAREN SKUESPILLER: »Min søsters børn i Afrika« må være den vildeste familiefilm i nyere tid -helt bogstaveligt -for den er optaget på savannen i det nordlige Sydafrika. Filmen hitter stort i biograferne i øjeblikket. Frida Luna Roswall Mattson, 9 år, spiller »Pusle« i »Min søsters børn i Afrika«, som blev optaget i eftersommeren.</p><p id="p2">Frida Luna Roswall Mattssons mor, Lailah Roswall, var med dernede, og det var en skøn og varm tid for mor og datter -og resten af filmholdet.</p><p id="p3">For naturligvis skulle der også være tid til at nyde alle de søde, fremmedartede dyr, mens man skabte et stort dansk familie-eventyr på den ægte afrikanske savanna. For mange blev det en oplevelse for livet, og flere måtte knibe sig i armen for at være sikre på, at de ikke var i drømmeland.</p><p id="p4">Trods sin unge alder er Valby-pigen en erfaren skuespiller.</p><p id="p5">Frida Luna Roswall Mattisson, der spiller Pusle i mange af " Min søsters børn"-filmene, fik sin debut i " Min søsters børn vælter Nordjylland" i 2010. Lysten til skuespil kom allerede snigende, da hun som 5-årig medvirkede i DRs børneudsendelser " Morgensokkerne" og " Kom og leg". Teaterscenen har også fået hendes opmærksomhed, og hun har f. eks. spillet i Tivoli sammen med teatergruppen Gorgerne i opsætningen af " Chess". Til daglig elsker Frida Luna sin rideskole på Christiania, dansen på StreetMekka og væggene i Københavns Klatreklub. Hun drømmer om at få sin egen farm, hvor hun både vil have alle mulige slags dyr -men også gerne passe andres dyr. Og til dem alle sammen vil hun så designe og lave tøj og udstyr.</p><p id="p6">Sådan! De øvrige på rollelisten omfatter Peter Mygind, som onkel Erik, en rolle han efterhånden har spillet i mange film om min søsters børn. Mille Dinesen er tilbage som Fru Flinth.</p><p id="p7">Og nye på rollelisten er Thomas Levin og Robert Hansen som to park-betjente. I »Min Søsters Børn i Afrika« vinder børnene en tur til Afrika for at lave velgørenhedsarbejde for truede dyr, for det med at passe på de truede dyrearter er det store tema i familien. Men selv om onkel Erik i virkeligheden ryster i bukserne ved tanken om at møde alle de vilde dyr i Afrika, siger han ja til at tage med, fordi han gerne vil være med til at gøre en forskel.</p><p id="p8">Ifølge Martin Miehe-Renard, instruktør og manuskriptforfatter, var det fantastisk at få lov at virkeliggøre drømmen om at lave en stor dansk underholdningsfilm midt på den sydafrikanske savanne.</p><p id="p9">»Det var ubeskriveligt, da vi stod midt i det hele og optog blandt løver og elefanter i deres eget element. Det var kæmpestort for alle på holdet at være til stede i den overvældende og meget livlige natur. Nok er det en film med masser af grin og sjove scener, men vi sætter også fokus på udnyttelsen af verdens ressourcer,« siger han.</p><p id="p1">Marianne Elise Gavelkind fra Valby og Helle Lauritzen fra Ballerup er ikke blot udstillere på helsemesse. De er også veninder. Det blev de efter, at Helle opsøgte den clairvoyante Marianne Elise som klient.</p><p id="p2">De fandt ud af, at sådan skulle det ikke være, så nu følges de i stedet på messe med hver sin stand. Helle sælger luksus til krop og sjæl, mens Marianne Elise har håndlavede smykker af sten og krystaller, drømmefangere og andre gaveartikler med til Ringkøbing. Hun er blevet så begejstret for stedet, at hun har aftalt med Karen og Bent Brunsgaard, at hun vender tilbage til efteråret for at holde workshops i nogle weekender, og hun har også allieret sig med Marie Henriksen, som skal lave mad til deltagerne.Marianne Elise Gavelkind har i flere år deltaget på Peer Boeriis's messer rundt om i landet, mens det blot er anden gang, Helle Lauritzen er på messe.</p><p id="p3">- Jeg har endnu meget at lære. Derfor står jeg ved siden af Marianne Elise. I næste uge skal jeg fire dage på marked i Ballerup, og det bliver første gang, jeg skal ud alene, men da er jeg til gengæld på hjemmebane, siger Helle Lauritzen.</p><p id="p4">   Også Marianne Elise Gavelkind har et stramt program, for hun skal til Rudkøbing og deltage i optakten til Langelands Festivalen. </p><p id="p5">    Der var hun også med sidste år, for de to udstillere synes, det er spændende at rejse rundt og møde andre.- Men det er også nødvendigt at præsentere varerne, når man som jeg har en internetbutik, siger Helle Lauritzen, der kalder sin forretning for Silkebaandet.Marianne Elise Gavelkind er også en alsidig udstiller, der varierer sin stand og sit udbud alt efter, hvad det er for en messe, hun stiller op på. </p> <hl2>Clairvoyant</hl2><p id="p6"> Til de rene forbrugermesser er det først og fremmest gaveartikler, hun præsenterer, mens hendes virke som clairvoyant medie træder lidt i baggrunden. Men på helsemesser som her i Ringkøbing, er den del, der gerne skulle være det væsentligste. - Der har ikke været mange her på messen, for på de store messer med mange tusinde deltagere, er min liste fyldt op, og jeg har over 20 klienter på en dag. Her har jeg kun haft fem i alt, siger Marianne Elise Gavelkind, og selv om de to veninder hygger sig med hinanden, erkender de, at sådan nogle dage er lange.</p><p id="p7">thorbergske.dk</p><p id="p1">OPRYDNING: Søndag den 22.</p><p id="p2">april sætter Lokaludvalget sig i spidsen for Store Forårsrengøring i Valby.</p><p id="p3">Alle Valby-borgere kan deltage og opfordres til at gøre det, for skrald og affald er der nok på gader., vejer, pladser og offentlige steder.</p><p id="p4">Sidste år mødte godt 250 voksne og børn op til den første forårsrengøring. Glædeligt mange børnefamilier stillede op og i løbet af et par timer samlede de ti tons affald op i de plasticbokse, som Lokaludvalget udstyrede dem med.</p><p id="p5">» Det er desværre ikke sådan, at successen med store forårsrengøring i 2011 og en noget mindre efterårsrengøring i fjor har fået de lokale til at smide mindre affald på offentlige steder, « siger Lokaludvalgets sekretær Dorte Eren Sørensen.</p><p id="p6">» Der ligger stadig meget rundt omkring, som folk har smidt fra sig, selvom nogle også selv deltager i den årlige oprydning.. Vi kan håbe på, at det bliver bede ad åre, fordi børnene i de børnefamilier, der flittigt deltager, lærer.</p><p id="p7">Hvor man skal gøre affaldet og selv har oplevet, hvad det kræver at rydde op og få det til at se pænt ud igen. « Forårsrengøringen varer to tomer fra kl. 10-12 søndag den 22. april gøre pænt og rent i Valby. Bagefter giver Valby Lokaludvalg lidt mad og drikke til de frivillige rengøringsfolk på Herman Bangs Plads, hvor man også mødes om morgenen og får udleveret de poser og andre hjælpemidler, der kan lette arbejdet.</p><p id="p8">Lokaludvalget bidrager yderligere til en festlig søndag i oprydningens og samværets navn med musik fra et lokalt band efter rengøring og frokost.</p><p id="p9">Sidste år sluttede mange af med musikken, selvom det efter en tør morgen begyndte at regne.</p><p id="p1"><br /><em style="bold">mandag d. 23. mar. 2009 - kl. 00:39</em></p><p id="p2">I Farumgade kontaktede han en politipatrulje, der kørte ham tilbage til Valby Langgade, som blev spærret af, mens politiet ledte efter tegn på, at der skulle være skudt. Trods en grundig undersøgelse lykkedes det ikke at finde hverken patronhylstre eller skudhuller i området.</p><p id="p3">- Det blæser jo godt, så måske har han hørt noget, der blæste ned eller en dør, der smækkede, siger den centrale vagtleder hos Københavns Politi.</p><p id="p4">/ritzau/</p><p id="p1">HØJT TIL LOFTET: Carl Jacobsens Vej har nok fået navn efter en af de større danskere gennem tiden, men alligevel er det en ganske lille vej. Fra Gammel Køge Landevej til Sjælør Boulevard strækker den sig en kilometers penge. Og lige så kort strækningen er, lige så eksplosivt voksende og stort er det nærmest komprimerede indhold.</p><p id="p2"><br /><em style="bold">Nye beboere</em></p><p id="p3">Den 26. september sidste år flyttede Konkurrence-og Forbrugerstyrelsen ind på Carl Jacobsens Vej og den 1. februar i år fulgte Bygningsstyrelsen efter.</p><p id="p4">Begge statslige styrelser ligger helt ud til Gammel Køge Landevej i de store, brede bygninger, hvor sæbepulverfabrikken Henkel tidligere lå.</p><p id="p5">»Der var rigtig mange fordomme blandt de ansatte i forhold til at flytte til Valby. Mange snakkede om, hvor vidt det var sikkert nok at gå til s-toget en sen fyraften, om der nu var butiksliv og om det ikke lå alt for langt fra de dele af det offentlige vi arbejder meget sammen med på Slotsholmen,« fortæller administrationschef i Konkurrence-og Forbrugerstyrelsen Bjarne Bach Østergaard.</p><p id="p6"><br /><em style="bold">Højt til loftet</em></p><p id="p7">Det skulle hurtigt vise sig, at frygten blev sat til skamme og efterladt i en mørk afkrog af de gamle bygninger på Slotsholmen.</p><p id="p8">I de nye omgivelser fik den statslige styrelse ikke bare fysisk højt til loftet -de 250 medarbejdere fik også plads omkring sig.</p><p id="p9">»Vi var naturligvis ude og se på rigtig mange andre muligheder.</p><p id="p10">Men bygningerne her kunne så meget. Vi fik en unik mulighed for at få det tilpasset helt efter vores behov,« fortæller Bjarne Bach Østergaard.</p><p id="p11"><br /><em style="bold">Bygger til staten</em></p><p id="p12">På den anden side af gårdspladsen ud for Konkurrence-og Forbrugerstyrelsen ligger en anden del af den gamle Henkel-bygninger. Her har Bygningsstyrelsen, der bygger og udlejer lokaler og bygninger til det offentlige, selv til huse.</p><p id="p13">Bygningsstyrelsen bygger og udlejer til universiteterne, politiet, domstolene og ministerierne.</p><p id="p14">Styrelsen har i alt 1.600 lejemål, 4 millioner kvadratmeter bygningsareal og mere end 100 igangværende byggesager, hvilket betyder, de er en af landets største bygherrer og ejendomsadministratorer.</p><p id="p15">Styrelsens 220 ansatte arbejder alle i åbne kontorlandskaber.</p><p id="p16">»Selve bygningen er meget speciel. Den er 24 meter bred og det vil umiddelbart give et stort rum, hvor der kommer alt for lidt lys ind. Men med det store åbne rum i midten og ovenlys er det en helt anden oplevelse,« fortæller Christian Lietzen fra ledelsessekratariatet i Bygningsstyrelsen.</p><p id="p17"><br /><em style="bold">Nyt møder klassisk</em></p><p id="p18">Over alt i bygningens tre etager er der lyddæmpende belægning på væggene og små aflukkede sofalandskaber, der giver ro til trods for de mange medarbejdere i fælles lokaler.</p><p id="p19">Der er stofbelagte telefonkabiner på væggene, så man kan føre en samtale i fred og ro og så er der en sammensmeltning mellem de gamle, rustikke levn fra fabriksbygningen og den moderne arbejdsplads.</p><p id="p20">»Vi har valgt at lade alt være fremme og synligt. Ventilatonen løber i de store rør og selv de gamle metalspær i loftet er synlige. Det er en rigtigt New Yorker-agtig stil og jeg kan faktisk ikke se for mig, en bygning, der passer bedre til Bygningsstyrelsen,« siger Christian Lietzen.</p><p id="p21">Million-besparelser Flytningen til et 2500 postnummer har vist sig at have mange fordele. Den lette vej for gæster i bil, den korte vej med offentlige transportmidler og så ikke mindst den store besparelse i huslejeudgifter.</p><p id="p22">»Vi sparer omkring to millioner om året alene i huslejeudgifter. Dertil kommer, at vi har fået mulighed for at indrette os langt mere miljøvenligt her. Vi er faktisk gået fra en bygning i energiklasse F til energiklasse A. Hvad det kommer til at betyde på bundlinjen, ved vi endnu ikke helt præcist. Men det er en del,« fortæller Christian Lietzen.</p><p id="p23">Hos Konkurrence-og Forbrugerstyrelsen er husleje-besparelserne helt oppe på mellem 3,5 og 4 millioner kroner om året.</p><p id="p24"><br /><em style="bold">Nye naboer</em></p><p id="p25">Siden Konkurrence-og Forbrugerstyrelsen valgte sit nye domicil efter mange overvejelser og efter at have set på mange muligheder forskellige steder i København fulgte flere styrelser efter. I starten af det nye år er endnu en på vej: Det er Søfartsstyrelsen, der flytter ind lige ved siden af de to styrelser til februar 2013. Ombygningen af den eksisterende bygning er allerede i gang og hvem ved -måske er der plads til endnu flere statslige arbejdspladser i den voksende del af Valby omkring Ny Ellebjerg Station. I hvert fald er både nye boliger og erhvervslejemål på vej.</p><p id="p26"><br /><em style="bold">Fakta EN GAMMEL BYDEL I NY VÆKST</em></p><p id="p27">Her ligger sukkerraffinaderiet fra forrige århundrede, den tidligere sæbepulver-fabrik Henkel og den gamle kapselfabrik.</p><p id="p28">Men går man indenfor i bygningerne er det et topmoderne kvarter. Det er inspireret af New Yorker-looket, hvor gamle industribygninger indrettes til kreative hverv. Her bor arkitektfirmaer, fotografer og reklamebureauer.</p><p id="p29">Selv staten har fået øjnene op for området, der byder på lækre lokaler, kort til store adgangsveje og s-tog samt lave huslejepriser.</p><p id="p30">Bygningsstyrelsen, Konkurrence-og Forbrugerstyrelsen samt Energitilsynet og Københavns Tekniske Skole ( HTX) ligger her allerede.</p><p id="p31">På vej er Søfartsstyrelsen, der flytter ind i starten af de nye år.</p><hl2 id="p2">Butik K9  </hl2><p>Butikken ligger hverken i nummer 9 eller åbner på det klokkeslæt om  morgenen, men hvis du siger butikkens navn, siger du samtidig navnet på dens  ejer: Connie. Winberg Sørensen er efternavnet, men det er ikke så vigtigt i  en butik, hvor man er på fornavn med alle.</p><p id="p3">Stemningen er lokal og stilen er spraglet sommerhus, sol og varme hele året  rundt. Connie er selv tilflytter i Valby, og elsker det: »Her er altid liv  på gaden og man kender hinanden. Og så kan man få det hele her«, siger hun.  Det kan du næsten også i Butik K9, som er antitesen til minimalisme. Det  lysegrønne gulv er lastet med tæpper og tøjdyr, bestik, kopper, kander,  kagefade, hårpynt, puder, kjoler, regntøj, drømmefangere og perleforhæng fra  mærker som Nanso, Rice og Sen. </p><p id="p4">Hvad: Pude med blomsterbroderi, vaskeklud  og gæstehåndklæde med blomster.</p><p id="p5">Hvor: Butik K9, Valby Langade 70, 2500 Valby, tlf.: 36  43 03 06</p><p id="p6">Hvor meget: 465 kr. for puden med fyld, 20 kr. for  vaskeklud og 30 kr. for gæstehåndklæde.</p> <hl2 id="p7"> Arkitektens Have  </hl2><p>Solen smiler ned i den lille gårdhave, hvor man aner en havebænk i svungen  pil og en balje af zink. Haven ligger i forlængelse af et lille aflangt  lokale med oprindeligt terrassogulv og blanke hvide fliser på væggen.  Lokalet rummer en butik og en tegnestue, hvor arkitekterne Mette Klüver  Rongsted og Anne-Marie Bøgh løser opgaver for firmaer og private, der har et  ønske om at kombinere indeklima med de fire årstider i have, gård eller  vej.</p><p id="p8">Grænsen mellem ude og inde er i fokus, og tingene i butikken har alle på en  eller anden måde en brofunktion mellem inde- og udendørsliv: Stole i karbon,  der er så lette, at de er nemme at flytte med ud, når vejret er godt, stor  sort bænk, der er lige så flot i haven som i køkkenet, fuglehuse, fade,  kander, puder formet som runde sten, legetøj og unik keramik fra  Spanien.</p><p id="p9">Hvad: Kande og lille tapasskål i keramik  fra Nordspanien.</p><p id="p10">Hvor: Arkitektens Have, Valby Tingsted 6, 2500 Valby,  tlf.: 36 44 88 84</p><p id="p11">Hvor meget: 125 kr. for kanden og 35 kr. for  skålen.</p><p id="p12">Se <a href="http://www.arkitektenshave.dk">www.arkitektenshave.dk</a></p> <hl2 id="p13">Verdens ældste filmscene  </hl2><p>Set med københavnske øjne er 2500 måske ikke byens mest tjekkede postnummer,  men da grundlæggeren af Nordisk Film, Ole Olsen, for præcis 100 år siden i  år købte nogle grunde i bydelen for at optage film, blev »2500 Valby« et af  de hotteste postnumre inden for den internationale filmverden. </p><p id="p14">Siden er der nok et amerikansk eller indisk postnummer (eller to), der har  overhalet Valby i forhold til dens filmmæssige betydning, men man kommer  ikke uden om, at verdens ældste stadig producerende filmselskab ligger i  2500. Og her har man muligheden for at mærke filmhistoriens vingesus på en  af Nordisk Films guidede rundvisninger, hvor man på de fem kvarter, turen  varer, blandt andet ser verdens ældste filmscene og hører om alt fra  stumfilmsæraen til »Olsen Banden« og »Matador«. På rundvisningen vises den  berømte (og berygtede) stumfilm »Løvejagten« fra 1907, hvor to løver måtte  lade livet i kunstens navn, og man slår også et smut forbi lydstudiet  Foley.</p><p id="p15">Hvad: Rundvisninger på Nordisk Film</p><p id="p16">Hvor: Mosedalsvej 14, 2500 Valby</p><p id="p17">Hvornår: Kl. 9-21</p><p id="p18">Hvordan: Kun grupper af min. 10 personer. Reservation  på tlf. 36 18 84 82 eller e-mail <a href="mailto:mica.nielsen@nordiskfilm.com">mica.nielsen@nordiskfilm.com</a></p><p id="p19">Hvor meget: 80 kr. (hverdage 9-17), 100 kr. (hverdage 17-21 samt weekend og  helligdage)</p> <hl2 id="p20">Valby-gallerierne  </hl2><p>Da Christian Chapelle i 2003 rykkede galleri Mogadishnis teltpæle fra  Islands Brygge til Valby håbede han, at andre unge gallerister ville følge  med, så Valby på et tidspunkt kunne prale af sit helt eget hippe kunstmiljø.  Det må sige at være lykkedes. Den nedlagte papkassefabrik har med sin  historieløshed, højloftede lokaler, smukke vinduer, og flytbare modulvægge  vist sig at perfekt til at omgive den gren af samtidskunsten der peger  fremad og mod nye utraditionelle steder. I januar åbnede Helene Nyborg  Contemporary på etagen nedenunder og senest er Kim Bendixen, der tidligere  drev Galleri Stalke, rykket ind med sit Bendixen Contemporary Art. Alle har  de travlt med at arrangere udstillinger af yngre danske og udenlandske  samtidskunstnere som f.eks. Torben Ribe, Peter Callesen, Julie Nord, Kalim  Yoon, Fie Norsker og Rasmus Bjørn, og et godt tidspunkt at besøge dem på er  ved de afslappede ferniseringer, hvor de præsenterer de nye udstillinger.  Det sker ca. hver halvanden måned, og Valby-gallerierne har bevidst lagt  ferniseringerne torsdag eftermiddag, for at adskille sig fra indre bys og  Islands Brygges gallerier, der åbner udstillinger om fredagen.</p><p id="p21">Hvad: Mogadishni</p><p id="p22">Hvor: Carl Jacobsens Vej 16, indgang 6, 3. sal</p><p id="p23">Hvornår: Tir-fre 11-16, lør 12-15</p><p id="p24">Hvad: Helene Nyborg Contemporary</p><p id="p25">Hvor: Carl Jacobsens Vej 16, indgang 6, 2. sal </p><p id="p26">Hvornår: Tir-fre 12-17, lør 12-15</p><p id="p27">Hvad: Bendixen Contemporary Art</p><p id="p28">Hvor: Carl Jacobsens Vej 20, 4. sal </p><p id="p29">Hvornår: Tir-fre 12-17, lør 11-14</p> <hl2 id="p30">Valby ostelager</hl2><p>Valby Ostelager har solgt ost siden 1927. For 18 år siden overtog Troels  Munk Christensen butikken, og det har han ikke fortrudt. »Her er en helt  speciel stemning i Valby«, siger han. »Valby er jo en provins, hvor alle  kender hinanden. Jeg kan ikke gå ned ad Valby Langgade, uden at der er 50  mennesker, der hilser og dytter, når de kører forbi«. Valby Ostelager sælger  stort set alle slags oste, for eksempel gedeost og fåreost fra Italien og  Spanien. Husets specialitet er den hjemmelavede grønne alpeost, men du kan  også vælge en cheddar med øl, »som man nok ikke skal spise til morgenmaden«,  som Troels Munk Christensen siger. Rygtet lyder, at folk gerne kører helt  fra Roskilde for at købe ost i Ostelageret, og det mener Troels Munk  Christensen har noget med den gode stemning at gøre: »Vi har det sjovt, når  vi er på arbejde«, siger han.</p><p id="p31">Hvad: Ost fra hele verden, hjemmelavet grøn  alpeost, pølser, skinke, vin, øl og andre delikatesser. </p><p id="p32">Hvor: Valby Ostelager, Valby Langgade 53, 2500  Valby, tlf.: 36 30 11 82</p> <hl2>Vådt og tørt i Valby</hl2> <p id="p1">Brunch på Café Sommerfuglen Sommerfuglen er i Valby-sammenhænge en lidt fancy café, hvor du  også kan få cocktails fredag og lørdag. Vil du begynde din Valby-odyssé med  brunch, kan du hver dag fra klokken ti vælge mellem en almindelig og en  vegetarisk. Café Sommerfuglen ligger i forbindelse med den lille restaurant  Bill, men da dag AOK var forbi Bill, var maden tæt på opgraderet cafémad, så  Sommerfuglen er et bedre bud på aftensmad til en rimelig pris.</p><p id="p2">Hvad: Café Sommerfuglen</p><p id="p3">Hvor: Valby Langgade 81, Valby, 36 45 18 83</p><p id="p4">Hvordan: Køkkenet er åbent kl. 10-22 alle dage.</p><p id="p5">Kaffepause på Café Ciré</p><p id="p6">Er du på udkig efter et sted at hvile fødderne, slikke lidt sol  og drikke en god kop kaffe er Café Ciré stedet i Valby. Den ligger på Valby  Langgad  . Café Ciré har også brunch hver dag fra kl.  9.30 og cafémad, men caféens største force er kaffen. Her får en caffe latte  altid to skud espresso. </p><p id="p7">Hvad: Café Ciré</p><p id="p8">Hvor: Valby Langgade 58, Valby, 36 30 45 67</p><p id="p9">Hvordan: Søn-tor 9.30-24.00, fre-lør 9.30-01</p><p id="p10">Vietnamesisk aftensmad på Saigon</p><p id="p11">Restaurant Saigon ligger et godt stykke ned af Retortvej, hvis du  står af på stationen ved Vigerslev Allé. Er du vild med asiatisk mad, er den  et godt bud på aftensmad i Valby til billige penge, selvom interiøret er  mere autentisk end det er æstetisk. De fleste hovedretter koster langt under  100 kroner, og på menukortet finder du en række vietnamesiske specialiteter,  bl.a. to versioner af Pho-suppen, som har fået vundet mange danske  tilhængere. </p><p id="p12">Hvad: Saigon</p><p id="p13">Hvor: Retortvej 56-58, Valby, 36 17 46 77</p><p id="p14">Hvordan: Man-fre 12-22, lør-søn 15-22.</p> <hl2>Roser og rekreation</hl2> <p id="p1">Ganske få kilometer fra centrum ligger Valbyparken, som - ser man bort fra  Fælledparken - er Københavns største grønne område. Parkens formål har siden  fredningen i 1966 været at give befolkningen et rekreativt sted til sport,  leg og afslapning, og her fyrre år efter rummer de 64,2 hektarer masser af  tiltag, der tilgodeser den slags.</p><p id="p2">Her er den duftende Rosenhave, hvor mere end 12.000 rosenplanter pryder  øjet, og her er Frisbee-banen og den 268 meter lange danselabyrint  Trojaborgen; her er de 17 cirkelformede temahaver, som hver især er et lille  univers af havekultur - Børnenes Årtusindskifte Have, Sansehaven og Den  Islamiske Have for blot at nævne nogle af dem - og her er landets største  naturlegeplads, med alt hvad legehjertet begærer af bakker, broer, tårne og  legeøer. Alt sammen handicapvenligt forstås. Blandt havens mange andre  attraktioner er også den imponerende allé af pyramidepopler, som strækker  sig fra parkens indgangen og en kilometer frem til Kalvebod Strand.</p><p id="p3">Hvad: Valbyparken</p><p id="p4">Hvor: Hovedindgangen er fra Hammelstrupvej, men der er  også adgang fra Gl. Køge Landevej, Kalvebodstien og Tudsemindevej.</p><p id="p5">Hvornår: Naturlegepladsens personale træffes man-tor  kl. 9.30-17.00 og fre kl. 10-17</p> <hl2>Prøvehallen</hl2> <p id="p1">Engang var den stedet, hvor man testede porcelænsdimser til  højspændingsmaster, deraf navnet. Hallen tilhørte Bing og Grøndahls  porcelænsfabrik, men er nu overgået til kommunen, der kun har beholdt  facaden og udfyldt det indre med brugevenlige faciliteter i form af  gymnastiksale, teatersal og andre rum til fri kulturel basken med vingerne.  Teatersalen kan bookes af alle interesserede, og det var bl.a. der det nye  valbyteater »Teater V« i januar viste sin første børneteater-forestilling  »Happys Habitus«. Prøvehallen er også stedet man går hen, hvis man vil se  nogle af de bedste valbykoncerter under sommerens jazzfestival, det er her  der to gange om året er stort kunsthåndværkermarked, og det er her der vises  skiftende danseforestillinger og performances. Uden for bygningen er man ved  at anlægge dels en underjordisk parkeringskælder, dels et grønt parkområde,  hvor du om sommeren kan drikke kølige fadøl, mens du lytter til musik eller  ser forestillinger på et udendørs amfiteater.</p><p id="p2">Hvad: Prøvehallen</p><p id="p3">Hvor: Valby Langgade 95, tlf. 36 13 23 00 (kontor),  <a href="http://www.proevehallen.dk">www.proevehallen.dk</a></p><p id="p4">Hvornår: Åben i forbindelse med arrangementer, ring til  kontoret for at høre mere om Prøvehallens kommende program</p> <hl2>Genbrug i Valby</hl2> <p id="p1">Er du genbrugsgænger, kan du med fordel skridte terrænet i Valby af. Her er  genbrug stadig billigt, og du kan derfor gøre rigtig gode genbrugsfund,  modsat indre by, hvor begrebet »vintage« har gjort jagtmarkerne til nogle,  man skal være royal for at have råd til at betræde. Valby har to gode  genbrugsbutikker - en på Langgaden og en på Toftegårds Plads. Den første er  den mindste, men også den mest organiserede. Her fandt AOKs redaktion  hurtigt to par sko i str. 37. Butikken på Toftegårds Plads er større og  langt mere uoverskuelig, men til gengæld appellerende for et genbrugsgen,  der har tid til at søge gennem stativer, kurve og reoler af tøj og tilbehør.  Her fandt redaktionen et par skjorter, en lægget nederdel og et bælte i lak.  </p><p id="p2">Hvad: Sko med flettet læder, sko med  laksnude, lægget nederdel og mønstret skjorte.</p><p id="p3">Hvor: Dansk Røde Kors, Valby Langgade 68, 2500 Valby,  tlf.: 36 44 16 28 og Kirkens Genbrug, Toftegårds Plads, 2500 Valby, tlf.: 36  16 71 43</p><p id="p4">Hvor meget: 48 kr. for sko med flet, 68 kr. for sko med  lak, 40 kr. for nederdel og 40 kr. for skjorte.</p> <hl2>»Vi er BK Frem - Ægte København«. </hl2> <p id="p1">Der er mere end en håndfuld stoppesteder i S-toget i afstand mellem en  fodboldsøndag i Valby Idrætspark og byens to store fodboldforretninger, FCK  og Brøndby. Lige midt imellem ligger Frem, som i en årrække har markedsført  sig som »det ægte København« - uden de store budgetter eller højtbetalte  stjernespillere. Og der er sandt at sige heller ikke meget stjernestøv over  faciliteterne på Valby Idrætspark, som alligevel har holdt fast på en  trofast tilhængerskare gennem med- og modgang, der er en god blanding af  lokale og folk udefra, som er faldet for den rustikke arbejdercharme i  Valby. Om man køber præmissen om, at markedsføre sig selv som »kult« og  »ægte«, er naturligvis et temperamentsspørgsmål. Men at der er en helt  speciel aura over Valby Idrætspark, når de rød-blå løber på banen, er ikke  til at komme udenom. Senest var Superliga-kandidaterne og pokalfinalisterne  fra Randers, der blev sendt hjem med et 2-0 nederlag.</p><p id="p2">Hvad: Fodbold i Frem</p><p id="p3">Hvor: Valby Idrætspark, Julius Andersens Vej 1 </p><p id="p4">Hvornår: Næste gang på søndag kl. 13. mod Lolland  Falster Alliancen </p> <hl2>Facts om Valbys historie</hl2> <p id="p1">Området omkring Valby har været beboet siden oldtiden. Landsbyen  Valby blev grundlagt for over 1.000 år siden.</p><p id="p2">Selvom landsbyen levede sit eget liv, blev den flere gange  inddraget i hovedstadens historie. Bl.a. under svenskekrigene, hvor  svenskerne brugte byen som opmarchsted før den fejlslangende storm mod  København i 1658.</p><p id="p3">I slutningen af 1700-tallet blev en del af gårdene spredt fra  den daværende landsby og kom til at ligge som perler på en snor omkring  Valby Langgade.</p><p id="p4">I 1847 kom Valby til at ligge på Danmarks første  jernbanestrækning - København-Roskilde. De lokale Valby-bønder, som deres  jord skåret over på midten, var dog ikke begejstrede. Og i første omgang  måtte jernbaneingeniørerne arbejde under politibeskyttelse.</p><p id="p5">Ved anlæggelsen af Jernbanen gennem Valby Bakke blev der fjernet  691.453 kubikmeter jord. I den anledning var der købt 1.500 trillebøre… Og  så var det bare om at tage fat.</p><p id="p6">I årene efter blev Valby et yndet udflugtsmål for Københavnerne.  Men fra 1864 Valby igen uden jernbane, da banen til Roskilde blev lagt over  Frederiksberg.</p><p id="p7">Samme år, som jernbanen blev lagt, købte brygger I.C. Jakobsen  et stykke jord af Bakkegårdens ejer, og starter byggeriet af Carlsberg, der  får stor betydning for området mellem Vesterbro og Valby.</p><p id="p8">I 1901 blev Valby indlemmet i Københavns Kommune. Samme år  genåbner jernbanestrækningen mellem Valby og København.</p><p id="p9">Størstedelen af landsbyhusene blev ofre for indlemmelsen i  storbyen. Men heldigvis blev nogle bygninger reddet, inden det var for sent.  Et eksempel er Valby Bibliotek, hvis ældste dele er fra 1722.</p><p id="p10">Under forsøget med bydelsråd, der sluttede i 2001, var Valby en  af fire københavnske bydel med eget bydelsråd. Som det eneste sted ønskede  et flertal af vælgerne at bevare Valby Bydelsråd ved afstemningen i  2001.</p><p id="p11">Valby har 45.433 indbyggere. Tallet har ligget nogenlunde  stabilt de seneste ti år. Fra 2001 til 2005 er der blevet bygget 234 nye  boliger i bydelen.</p><p id="p12">En række større boligprojekter kan dog sætte gang i denne  udvikling. Eksempelvis på F.L. Schmidt-grunden og området for Københavns  Grønttorv, der flytter til Køge i 2008.</p><p id="p13">Kilder: Københavns Statistiske kontor, Valby Lokalhistoriske  Selskab.</p><p id="p1"> Glem Islands Brygge, Frihavnen og de andre vækst-områder i København, der er blevet fluepapir for innovative virksomheder.
Over de næste år bliver Valby og dele af Nordvest de nye in-steder for københavnske designere, reklamefolk, it-folk, gallerieejere, fotografer og andre kreative erhverv. Det spår hovedstadens erhvervsejendomsmæglere og handelsforeninger. Det syder og bobler allerede i erhvervslivet i Valby, og det rører også på sig i Nordvest. Et tydeligt fingerpeg ud i fremtiden er, at priserne på erhvervsejendomme holder niveau i Valby, mens de langsomt falder i de mere traditionelt højt-profilerede områder i det centrale København.
Erhvervsejendomsmægler Jens Bak Rasmussen mærker tydeligt, at den kreative magtbalance er i gang med at skifte støtteben.
»Man har efterhånden plastret det centrale København til med nye eller renoverede erhvervsejendomme, så der er mange ledige lokaler. Valby er stadig billig i forhold til det centrale København  man får meget mere og ofte bedre lokaler for pengene. Samtidig er de unge, kreative kunstnere allerede flyttet til Valby, gallerier, cafeer og mindre virksomheder skyder op i bydelen, og det er altid sikre tegn på, at der er noget større i gære,« siger Jens Bak Rasmussen.
Ud over de billige kvm tæller en fornuftig infrastruktur også til Valbys fordel. Samtidig er der masser af uudnyttet plads i eksempelvis gamle industriejendomme, og området rummer den eftertragtede rå og upolerede stemning, der er pejlemærket for hovedstadens trendsættere i erhvervslivet.
»Islands Brygge er blevet alt for smart og pænt. For mange erhvervsdrivende er det afgørende geografisk at være en del af byens kreative puls, og den er lige nu i postnummer Valby  et område, der for bare ti år siden var gråt og kedeligt,« siger Jens Bak Rasmussen, der første gang mærkede den stigende interesse for Valby tilbage i 2001.
Indtil flere mindre it-virksomheder og reklamebureauer er rykket til Valby, og eksempelvis har den eksklusive brød- og delikatesse-kæde Emmery's åbnet butik i området primært for at servicere virksomheder.

<br /><em style="bold">Grøde i Valby
</em><br />
Galleriejer Christian Chapelle flyttede sit anerkendte galleri Mogadishni til postnummer 2500 for halvandet år siden. 
Han var også en af de første til at åbne galleri på Islands Brygge, indtil området blev for meget.
»Det var ikke til at være på Islands Brygge for smarte og hippe mennesker. Herude i Valby er der sådan lidt New York-agtigt med kunstnere og spirende kreativitet i et råt miljø,« siger Christian Chapelle, der fra sine restaurerede fabrikslokaler har udsigt til flere nystartede virksomheder i det nedlagte industriområde på Carl Jacobsens Vej.
Formanden for Valby Handelsforening, farvehandler Niels Flandrup, er umiddelbart også godt tilfreds med bydelens udvikling  men han frygter for konsekvenserne.
»Jeg er sikker på, at det vil betyde døden for en del af os mindre forretningsdrivende. Selvfølgelig er det glædeligt, at Valby trækker og vil trække en del flere kunder til, men det er kun et spørgsmål om tid, før de store kæder åbner herude, og så vil vi få svært ved at fastholde omsætningen,« siger Niels Flandrup.
I første omgang prøver handelsforeningen at ryste medlemmerne bedre sammen, så man står tæt, når konkurrencen kradser.
»Vi har måske været vant til at have Valby lidt for os selv. Godt nok er vi porten mod syd, men vi har ikke oplevet den store interesse fra det indre København før nu,« siger Niels Flandrup.
Selv om Valby stadig venter på det store gennembrud, står der allerede afløsere klar i kulissen. 
Ejendomsmægler Jens Bak Rasmussen peger ud over Nordvest på Amager som området med det største vækstpotentiale i de kommende ti år.
»Men vi er efterhånden ved at løbe tør for nye, attraktive områder i og nær Københavns centrum. Så længere ude i fremtiden er jeg sikker på, at områder som Ballerup og Herlev vil opleve samme form for erhvervsoptur, som Valby gennemlever lige nu,« siger Jens Bak Rasmussen.
<a href="mailto:jpk@jp.dk">jpk@jp.dk</a></p><p id="p1">VALBY MASKINFABRIK: I snart en halv snes år har De forenede Ejensomsselskaber trippet for at komme i gang med realiseringen af en ny bydel på den tidligere FLS-grunden ved Toftegårds Plads. Og i sidste uge skete der endelig noget med realiseringen af den oprindelige masterplan for området, som efter en arkitektkonkurrence blev vundet af Henning Larsen Architects. Den nye bydel med boliger, butikker, erhverv og grønne pladser kunne nemlig invitere til rejsegilde på de første af knap 200 veldisponerede 2, 3, og 4 værelsesboliger i størrelsen 75 kvm. til 117 kvm, hvoraf de første 100 er klar til indflytning ultimo 2012. Det nye bykvarter er opkaldt efter den tidligere »Valby Maskinfabrik« samme steds, og boligerne ligger side om side med karakterfulde tidligere fabriksbygninger.</p><p id="p2">Blandt andet er de flotte rødstensbygninger " Omklædningen", " Marketenderiet" og " Fræsehallen" allerede blevet ombygget og indrettet til showroom, selskabs-og konferencelokaler og kontormiljøer.</p><p id="p1">NISSERI: Alle danske børn ved jo, at julemanden bor på Grønland.</p><p id="p2">Men noget tyder på, at han af og til kommer på et lidt længerevarende besøg på Kongshaven. I hvert fald i et par måneder om året, når julen for alvor flytter ind i gaden.</p><p id="p3">»Det begyndte alt sammen, da mine børn var mindre. Det var selvfølgelig for deres skyld, jeg pyntede sådan op. Heldigvis kommer mine børn og børnebørn her ofte. Og heldigvis er de er stadig lige vilde med det,« fortæller Jan Akselsen, der er nissefaren bag det -med garanti -mest julepyntede hus i Valby.</p><p id="p4">»Selv postbudet og skraldemændene har sagt, at det er det mest julepyntede hus i bydelen. Og de må jo vide, det,« siger Jan Akselsen med et varmt grin.</p><p id="p5"><br /><em style="bold">Det tager en måned</em></p><p id="p6">At blive indehaver af de mest julepyntede hus i Valby har været et efterhånden mangeårigt projekt.</p><p id="p7">Siden Jan Akselsen flyttede ind på adressen for nu 20 år siden, er der hvert eneste år kommet ny julepynt til. Hvert år sørger han også for, at juleopsætningen får et nyt udseende.</p><p id="p8">Og det er altså ikke noget, som Valbys julemand klarer i løbet af natten.</p><p id="p9">»Jeg begynder som regel at pynte op allerede en måneds tid i forvejen. Altså omkring 1.</p><p id="p10">november. Det tager jo unægteligt lidt tid at trække de mange ledninger rundt i haven,« fortæller Jan Akselsen.</p><p id="p11">Den store interesse i julepynt begrænser sig ikke til huset.</p><p id="p12">Jan Akselsen selv springer nemlig gerne i julemandsklæderne, når chancen byder sig.</p><p id="p13">Og det gør den tit.</p><p id="p14">»I år er der et par institutioner, der har spurgt om ikke de må komme forbi med børnene og se pynten,« siger Jan Akselsen og afslører, at de små purke, der kommer på besøg nok også er så heldige at møde selveste julemanden på adressen.</p><p id="p1">Valby er faktisk ganske pæn, når man ser bydelen sådan lidt fra oven. Har man lyst til at kigge med, så kan man slå op i fotobogen "København set fra oven", hvor teksten er skrevet af Claus Hagen Petersen og fotografierne er taget af Henrik Schurmann. </p><p id="p2">Bogen indeholder flere hundrede nye skud af København set oppefra. Fotografierne giver beskueren et nyt syn på København og Valby, da der pludselig dukker nye mønstre op i billederne, når man ser byen fra luften. Bogen indeholder kun nye billeder, der er taget inden for de sidste 18 måneder. Bogen kombinerer internet og satellitfotografier med den klassiske bog, hvilket giver oplevelsen en ekstra dimension. Billederne ledsages af små satellitfotos og koordinater, som er lige til at taste ind i Google Earth. Koordinaterne er alle tilgængelige som kortnåle, der kan hentes direkte ind i Google Earth fra bogens hjemmeside: http://www.globe.dk/kobenhavn.</p><p id="p3">Og de skrevne ord har været lagt i en kyndig fortællers hænder. En mand som kender hovedstadens som sin egen baglomme i et par gamle cowboybukser. Navnet er Claus Hagen Petersen. Han er journalist og har tidligere medvirket i tv, hvor han både har udøst af sin viden om byens historie og om sin store musikviden i selskab med Jørgen de Mylius. Claus Hagen Petersen elsker sin by, og når man fordyber sig i bogen finder man hurtigt ud af det. Han skriver med stor respekt for København og dets beboere. </p><p id="p4">Så tag med på opdagelse og sus med hen over hustagene, spirerne, de krogede gader, de grønne arealer, de åbne pladser og de smukke slotte i skønne København. Og nyd de sjove fortællinger fra Claus Hagen Petersens hånd. Bogen kan man bl.a. købe på hjemmesiden, hvor man også man læse mere om bogen og billederne. </p><p id="p1">Så er vi i gang -og tak for det.</p><p id="p2">Et halvt hundrede valby-borgere har allerede fulgt vores opfordring om at indfange den helt særlige valby-stemning på et billede på Instagram med tagget # elskditvalby.</p><p id="p3">Fremover vil vi hver uge bringe en side med læsernes pletskud, der på hver sin måde dokumenterer, hvorfor det er noget helt særligt at bo i Valby.</p><p id="p4">Kan du ind imellem blive indfanget af en helt særlig stemning, og tænke " det her, det er mit Valby", så prøv at indfange øjeblikket på et billede.</p><p id="p5">Læg det på Instagram tagget med # elskditvalby -så er du med til at skabe et billede af din bydel anno 2015.</p><p id="p6">Tilsammen skal billederne give et varieret og frisk bud på, hvordan det føles at bo og færdes i 2500 -og føler du trang til at give billederne nogle velvalgte ord med på vejen, ja så er det tæt på at være vaskeægte lokaljournalistik, leveret frisk fra kilden af vore vakse ambassadører og journalister ude i marken, hvor Valby bor og gror. På forhånd tak!.</p><p id="p1">Fremad Valby har det sidste halve år været dybt involveret i et partnerskabsprojekt, hvor hovedsigtet var at få få unge fra de to boligområder Akacieparken og Sjælør Boulevard til at spille fodbold i samarbejde med klubben. </p><p id="p2">- Og det er gået over al forventning lød det fortrøstningsfuldt til borgmester Jakob Hougaard, da han i sidste uge besøgte åstedet i Valby Idrætspark og fik sig en snak med integrations-fem-banden besående af formand og integrationsmedarbejder Lars Kruse, Lennart Boel der arbejder i Bevægelseshuset, Aroldo Strack der er klubbens brasilianske fodboldtræner samt Junat og Adil, der er Fremad Valbys samarbejdspartnere på Sjælør Boulevard. </p><p id="p3">Lars Kruse fortalte bl. a., at Fremad Valby ser det som sin pligt, i kraft af deres faciliteter, at yde et bidrag til at få unge til at være sammen om sport. Dermed kommer de ud af boligområderne og indgår i sociale fællesskaber. </p><p id="p4">Klubben etablerer kontakt til de unge ved at indgå partnerskaber med folk som Junat og Adil, der har et stort netværk i lokalområderne. Junat og Adil deltager i partnerskabet da de har et stort ønske om at børn og unge får et sundt fritidstilbud som kan gøre at "de bliver fanget inden de kommer ud i noget skidt", som Adil udtrykker det. </p><p id="p5"><br /><em style="bold">Pigehold på vej</em></p><p id="p6">Der er både drenge og pigehold der spiller i Fremad Valby og et af de næste projekter er at få etableret et pigehold i Akacieparken. </p><p id="p7">- Der er ingen tvivl om at idræt er en rigtig god måde at få kontakt til børn og unge i områder som Akacieparken og Sjælør, så derfor er jeg meget begejstret for partnerskabet, udtaler Jakob Hougaard og fortsætter: "Vi skal have de unge til at deltage i aktiviteter udenfor boligområderne. Nogle gange ligger der et usynligt bånd udenom et boligområde og det gør at mange unge ikke kommer ud og deltager i aktiviteter udenfor områderne. Spiller man for eksempel fodbold i Akacieparken og ikke andre steder, er det selvfølgelig dejligt at man har det sjovt med sport, men jeg mener det er altafgørende at få de unge ud og danne netværk. Hold fra Akacieparken og Sjælør skal være almindelige medlemmer af klubben og skal spille på lige fod med alle andre spillere i Fremad Valby  det er der integrationen sker, når indvandrere og efterkommere blander sig med etniske danskere". </p><p id="p1">ROVDYRENE RØR' PÅ SIG: Så skal z ´ erne findes på keyboardet her på Valby Bladets redaktion.</p><p id="p2">For der er JAZZ forude - i stor stil! Nogle af verdens største jazz-rovdyr og verdensnavne gør sig så klar til at flyve til Valby og Frederiksberg, hvor der igen i år er Valby Summer Jazz. I år er det i perioden 6. - 15. juli, man kan få ørerne på komedie i Prøvehallen i Valby og på Betty Nansen Teatret på Frederiksberg. I år præsenterer Valby Summer Jazz 2012 et eksklusivt udvalg af amerikanske og europæiske jazzstjerner samt late-night koncerter med fremtrædende danske rappere, DJ's og jazzmusikere.</p><p id="p3">Kig på din globus og sig Kenny Werner, Jim Hall, Lee Konitz, Randy Brecker, Miroslav Vitous, Julian Lage, Brian Blade and The Fellowship Band-Johnathan Blake, Scott Colley, DJ Noize, Shaka Loveless, Ataf Khawaja, Mames Babegenush.</p><p id="p4">Og tilføj så danske topnavne som Benjamin Koppel, Marie Carmen Koppel, Pede B, Karen Mukupa og Al Agami.</p><p id="p5"><br /><em style="bold">Sub-festival</em></p><p id="p6">Valby Summer Jazz, der på får år er blevet en tradition, præsenteres af Benjamin Koppel og hans musikvirksomhed Cowbell Music. Det er en subfestival til Copenhagen Jazz Festival og adskiller sig ved at tilbyde internationale kvalitetskoncerter i Københavns udkant -Valby og Frederiksberg -til priser, hvor de fleste kan være med.</p><p id="p7">Igen i år er der opvarmning med en jazz-familie-festival i Spinderiet ved Valby Station med gratis koncerter fra 28. juni -1. juli. Her kan børnene bage kage med Rosa fra Rouladegade fra DRs børnekanal Ramasjang, synge med på Albertes børnesange og opleve en koncert med børn og unge fra byens MGK-uddannelser, ligesom der bliver kvalitetsjazzkoncerter for alle aldre med Marie Carmen Koppel og Benjamin Koppel, Kaya Brüel og Ole Kibsgaard, Blicher/ Hemmer/ Holm Trio og afro-popstjernen Bil Aka Kora.</p><p id="p8"><br /><em style="bold">Perler i Prøvehallen</em></p><p id="p9">Selve festivalen indledes fredag den 6. juli kl. 18.00 og kl.</p><p id="p10">20.30 med Anders Koppel på hammondorgel, Jacob Andersen, perkussion, pianisten Kenny Werner og Benjamin Koppel på sax i Prøvehallen i Valby. Det er koncerthyldest til Anders Koppels 50 års jubilæumsudgivelse , " Everything is Subject to Change", der er skabt i samarbejde med Kenny Werner. Der er blevet smidt med anmelder-buketter. Dagen efter kl. 18.00 og 20.30 er Benjamin Koppel og bas-giganten Miroslav Vitous i Prøvehallen i Valby sammen med bl. a. Kenny Werner på klaver. Werners samarbejde med Benjamin Koppel startede, da han hørte Koppels indspilning, " The Poetic Principle", med den tjekkiske bassist Miroslav Vitous -tidligere Weather Report.</p><p id="p11">Søndag den 8. juli kl. 18.00 og 20.30 kan man i Prøvehallen i Valby høre morgendagens superstjerne, den blot 25 årige amerikanske guitarist Julian Lage, der ofte spiller med legender som Gary Burton New Quartet. Unge Lage har netop været solist på den vildt berømte jazz-klub, Blue Note i New York med den legendariske Jim Hall. I Valby mødes han i grænselandet mellem jazz og klassisk musik med Kenny Werner, Benjamin Koppel, 1. solocellist ved DR Symfoniorkester Henrik Dam Thomsen og superperkussionisten Tupac Mantilla.</p><p id="p12">Samme søndag kl. 19.30 er Betty Nansen Teatret på Frederiksberg rammen om en koncert med Brian Blade and The Fellowship Band. Brian Blade er en af jazzverdenens mest anerkendte trommeslagere.</p><p id="p13">Han har bl. a. været fast mand med Herbie Hancock - wow! -og har arbejdet med folk som Daniel Lanois, Joni Mitchell, Bob Dylan, Wayne Shorter, Seal, Bill Frisell og Emmylou Harris. Mandag den 9. juli kl. 18.00 og 20.30 Randy Brecker den af med The Kenny Werner All Star Quartet i Prøvehallen i Valby. Brecker mestrer både trompet og flygelhorn, og fusionsgenren er hans musikalske varemærke.</p><p id="p14">Dagen efter -den 10. juli kl. 18.00 og 20.30 -i Prøvehallen optræder The Jim Hall Quintet. Mester Hall og hans bløde guitarspil har krydset toner med både Ella Fitzgerald, Ben Webster, Bill Evans, Paul Desmond og Ron Carter - så det er bare om at finjustere ørerne. Onsdag den 11.</p><p id="p15">juli kl. 18.00 og 20.30 kommer Marie Carmen Koppel til Prøvehallen sammen med Benjamin Koppel på sax, pianisten Kenny Werner, bassisten Scott Colley og Johnathan Blake på trommer. Der er altid fest for sind og trommehinder, når den folkekære soul-dronning er på banen. For så sker der noget.</p><p id="p16">Her byder hun på repertoiret fra cd-projektet " Brooklyn Jazz Session", for efter at have sunget soul og gospel i 20 år vendte La Koppel sig i 2010 mod jazzen i New York med egne tekster og noder af bror Benjamin samt Werner og Potter.</p><p id="p17"><br /><em style="bold">Betty Nansen Teatret</em></p><p id="p18">Torsdag den 12. juli kl. 19.30 går det løs på Betty Nansen Teatret på Frederiksberg med Lee Konitz &amp; The Kenny Werner Quartet på scenen. 84-årige Lee Konitz er en de fineste repræsentanter for efterkrigstidens Cool Jazz. Man kan bl. a.</p><p id="p19">høre hans herre-lækre altsax på " Birth Of The Cool" fra 1949, lavet af Miles Davis.</p><p id="p20">I Valby står den på noget mere end det. For Valby Summer Jazz byder på et saxofon-generationsmøde mellem " Cool-Konitz" og " Kåde Koppel", der skiftes til at springe over generationskløften til hinanden.</p><p id="p21">Dagen efter kl 18 og 20.30 er festivalen tilbage i Prøvehallen i Valby med et All Star hold af fire unge jazzstjerner. Bl. a.</p><p id="p22">trompetisten Avishai Cohen, der er en af de vigtige stemmer på New Yorks jazzscene, han har vundet Thelonious Monk Jazz Competition og er med i bandet San Fransisco Jazz Collective. Og Omer Avital, der nok er uddannet guitarist - men virkelig er en toppoet på sin kontrabas. Samme aften kl. 23.00 kommer Prøvehallen til at lyde af " Dj Noize Late Night Battle Vol. 1", hvor Jazz møder dancehall, freestyle rap, hip hop og electronica i en improviseret late night battle, som sætter nye grænser og standarder for jazzgenren.</p><p id="p23">De medvirkende er bl. a.</p><p id="p24">DJ Noize på grammofon, Pede B, Anders Koppel på hammondorgel og Benjamin Koppel på sax.</p><p id="p25"><br /><em style="bold">Klezmer-fest</em></p><p id="p26">Lørdag 14. juli sætter festivalen punktum for sig selv med musik, der nok bliver uforglemmelig.</p><p id="p27">Det sker kl. 18.00 og 20.30 med Klezmer-fest med Mames Babegenush With Special Guests i Prøvehallen. Det unge klezmer-band Mames Babegenush - der betyder " Mors auberginesalat" på Yiddish -inviterer musikalske venner med på scenen: guitaristen Rune Kjeldsen, der har spillet med bl. a. Kira &amp; The Kindred Spirits og Sol Sort, produceren Frederik Nordsø fra bl. a. The William Blakes, jazzpianisten Jacob Anderskov og Benjamin Koppel. Har man aldrig før oplever et underskønt klezmerinferno, så er det nu! Samme aften kl. 23.00 i Prøvehallen er der en ny battle med jazz, reggae, freestyle rap, hip hop og electronia - kaldet Volume 2. Denne gang med musik fra de varme lande med bl. a. DJ Noize, Al Agami, Ataf Khawaja, Karen Mukupa, Marie Carmen Koppel og far og søn-Koppel.</p><p id="p28">Dermed er det slut for i år.</p><p id="p29">Valby Summer Jazz er totalt kunstnerisk og økonomisk uafhængig.</p><p id="p30">Festivalen finansieres af en række primært lokale sponsorer, heriblandt hovedsponsoren Lundbeck, samt en række danske fonde og musikorganisationer.</p><p id="p31">Og endelig gennem billetsalg. Læs mere på www.valbysummerjazz.dk.</p><p id="p1">LØFTE: Hvad bliver det til med et sundhedshus i Valby - som i sin tid den konservative borgmester Mogens Lønborg lovede? Desværre blev han ikke genvalgt, og efterfølgende er Valbys sundhedshus til syneladende totalt gået i glemmebogen.</p><p id="p2">I stedet henvises Valbys borgere til sundhedshuset på Vesterbrogade.</p><p id="p3">Her glemmes, at de personer, der har brug for at komme til sundhedshuset, jo er skrøbelige, svage eller syge, og derfor er det helt urimeligt, at de skal henvises til et sted, der ikke ligger, så en bus - der kører gennem Valby - kan anvendes.</p><p id="p4">Man må jo ikke overse, at mange af de mennesker, der skal til sundhedshuset, jo ofte skal komme mange gange, hvilket både er krævende, når folk, der er syge eller dårligt gående, måske flere gange skal skifte transportmiddel - foruden transportudgiften kan blive en tung post i budgettet for en folkepensionist.</p><p id="p5">Jeg har tidligere været formand for Valby Ældreråd (der nu er nedlagt), men sidder i dag i Københavns Ældreråd.</p><p id="p6">Begge steder har jeg kæmpet for, at medlemmerne søger at påvirke politikerne, så Valby - der trods alt er en stor bydel - får sit eget centralt beliggende sundhedshus.</p><p id="p7">Det var jo oprindeligt et løfte, som jeg mener en efterfølger bør stå ved.</p><p id="p1">Jazzsaxofonisten Benjamin Koppel har travlt i disse uger.</p><p id="p2">Lige nu knokler han med at få den eksklusive festival " Valby Summer Jazz" på skinner.</p><p id="p3">Festivalen løber af stablen i Prøvehallen i perioden d. 2.-11.</p><p id="p4">juli -præcis i samme periode som den folkelige Copenhagen Jazz Festival. Det er ikke tilfældigt.</p><p id="p5">Koppel ønsker nemlig netop at give Copenhagen Jazz Festival kamp til stregen.</p><p id="p6">-Jeg mener, at Copenhagen Jazz Festival som koncertarrangør har fejlet ved at satse for meget på de elitære koncerter på Operaen og i Skuespilhuset -med store navne og sindssygt dyre billetpriser. Man vælger at se bort fra de spændende, vovede ting, siger Benjamin Koppel og tilføjer: -Med " Valby Summer Jazz" gør vi jazz-udbuddet større.</p><p id="p7"><br /><em style="bold">Verdenskendte navn på plakaten</em></p><p id="p8">Og udbuddet på " Valby Summer Jazz" bliver stort: Publikum vil her kunne opleve hele 20 af verdens største jazzstjerner -herunder John Abercrombie, Al Foster, Scott Colley, Bobby Watson, Chris Potter, Nguyen Le, Uri Caine, Ron Miles, samt en række store danske jazznavne som Hugo Rasmussen, Alex Riel og Marie Carmen Koppel.</p><p id="p9">I løbet af " Valby Summer Jazz" vil de verdenskendte musikere bevæge sig rundt i forskellige genrer inden for jazz, soul, opera og cross over.</p><p id="p10"><br /><em style="bold">Bedre end Copenhagen Jazzfestival</em></p><p id="p11">Når Benjamin Koppel har valgt at udfordre den etablerede og statsstøttede Copenhagen Jazz Festival med en lokal Valby-festival uden statsstøtte i ryggen -så sker det også for at markere på festlig vis, at hans pladeselskab Cowbell Music, som har base i Valby, har 10 års jubilæum i år.</p><p id="p12">Og så er målet selvfølgelig at tilbyde alle jazzglade borgere -både fra Valby og resten af landet -en unik festival med det bedste af det bedste inden for jazzgenren.</p><p id="p13">-Jeg afholder festivalen, fordi jeg har erkendt, at jeg med mit netværk og goodwill i musikbranchen kan tilbyde et mindst lige så godt jazzprodukt. Så jeg er ikke bange for at udfordre den etablerede jazzfestival, fortæller Benjamin Koppel, der selv sæter saxofonen til læberne og lader jazztonerne klinge ved flere koncerter hver dag -både under " Valby Summer Jazz" og Copenhagen Jazz Festival.</p><p id="p14">Benjamin Koppel og hans faste partner, den amerikanske pianist Kenny Werner er nemlig artistsin-residence på " Valby Summer Jazz", og de glæder sig begge over det mangfoldige program, som de har sammensat på tværs af Atlanten med medvirken fra mange af deres yndlings-jazzkolleger fra hele verden.</p><p id="p15"><br /><em style="bold">New York-inspireret koncertkoncept</em></p><p id="p16">For at give publikum den ultimative oplevelse under de 20 sommerjazzkoncerter, bliver der kun 220 pladser i koncertsalen i Prøvehallen, hvor festivalen afholdes.</p><p id="p17">Afviklingen sker på ægte New York style -dvs. med to koncerter hver aften af hver 90 minutters varighed uden pause -og med mulighed for at spise en Jazz-Sushimenu med publikumsrabat før eller efter koncerten hos Sticks'n'Sushi på Tingstedet.</p><p id="p18">Publikum kan også vise deres billet senere samme aften på Estate Kaffe Bar, Gammel Kongevej 1, og ved køb af en kop valgfri kaffe modtager man her en gratis æske med seks forskellige Grand Cru chokolader.</p><p id="p19"><br /><em style="bold">Tid, sted og priser</em></p><p id="p20">" Valby Summer Jazz" finder sted d. 2.-11. juli -samme tidspunkt som Copenhagen Jazzfestival. Alle koncerter foregår i Prøvehallen, Porcelænstorvet 4, 2500 Valby.</p><p id="p21">Køb billetter på Billetnet. dk ( telefon 70156565) og få en gratis cd i døren med 10 numre af festivalens musikere.</p><p id="p22">Hver koncert den 3., 4., 5., 6., 7.</p><p id="p23">juli koster kr. 250,-+ gebyr. Alle andre koncerter koster kr. 150,-+ gebyr.</p><p id="p24">Få 10 % rabat på Sticks'n'Sushi, Valby Tingsted 4, før eller efter en koncert på tre forskellige chef ´ s menuer til kr. 170,-kr.</p><p id="p25">215,-eller kr. 269,-Vis dagens koncertbillet for at få rabatten.</p><p id="p26">Læs mere om på www.cowbellmusic.</p><p id="p27">dk.</p><p id="p28"><br /><em style="bold">Konkurrence</em></p><p id="p29">Vind cd'er fra Cowbell Music og billetter til Valby Summer Jazz.I hele juni måned kan Lokalvisens læsere vinde cd'er og billetter til Cowbell Musics internationale jazzfestival, der finder sted d. 2.-11. juli i Prøvehallen i Valby. Deltag i konkurrencen i Lokalavisen hver uge og vind cd'er fra Cowbell Music -hver uge trækkes der lod om fem cd'er blandt dem, der gætter rigtigt på et spørgsmål fra artiklen. I denne uge kan du vinde cd'en " Frostmorgen" med saxofonisten Benjamin Koppel og sangeren Alberte Winding.</p><p id="p30">Gætter du rigtigt hver uge, er du med i den endelige lodtrækning om 3* 2 billetter til en valgfri koncert under " Valby Summer Jazz".</p><p id="p31"><br /><em style="bold">Ugens spørgsmål:</em></p><p id="p32">Hvem er Benjamin Koppels faste partner under " Valby Summer Jazz"? Svaret findes i artiklen. Send dit rigtige svar, samt navn adresse og tlf. nr. på en e-mail til: kit@cowbellmusic. dk og skriv ' Benjamin Koppel' i emnefeltet på mailen.</p><p id="p33">Svaret skal indsendes senest den 8. juni, hvor der trækkes lod om fem cd'er fra Cowbell Music.</p><p id="p34">Vinderne får direkte besked.</p><p id="p1">AP Pension har netop afholdt rejsegilde på 102 nye lejligheder i Kløverbladsparken i Valby i København, og i løbet af april 2017 begynder udlejningen af de attraktive boliger. Hos AP Pension og DEAS, som står for selve udlejningen, har man allerede oplevet stor interesse for lejlighederne, og man har derfor store forvetninger til antallet at besøgende til de kommende åbent-hus arrangementer.</p><p id="p2">AP Pensions lejeboligprojekt Kløverbladsparken, som ligger på hjørnet af Carl Jacobsens Vej og Kløverbladsgade i Valby i København, åbner i løbet af april op for udlejning af de 102 nye boliger. Projektet er tegnet af Arkitema Architects og opført af NRE Group, som AP Pension har et langt samarbejde med.</p><p id="p3">NB! Grønttorvet og Valby - byudvikling for 30 milliarder. Konferencen afholdes d. 25. oktober 2017.</p><p id="p4">- Valby er et yderst attraktivt område for både unge og gamle. Dels ligger det tæt på centrum af København, dels er der både gode skoler, daginstitutioner og indkøbsmuligheder i området. Ambitionen med Kløverbladsparken er at skabe et projekt, som passer ind i omgivelserne, og som har gode rammer for beboerne, samtidig med at vi skaber fundamentet for solide afkast til vores pensionskunder, siger direktør i AP Pensions ejendomsudviklingsselskab, AP Ejendomme, Peter Olsson.</p><p id="p5">Ejendomsforvaltningsselskabet DEAS står for både udlejning, administration, indflytning og drift af Kløverbladsparken.</p><p id="p6">- Vi kan allerede nu mærke en god interesse for boligerne i Kløverbladsparken. Med en størrelse fra 60 til 110 kvm appellerer boligerne både til par og familier med børn. Jeg forventer derfor, at vi får en effektiv udlejningsproces og en ejendom med masser af liv, siger Lasse Rüsz, afdelingschef og ansvarlig for udlejning i DEAS.</p><p id="p7">Udover de 102 lejligheder, bliver der også etableret et stort fælleslokale i Kløverbladsparken, som alle beboerne kan benytte, ligesom der bliver etableret erhvervslokale, som eksempelvis kan udlejes til en café eller lignende.</p><p id="p8">NB! Due Diligence - risikovurdering ved køb og salg af ejendom. KURSUS. Seminaret afholdes d. 10. oktober 2017.</p><p id="p9">- Vi har i AP Pension en ambition om at være med til at udvikle ejendomme helt fra begyndelsen, så vi på den måde gør en forskel både på kvaliteten af byggerierne og på afkastet til vores kunder. Med Kløverbladsparken har vi skabt et moderne byggeri, med en række attraktive lejligheder til fornuftige huslejer. Det er noget som både vi og resten af Valby og København kan være stolte af, siger Peter Olsson.</p><p id="p10">I de kommende måneder planlægger DEAS flere åbent-hus arrangementer i Kløverbladsparken, disse bliver offentliggjort på</p><p id="p1">RATIONALISERING</p><p id="p2"> Inden udgangen af 2008 forlader 
den sidste pilsner og bryggeriarbejder tappehallerne på Valby Bakke. 
Carlsberg samler produktionen i Fredericia, hvor bryggerigiganten 
vil bruge 800 millioner kroner på at skabe et nyt superbryggeri. 
240 job forsvinder i København.</p><p id="p3">
Det meddelte Carlsberg i går samtidig med, at koncernen fremlagde 
et overskud for 2005 på knap 1,9 milliarder kroner før skat.</p><p id="p4">
Beslutningen om at stoppe 160 års produktion i København er ifølge 
koncernchef Nils Smedegaard Andersen en direkte konsekvens af, at 
danskerne drikker færre øl. På bare to år er det samlede ølsalg 
faldet med ti procent herhjemme.</p><p id="p5">
»Situationen i Danmark er en af grundene til, at vi har besluttet 
at lukke produktionen i Valby. I stedet foretager vi nu en offensiv 
investering i Fredericia, som vi håber at gøre til Europas mest moderne 
bryggeri, og som kan fremtidssikre produktionen i Danmark,«
siger Nils Smedegaard Andersen.
</p><p id="p6"><em style="bold">Få tilbydes arbejde</em></p><p id="p7">
Koncernens og Carlsberg Danmarks hovedsæde forbliver i 
Valby, og det samme gør størsteparten af de 1.050 
medarbejdere i København. Men 240 job forsvinder. Når overflytningen er 
tilendebragt i 2009 vil der kun være en halv snes af de nuværende 
180 bryggeriarbejdere tilbage i Valby. Og de vil være tilknyttet 
specialbryggeriet Jacobsen, der fremover bliver Carlsbergs eneste 
bryggeriaktivitet i København.</p><p id="p8">
»Der er givetvis nogle få medarbejdere, som vil tilbudt job i 
Fredericia, men jeg tror ikke, det er særligt mange,« 
siger Nils Smedegaard Andersen.</p><p id="p9">
Carlsberg vil ganske vist bruge 800 millioner kroner på at udbygge og 
modernisere bryggeriet i Fredericia, så det i 2009 kan producere 
dobbelt så mange øl som i dag. Men nye automatiserede 
produktionsmetoder betyder, at der ikke bliver brug for flere medarbejdere i 
produktionen af den grund.</p><p id="p10">
Ledelsen i Carlsberg Danmark skal nu bruge de kommende uger på at forhandle 
vilkårene på plads med de medarbejdere, der står til at miste deres 
job. Men koncernchefen forventer, at man kan klare det meste ved 
hjælp af naturlig afgang og frivillige aftrædelsesordninger.</p><p id="p11">
Nedlukningen af produktionen i Valby vil give Carlsberg en årlig gevinst på 
130 millioner kroner om året på driften i Danmark. Oveni vil 
Carlsberg kunne hente en milliardgevinst på frasalg af jord og bygninger på
de 190.000 kvadratmeter, som den nuværende produktion optager.<br />
Carlsberg vil i første omgang udskrive en arkitektkonkurrence, der skal 
resultere i en samlet plan for det store område.</p><p id="p12">
»Det er en stor chance for København og for at udvikle en helt ny 
bydel, der kan imødekomme den store efterspørgsel på boliger og 
kontorer i byen,« siger Nils Smedegaard Andersen, der fastslår, at 
Carlsberg vil arbejde tæt sammen med Københavns Kommune om planerne.<br />
Analytikere anslår, at området rummer værdier for mellem 4-5 milliarder 
kroner. Men Carlsberg-chefen ønsker ikke selv at byde på, hvor 
meget Carlsberg kan tjene på frasalg og byggemodning.</p><p id="p13">
»Jeg ved det ikke, men det er klart, at vi vil bruge nogle af de 
penge, vi får ind på udbygningen i Fredericia,« siger Nils 
Smedegaard Andersen.RITZAU
</p><p id="p1">Firmaet er registreret, og hjemmesiden kører. Så Brian Abildgaard er klar til tilværelsen som selvstændig efter mange år som lønmodtager, senest med knap fem år som »borgmester« for den kommende Ny Valbybydel.</p><p id="p2">»Egentlig gjorde jeg klar til at blive selvstændig allerede for fem år siden, men så ringede de fra Grønttorvet,« fortæller Brian Abildgaard, der i januar 2011 begyndte som direktør med to tidsbegrænsede opgaver: Han skulle genoplive planerne om at flytte engrosmarkedet med grøntsager og blomster væk fra den trange og efterhånden by-omringede jord i Valby. Og så skulle han igangsætte en byudvikling på samme grund, helst med et samlet salg for øje.</p><p id="p3"><br /><em style="bold">2.500 boliger på vej</em></p><p id="p4">I dag er den første opgave løst - og den anden er tæt på at være løst.</p><p id="p5">Grønttorvet åbner til februar i Høje-Taastrup som Copenhagen Markets, ejet af pensionskasser og ejendomsinvestoren Nordic Real Estate Partners. Gartnerne bliver ikke andelshavere, men lejer sig ind. Interessen var så stor, at også etape 2 blev sat i gang.</p><p id="p6">Byudviklingen er nået langt: Den endelige lokalplan med blandt andet 2.500 boliger er netop vedtaget, og af den samlede projektsum på cirka syv milliarder kroner er fem byggerier for rundt regnet en milliard i fuld gang. Desuden har Ny Valby netop søsat et projekt med almene boliger til AAB og en Lidl-butik for 150 millioner kroner. Målet er nu at få solgt resten af projektet med byggeret for op til seks milliarder kroner.</p><p id="p7">»Vi håber stadig, at nogen rykker ind, når vi rykker ud (til februar, red.),« lyder det kryptisk fra Brian Abildgaard.</p><p id="p8"><br /><em style="bold">Glidende jobskifte</em></p><p id="p9">Han skifter glidende fra Ny Valby til Urbanos, sit nye firma, der foreløbig har kontor på familiens bopæl i »Gammel« Valby kun et par kilometer væk.</p><p id="p10">»Planen er at have fem-ti ansatte inden for et-to år. Urbanos tilbyder analyser, strategier og planer for grunde og ejendomme, og vi går for eksempel efter kommuner og virksomheder med jord, de ikke har udviklet og ikke bruger. Det gælder en del omegnskommuner langs den kommende letbane ved Ring 3, og det gælder nogle af de gamle, nedlagte hospitaler,« siger Brian Abildgaard.</p><p id="p11">Det lille firma skal ikke selv være projektudvikler og kan derfor, i Abildgaards optik, tilbyde sin rådgivning billigere end andre i branchen.</p><p id="p12"><br /><em style="bold">Murer og ingeniør</em></p><p id="p13">Urbanos kan trække på arkitekter og andre samarbejdspartnere - og på Brian Abildgaards erfaring.</p><p id="p14">Han er både udlært murer og senere uddanet teknikumingeniør på fødeøen Fyn, og siden 1999 har han haft ledende job inden for byggeri og projektudvikling, blandt andet hos NCC og senest altså i Ny Valby.</p><p id="p15">Skulle den nyudsprungne selvstændige savne håndværket, så lader det sig nok løse i familiens hundrede år gamle villa, der snart kombinerer bopæl og forretningsadresse.</p><p id="p16">nohe@berlingske.dk </p><p id="p17"><br /><em style="bold">Fakta: Urbanos FAKTA</em></p><p id="p18">Anpartsselskab etableret af Brian Abildgaard.</p><p id="p19">Rolle: Rådgiver ved udviklingsplaner (ikke projektudvikler).</p><p id="p20">Målgruppe: Kommuner og virksomheder med jord/ bygninger, der kan udvikles/ bebygges.</p><p id="p21">Opgaver: Gerne langsigtede projekter, f. eks. nedlagte hospitaler og områder langs letbane.</p><p id="p22">Stab: 1 (ejeren), gerne fem-ti ansatte om et-to år.</p><p id="p23">Kontor: Foreløbig i familievillaen i Valby.</p><p id="p24"><br /><em style="bold">BLÅ BOG</em></p><p id="p25"><br /><em style="bold">Brian Abildgaard</em></p><p id="p26">Alder: 42 år.</p><p id="p27">Uddannelse: 1995-1999: Bygningsingeniør, Odense Teknikum.</p><p id="p28">1991-1995: Uddannet murer.</p><p id="p29">Karriere: Efteråret 2015: Grundlægger projektrådgiverfirmaet Urbanos.</p><p id="p30">Siden 2011: Direktør i Grønttorvet/ Ny Valby.</p><p id="p31">2008-2011: Projektchef i Pihl &amp; Søn.</p><p id="p32">2005-2008: Byggeleder i NCC Bolig og Kay Wilhelmsen.</p><p id="p33">2002-2005: Ingeniør i Roskilde Kommune.</p><p id="p34">2000-2002: Afdelingsleder i FMT (byggemodning).</p><p id="p35">1999-2000: Salgs-og projektchef i NCC Asfalt.</p><p id="p36">Privat: Bor i Valby-villa med hustruen og parrets tre skolebørn. Fritiden går gerne med at holde det 100 år gamle hus ved lige eller med at rejse i Italien.</p><p id="p1">STØTTEKRONER: Valby Kino er fremhævet i ny bog om projekter støttet af Realdania, der sætter fokus på de gode projekter, som ildsjæle har sat i gang og ført i mål Ole Østergaard, var en af frontkæmperne for indsamlingen til Valby Kino, og var sammen med Katrine Clausager Rich og Martin Boserup det trekløver, der uge efter uge og måned efter måned kæmpede for at skaffe de nødvændige midler for at få igangsat biografbyggeriet.</p><p id="p2">Ole Østergaard fortæller her, hvad de gjorde for at skaffe millionerne og giver nogle af sine gode råd videre, til kommende igangsætter-ildsjæle.</p><p id="p3">Hvad krævede det, at få ideen om en biograf i Valby realiseret? »For det første kræver det, at det lokale brænder for ideen.</p><p id="p4">Det var tilfældet i Valby, hvor vi havde kørt med en filmklub i nogle år, og vi havde flere gange forsøgt med forskellige projekter, der bare viste sig for dyre.</p><p id="p5">Men gnisten var der. Da vi pludselig fik vi tilbud om en husleje, hvor det lige burde kunne hænge sammen gik vi efter det.« Havde projektet nogle særlige forcer for at blive realiseret? »Folk vil gerne have muligheden for at tage hinanden i hånden og gå en tur i biografen.</p><p id="p6">Uden at skulle gå alt for langt. Og med 50.000 mennesker i Valby burde det være oplagt, at Valby skulle have sin egen biograf. Der har været meget begejstring som resonans, når man har talt om biograf i Valby.« Hvad har været de største udfordringer i processen? »Det har været lidt hårdt at få det i gang, fordi der er den svære opgave, at få det hele organiseret med frivillig arbejdskraft i stedet for bare at lønne personalet. Der er til gengæld kommet flere til hen ad vejen.</p><p id="p7">Hvilke gode råd har du til at hente millioner fra fonde? »Du skal for det første ikke skrive et eller andet, du har set andre skrive. Du skal kunne se det for dig, du gerne vil. Du skal kunne se det liv for dig, du gerne vil skabe, når du skriver. Da vi afleverede vores ansøgning, var der nogle, der kunne fornemme, hvad det var for et rum, de kom ind i, når de læste den. Du skal virkelig besjæle det. Det er, som hvis du laver musik eller holder taler. Der er ingen skabelon, men man skal have noget på hjerte. Hvis man bare siger noget, så virker det ikke. Der er mange, der tror, at der er en skabelon. Men det er der ikke.« Hvad skal man ellers være opmærksom på, når man søger? »Det betød rigtig meget, at vi havde fået en million fra områdefornyelsen.</p><p id="p8">Det var et vigtigt fundament, at vi havde en håndsrækning fra det lokale, og at de i fondene kunne se, at vi havde opbakning i området.</p><p id="p9">Derefter stillede vi op og tog ud for at fortælle om projektet.</p><p id="p10">Det synes jeg er fint. At de holder interessen for projekterne, så det ikke bare er en pose penge og et job, der er gjort.«.</p><p id="p11"><br /><em style="bold">Fakta</em></p><p id="p12"><br /><em style="bold">STØTTE TIL ILDSJÆLE-PROJEKTER</em></p><p id="p13">Valby Kino er et af de projekter, som Realdania fremhæver i deres bog og på hjemmesiden for projekter, der er lavet af ildsjæle.</p><p id="p14">Der bliver blandt andet åbent hus på de tidligere støttede projekter for at man kan hente inspiration til sine egne projekter.</p><p id="p15">Man kan søge opbakning til sit projekt, på www.underværker.dk Kilde: Realdania / Valby Kino / www.underværker.dk Realdania søger nye ildsjæle-projekter På tre år deler de 30 millioner kroner ud.</p><p id="p16">Mindst 50 projekter får støtte i de tre år.</p><p id="p17">Ildsjælene skal selv skaffe opbakning.</p><p id="p1">Der bygges masser af nye lækre boliger i København i disse år.</p><p id="p2">En del af disse ligger i Valby, hvor i alt 1.000 lejligheder til leje opføres af De Forenede Ejendomsselskaber. På den tidligere F. L.</p><p id="p3">Smidth-grund, der ligger mellem Toftegårds Plads, Vigerslev Allé og Gl. Køge Landevej, er en ny bydel med boliger, butikker, erhverv og grønne pladser ved at tage form: Valby Maskinfabrik.</p><p id="p4">Fire ejendomme med i alt 209 boliger er allerede opført og udlejet gennem home Lone Bøegh Henriksen A/ S, og man er nu i gang med den seneste bygning, ' Elektrohuset', som rummer 65 enheder fordelt på fem etager. Her er der indflytning fra den 1.</p><p id="p5">marts 2016.</p><p id="p6">Lejlighederne i stueetagen har terrasse, mens boligerne på de øvrige etager har altan, og der er elevator i samtlige opgange.</p><p id="p7">Alle lejligheder er indrettet med soveværelse og rummeligt køkken/ alrum i forbindelse med stue. I de fleste boliger er køkken/ alrum og stue gennemgående fra facade til facade (gennemlyste).</p><p id="p8">Der er rummeligt badeværelse med bruseniche, håndvask indbygget i væghængt opbevaringsmøbel og vaskesøjle.</p><p id="p9">Fra opgangene er der både forbindelse til gårdområdet og gadesiden, og bebyggelsens indgange mod gadesiden åbner sig med indbydende store glaspartier.</p><p id="p10">Samtlige boliger i Valby Maskinfabrik har enten altan eller have, og de findes i mange forskellige størrelser mellem 70 og 120 kvadratmeter - fra et-værelses til fire-værelses lejligheder.</p><p id="p11"><br /><em style="bold">Unik atmosfære</em></p><p id="p12">I Valby Maskinfabrik eksisterer nye bygninger i harmoni med - og respekt for -historiske, renoverede bygninger. Visionen med Valby Maskinfabrik er at skabe et byrum, der dels består af nye, moderne boliger, og dels består af en genskabelse af grundens oprindelige fabriksbygninger, der renoveres så de møder moderne virksomheder og boligejere og -lejeres behov.</p><p id="p13">" Kombinationen af bolig og erhverv, samt bevarelsen af den historiske sjæl, skaber en unik atmosfære i Valby Maskinfabrik, hvor der er rum til alle. De mange forskellige muligheder betyder, at der er rigtig fin interesse for boligerne," siger Lone Bøgh Henriksen.</p><p id="p14">Området har en helt central placering i Valby nær særdeles gode forbindelser med offentlig transport, omgivet af tre store S-togsstationer, heriblandt Valby st., som ligeledes også sikrer både regionaltog-og busforbindelser. Derudover vil Ny Ellebjerg st., som ligger kun 300 m. fra Valby Maskinfabrik, være endestationen for Sydhavnsmetroen, når den er blevet etableret.</p><p id="p15" /><p id="p16">Fra opgangene i Elektrohuset er der både forbindelse til gårdområdet og gadesiden.</p><p id="p1">Der var gang i det populære Wii på Valby Bibliotek i efterårsferien.</p><p id="p2">Da Lokalavisens udsendte dukkede op på biblioteket torsdag, var Carl og Noa ivrigt optagede af at ramme de virtuelle kegler med de rullende elektroniske bowlingkugler på det ophængte lærred. Med autentiske bowlingbevægelser forsøgte de at slå hinanden med flest point i spillet.</p><p id="p3">-Strike, råbte Carl og fik i det samme hele skærmbilledet til at blinke som symbol på, at han havde væltet samtlige kegler.</p><p id="p4">Og Carl og Noa var ikke de eneste børn, der var forbi biblioteket for at teste Wii-evnerne denne kolde, blæsende efterårsdag: -Der har været op til 16 børn på én dag og spille mod hinanden.</p><p id="p5">Børnene kommer her bare og spiller mod andre børn, de ikke kender på forhånd, fortalte børnebibliotekar Karen Nielsen.</p><p id="p1">VIDSTE HVOR DET BAR HEN: »Det er jeg meget ked af at høre. Siden JJW ARKITEKTER fødte idéen om at transformere den tomme gassilo, har vi kæmpet for, at bevare dette vigtige, industrielle landmark. Men da kommunen ikke gjorde brug af sin forkøbsret sidste år, vidste vi godt, hvor det bar hen.</p><p id="p2">Derfor er det egentlig ikke så overraskende. Et af vores argumenter har nemlig hele tiden været, at det ville ende sådan, hvis ikke ejerne eller kommunen sørgede for at aktivere siloen midlertidigt, mens der blev udviklet på visionerne og igangsat en forundersøgelse af mulighederne. Så længe den var funktionsløs, ville den blive betragtet som en udgift og så ville det økonomiske argument om nedrivning blive alt, alt for stærkt over tid«, fortæller Søren Houen Schmidt fra Rekommanderet.</p><p id="p3">»Og det er det nu blevet.</p><p id="p4">Det lader ikke til, at der er nye argumenter for en nedrivning i forhold til for to år siden. Da foreslog vi en forundersøgelse, der skulle kvalificere argumenterne for enten en midlertidig udnyttelse og senere transformation eller en umiddelbar nedrivning af gassiloen.</p><p id="p5">Havde en sådan analyse af mulighederne været gennemført, ville det havde været noget lettere at acceptere en nedrivning. Nu er det i stedet tiden, der har arbejdet for nedrivningen, men det har kostet en hulens masse penge og det er da synd og skam«, fortæller Søren Houen Schmidt. Han har sammen med JJW ARKITEKTER, der i efteråret 2008 fødte en vision for, hvordan den tomme gasbeholder ved Valbyparken kunne transformeres til et bæredygtigt landmark, arbejdet for at få aktiveret den tomme silo. I løbet af 2009 fik de opbakning fra mange lokale ambassadører, der ligeledes ønskede at sikre gassiloen mod nedrivning ved at give den en ny funktion.</p><p id="p6">Ærgerlige arkitekter Det ser nu ud til, at deres bestræbelser ikke bærer frugt.</p><p id="p7">Et faktum der også ærgrer indehaver Ole Hornbek fra JJW ARKITEKTER.</p><p id="p8">»Da vi opdagede det fantastiske rum og oplevede Købehavn fra toppen af gassiloen første gang, vidste vi, at det var et sted med potentiale. Vi formulerede en vision, der var en åben invitation til at få politikere, ejere, borgere og andre interessenter til at involvere sig og dermed kvalificere buddet på, hvad VALBY GASSILO kunne bruges til - både som midlertidig bygning og på længere sigt. Det lykkedes til fulde og der var en enorm opbakning og lyst til at gøre noget med VALBY GASSILO.</p><p id="p9">Desværre er der mange andre facetter - blandt andet en økonomisk krise -der har umuliggjort, at vi kunne komme videre med visionerne for VALBY GASSILO, og det er vi oprigtigt kede af. Nu ser de ud til at, at København mister et landmark, en del af sin historie og en fantastisk mulighed«, fortæller Ole Hornbek.</p><p id="p10">Han siger stadig " hvis", men erkender samtidigt, at løbet nok er kørt.</p><p id="p11">»I den konkrete sag, er der nok ikke mere vi kan gøre. Vi har siden starten argumenteret for, at der skulle sættes gang i konkrete aktiviteter, for at forhindre at dette ville ske. Samtidig foreslog vi, at der skulle igangsættes en forundersøgelse, der kunne vise, om og hvordan, VALBY GASSILO kunne gives nyt liv på bæredygtig vis. Tiden var ikke moden til det, da vi foreslog det, og nu er det nok for sent.</p><p id="p12">Men forhåbentlig kan vi alle lærer af det, så vi griber fremtidens muligheder for at transformere vores by på bæredygtig vis«, fortæller Ole Hornbek.</p><p id="p13">Ville gøre det hele om igen For selvom udfaldet bliver det værst tænkelige, er idémændene bag VALBY GASSILO ikke færdige - hverken med at byudvikle på denne måde eller med siloen.</p><p id="p14">Historiske kvaliteter »Vi mener fortsat, at dette er den rigtige måde at gennemføre en bæredygtig transformation og udvikling af byerne på.</p><p id="p15">Der er så mange kvaliteter - ikke bare bygningsfysiske, men også historiske -ved vores eksisterende bygningsmasse, at vi ikke bare skal slette alle spor af fortiden, når vi ikke længere har brug for den. Vi mener også, at det er vores pligt som arkitekter, at forsøge at få politikere og ejere i tale, når vi opdager at rum og bygninger som fx VALBY GASSILO ikke længere har nogen funktion.</p><p id="p16">Derfor er det ikke sidste gang, at vi foreslår projekter, som ingen har bedt os om«, fortæller Ole Hornbek.</p><p id="p17">Han bliver bakket op af Søren Houen Schmidt.</p><p id="p18">»Tiden var ikke moden til dette, da vi kastede os over VALBY GASSILO. Men nu taler alle om midlertidighed i byudviklingen og om bæredygtig byudvikling, hvor man aktiverer ildsjælene og bygger videre på historien, fortæller Søren Houen Schmidt, der trods de sorte udsigter, alligevel ikke er helt færdig med VALBY GASSILO.</p><p id="p19">»Hvis de virkelig mener, at VALBY GASSILO skal rives ned, må det gøres på en måde, så byens borgere kan få sagt ordentligt farvel. For to år siden åbnede vi sammen med Københavns Energi dørene op for siloen og godt 1.500 borgere kom forbi for at opleve siloens fantastiske indre. De, og alle dem, der ikke nåede at opleve siloen dengang, bør have tilbuddet igen. Skal den ned, skal det ske med pomp og pragt. Ikke i ly af mørket. Det tror og håber jeg, at Københavns Energi er indstillede på«, fortæller Søren Houen Schmidt, der ligeledes håber på, at Københavns Energi fx inddrager borgerne til at komme med idéer til, hvordan historien og sporene fra VALBY GASSILO kan leve videre på anden vis.</p><p id="p1">Bosen, Aya Mohammed Ahmad og Christian Malmqvist har både samarbejdet og arbejdet selvstændigt med projektet.</p><p id="p2">Hver især har de udvalgt et område, som de har forsøgt UDSTILLING: Fem elever på Ungeskolen i Valby udstiller fra på tirsdag fotografier af Valby.</p><p id="p3">Gennem tre uger har de arbejdet på projektet, der har givet dem grund til at reflektere over, hvad det er for et sted, de bor, og hvilke lokaliteter, der har en særlig betydning for dem. De har fotograferet på gader og stræder og blandt de udvalgte billeder er både Akacieparken, Valby Parken, Folehaven og Spinderiet.</p><p id="p4">» Vi har brugt tre dage på at fotografere. Resten af tiden på at planlægge, redigere og udvælge billeder, « fortæller 14-årige Aya Mohammed Ahmad.</p><p id="p5"><br /><em style="bold">Stedets betydning</em></p><p id="p6">Fotoprojektet på Ungeskolen i Valby har været et frivilligt forløb. De fem elever, Hasib Ahmad Onib, Sofie Mernøe, Jessica at indfange gennem kameraets linse.</p><p id="p7">» Vi fik at vide, vi skulle vælge et sted, der betød noget for os. Og så fotografere det bagefter, « fortæller 13-årige Hasib.</p><p id="p8">Alle tog de udfordringen op og med kameraet forrest kastede de sig over Valby. Det er der kommet en lang række spændende billeder ud af, og de kan fra tirsdag ses på Valby Bibliotek.</p><p id="p9"><br /><em style="bold">Lærer verden at kende</em></p><p id="p10">» Projektet kunne ikke være blevet til noget, hvis vi ikke havde fået støtte fra Lokaludvalget.</p><p id="p11">Og nu er der oven i købet mulighed for at lave en rigtig udstilling med fernisering på biblioteket. Det er ret spændende, « fortæller Thomas Andersen der er pædagog og lærer på Ungeskolen i Valby.</p><p id="p12">Sammen med sin kollega Ida Thomsen har han stået for fotoprojektet for de fem elever.</p><p id="p13">» For overhovedet at komme i betragtning til Ungeskolen i Valby, skal man virkelig ville det og være forberedt på at være engageret. Og det har de været, « fortæler Thomas Andersen.</p><p id="p14">Målet med fotoprojektet har været at sætte tanker i gang i teenagernes hoveder. Tanker om eksistens og tilhørsforhold.</p><p id="p15">» « Det handler om, hvem de selv og hvor de kommer fra.</p><p id="p16">Det er en vigtig forståelse, at have med i bagagen, hvis man skal forstå og kende resten af verden, « siger Thomas Andersen.</p><p id="p17">Fotoudstillingen kan opleves på Valby Bibliotek fra tirsdag den 26. juni.</p><p id="p18"><br /><em style="bold">Fakta</em></p><p id="p19"><br /><em style="bold">FOTOPROJEKTET I VALBY</em></p><p id="p20">Fem elever har i tre uger fotograferet Valby  Opgaven har været at fotografere kendte steder samt steder, der har en særlig betydning for fotografen selv  Eleverne har fotograferet i tre hele dage og efterfølgende udvalgt og redigeret billederne Fotografierne bliver udstillet på Valby Bibliotek fra uge Tirsdag den juni er der fernisering på biblioteket.</p><p id="p1">VALBY: Tora Herborg Henriksen er mere spændt end nervøs over skulle at prædike for kirkegængerne, når hun indtager sin første præstestilling i Helsinge og Valby kirker om under en måned.</p><p id="p2">-Jeg har prøvet det i løbet af studiet, og jeg befinder mig godt deroppe på prædikestolen, siger Tora Herborg Henriksen.</p><p id="p3">Den 32-årige kvinde blev færdiguddannet som præst i 2012 og havde under sit studie et job i Margrethekirken -i det københavnske Valby, hvor hun fungerede som en blanding af tjener og kordegn og fik et par rutiner indarbejdet.</p><p id="p4">Inden teologistudiet fik skovlen under Tora Herborg Henriksen, snusede hun et par år til sociologien. Men hun blev til sidst enig med sig selv om, at hun ville være tættere på de mennesker, hun beskæftigede sig med, og så fandt hun sin hylde i præstegerningen.</p><p id="p5">-Da jeg begyndte at læse teologi, faldt jeg hurtigt på plads i det, siger hun.</p><p id="p6">Kirkens yngste præst vil ikke beskrive sig selv som en med stor kirkelig bagage fra barndommen.</p><p id="p7">-Vi gik i kirke til jul og højtider, siger hun.</p><p id="p8">Det var først senere i livet, at hun fik en masse ud af at gå i kirke gennem følelsen af at være en del af et fællesskab i en menighed.</p><p id="p9">Når hun fremover skal prædike er der to ting, hun især lægger vægt på, nemlig fortællingen den bibelske såvel som vores fælles fortælling, der spiller ind i vores liv i dag, samt på fællesskabet i kristendommen.</p><p id="p10">-Biblen handler i høj grad om gud, men også om mennesker og forholdet mellem dem, siger Tora Herborg Henriksen.</p><p id="p11">Når kalenderen rammer juli vil den nye præst indgå sammen med de mere rutinerede kollegaer, som hun glæder sig til at arbejde sammen med.</p><p id="p12">-Jeg har forhåbentlig masser af nye ideer og ny energi med, siger hun.</p><p id="p13">Fremover skal hun tage fra Valby i København, hvor hun bor og er vokset op, og til Helsinge eller Valby i Nordsjælland, hvor hendes job venter.</p><p id="p14">-Jeg håber, at GPS'en kan finde ud af det, siger hun og griner.</p><p id="p1">NYE TIDER: Det er en større organisationsændring, der er baggrunden for, at Bavnehøjhallen, Club Danmark Hallen, Valbyhallen, Valby Idrætspark og banerne ved Rikken F. C fra 1. juni hører under Kultur Valby.</p><p id="p2">Til gengæld ryger alt ansvaret for service og vedligehold over i en anden enhed.</p><p id="p3">»For os, der arbejder med kulturen, står vi jo tilbage med alt det sjove. Alt det, der handler om relationer til foreninger og brugere tager vi os af, mens vi samtidig slipper for ansvaret for service og drift,« siger Signe Jarvad, der er chef i Kultur Valby.</p><p id="p4"><br /><em style="bold">Synergieffekt på sigt</em></p><p id="p5">Lige her og nu kommer de foreninger og klubber der bruger hallerne dog ikke til at mærke noget. I første omgang handler det om at lære arbejdsgangene at kende. Men på sigt vil der forhåbentlig komme et stort udbytte for både brugere, foreninger og ansatte.</p><p id="p6">»Det er for tidligt at sige, hvordan det bliver. Men i hvert fald er det interessant at samarbejdet mellem bibliotekerne og kulturhusene har sat nogle nye fagligheder i spil. Det bliver også rigtig interessant at se, hvilke samarbejder, man kan lave med klubberne og foreningerne i fremtiden,« siger Signe Jarvad.</p><p id="p7">Blandt andet fremhæver hun den Sundhedsuge i Folehaven, der lige er overstået, som et eksempel på, hvor klubberne og Kultur Valby måske næste år kommer til at arbejde endnu tættere.</p><p id="p8">»Det er jo et helt oplagt sted at samarbejde. Men i første omgang skal vi selvfølgelig lige finde ud af, hvordan det bliver gjort på idrætsområdet nu. Og der sidder med garanti også mange medarbejdere derfra, som har nogle ideer til, hvordan vi bedst får skabt nogle gode tilbud,« siger hun.</p><p id="p9">Ændringen træder i kraft 1.</p><p id="p10">juni 2015, hvor ejendomsdrift og vedligehold samles i en enhed på tværs af forvaltningen.</p><p id="p11">Kontakt til brugerne, foreningerne, aktivitetsudvikling og publikumsbetjening ligger fra den 1. juni hos Kultur Valby.</p><p id="p12">Det bliver også rigtig interessant at se, hvilke samarbejder, man kan lave med klubberne og foreningerne i fremtiden.</p><p id="p13">SIGNE JARVAD, Chef, Kultur Valby.</p><p id="p1">Står du og leder efter en billig andelslejlighed i København? Så er Valby stedet. Netop nu er der nemlig 12 gange så mange andelslejligheder til salg i den københavnske bydel end for bare to år siden.</p><p id="p2">Blot sølle 15 andelslejligheder var således til salg i Valby via en ejendomsmægler i marts 2008 - det tal lød på 181 i juli 2010.</p><p id="p3">Det er selvfølgelig et udtryk for, at flere og flere andelslejligheder sælges via ejendomsmægler. Men Valby er også blevet mere trendy.</p><p id="p4">Det er en lille by i byen, hvor du får grønne område og fred og ro, men samtidig er det centrale Valby livet op. Der er alle de ting, man har behov for, eksempelvis masser af caféer, fortæller Kim Fischer, ejendomsmægler i DanBolig Holm &amp; Hauberg.</p><p id="p5"><br /><em style="bold">Stadig lidt billigere</em></p><p id="p6">Trods det stigende udbud har ejendomsmæglerne ikke problemer med at få solgt andelene i bydelen: »Det giver ikke det store besvær. Tværtimod har vi faldende liggetider - og det er stadig lidt billigere i Valby end i brokvartererne. Og andelsboligerne har en realistisk pris nu. Vi har oplevet prisfald på helt op til 50 pct, fortæller Kim Fischer.</p><p id="p7">Også hos andelsportal. dk, der indgående beskæftiger sig med andelsmarkedet, har man registreret, at Valby pludselig har voldsomt flere andelsboliger til salg.</p><p id="p8">»Det er til dels et resultat af, at der er kommet flere andelsboliger i Valby, og dels tyder det også på, at der er mange andelshavere, der satser på, at et salg er mere realistisk, hvis det foregår gennem en mægler,« udtaler Martin Borgstrøm, direktør for andelsportal. dk.</p><p id="p9"><br /><em style="bold">Sælger bruger mægler</em></p><p id="p10">Før skulle man kende den ene eller den anden for at komme ind i Valby. De seneste tal er imidlertid en tyk understregning af, at det ikke længere foregår på den måde.</p><p id="p11">I dag finder man sin andelsbolig gennem en ejendomsmægler, konkluderer Martin Borgstrøm.</p><p id="p12">Den 1. juli i år var der som nævnt 181 andelsboliger i Valby til salg. Det er en stigning på næsten otte pct. i forhold til måneden før, og det er det højeste antal nogensinde. Hvis man ønsker sig en andelslejlighed i Valby, så bliver udbuddet nok ikke meget større, end det er lige for tiden, fastslår Martin Borgstrøm.</p><p id="p13">Ifølge flere ejendomsmæglere sælges en del andelsboliger i Valby med pæne rabatter.</p><p id="p14">Andelsboliger er på landsplan faldet med 21 pct. i kvadratmeterpris siden maj 2008.</p><p id="p15" /><p id="p1">I sidste sæson tabte de alle tre indbyrdes kampe, men lørdag eftermiddag fik TFC Odsherred i fodboldens danmarksserie knækket koden i første forsøg, da holdet satte gang i den nye sæson med en udebanesejr på 0-2 over Fremad Valby.</p><p id="p2">Med et lidt mere defensivt udgangspunkt end i de tidligere kampe, var det et bravt kæmpende Odsherred-mandskab, der lidt heldigt kom først til fadet, da offensiv-spilleren Yousef Ghani pressede Fremad Valby-keeperen og fik scoret kort før pausen til 0-1 oven på en ellers lige og intens men chanceløs første halvleg.</p><p id="p3">Og straks i anden halvlegs stærke medvind var det TFC Odsherreds kantspiller Can Muhammed Bardak, der opsøgte heldet, da han udnyttede en tilfældighed i det pressede hjemmeforsvar og scorede sikkert til 0-2.</p><p id="p4">Fra dét tidspunkt havde de nordvestsjællandske gæster ganske godt styr på Fremad Valby.</p><p id="p5">-En ting er taktikken, men det er spillerne, der skal udføre den, og det gjorde de til perfektion, lød det umiddelbart efter kampen fra TFC's cheftræner Erdogan Aslan.</p><p id="p6">Belært af sidste sæsons tre nederlag til Fremad Valby havde han bedt sit hold om at spille tilbageholdende og vente på at hjemmeholdet skulle lave fejl.</p><p id="p7"><br /><em style="bold">Afgørende første mål</em></p><p id="p8">Det var der godt nok ingen af holdene, der gjorde i det meste af den chanceløse første halvleg.</p><p id="p9">Men kort før tid fandt Mikkel Vestergaard den altid klogt løbende Andreas Elkjær på venstrekanten, og hans indlæg kunne Fremad Valby-keeperen ikke holde, og så var Yousef Ghani ikke sen til at skaffe sit hold en vigtig føring kort før pausen.</p><p id="p10">-Set over hele kampen kunne vi godt have vundet større, men det var Ghanis mål, der afgjorde kampen.</p><p id="p11">Havde Fremad Valby fået det første mål, tror jeg, vi havde fået det svært, erkendte træner Aslan.</p><p id="p12">Hjemmeholdet forsøgte konsekvent at få hul på bylden med mange og lange bolde i feltet, men Odsherred-forsvaret med Mads Bøjesen og anfører Alexander Dige på hårdt arbejde, holdt stand, også selv om det var tæt på at gå galt efter et kvarter, da den tidligere Raklevog Kalundborg-topscorer Kenneth Beyer hamrede et skud på den ene opstander.</p><p id="p13"><br /><em style="bold">Ramte bundniveau</em></p><p id="p14">Det var lidt overraskende, hvad det ellers stærke hjemmehold havde at byde på.</p><p id="p15">-Vi ramte nok vores ultimative bundniveau i dag.</p><p id="p16">Vi har ikke spillet så ringe i meget lang tid. Men det er også Odsherreds fortjeneste.</p><p id="p17">Der var en indstilling til forskel, og det overraskede os, at de stod så lavt. Og så skal det vel også med, at det var et par heldige mål. Men det var helt fortjent, at Odsherred vandt, sagde Fremad Valby-træner Christian Jensen, der har fortid i Kalundborg.</p><p id="p18">Efter Can Muhammed Bardaks hurtige mål efter pausen trak Odsherred sig måske lidt tilbage for at spille ekstra sikkert med Mikkel Vestergaard som første bølgebryder. Holdet kæmpede forbilledligt og kom tilmed til flere gode kontramuligheder.</p><p id="p19">De indskiftede midtbanespillere Oscar Skjold Pedersen og Victor Garcia havde et par pæne chancer. Største mulighed for at lukke kampen definitivt havde Yousef Ghani, men hans hovedstød blev fremragende snuppet af hjemmeholdets keeper, mens dommeren trak vejret ind til kampen sidste fløjt.</p><p id="p20">Ali i landsholdsform TFC Odsherred gav debut til den pakistanske landsholdsspiller Mohammed Ali i angrebet og comeback til Haydar Said i forsvaret.</p><p id="p21">-Forskellen er nok at målmanden lavede fejl ved det første mål, og det satte gang i os. Og så var Fremad Valby måske også mere trætte efter at have spillet 120 minutter i en pokalkamp mod AB tidligere på ugen, skød TFC-debutant Mohammed Ali på.</p><p id="p22">28-årige Ali er kommet til Odsherred fra Greve, men har ikke været med i TFC Odsherreds træningskampe i den korte sommerpause.</p><p id="p23">Til gengæld har han været med på det pakistanske landhold, hvor det blev til to mål i to kampe.</p><p id="p24">-Så jeg synes at formen er ved at være der, og jeg føler mig skarp, sagde Mohammed Ali, der tidligere har spillet i Svebølle med Erdogan Aslan som træner.</p><p id="p25"><br /><em style="bold">FAKTA</em></p><p id="p26">Fremad Valby-TFC Odsherred 0-2 (0-1) 42. minut 0-1: Yousef Ghani 47. minut 0-2: Can Muhammed Bardak TFC Odsherreds hold: Lasse Sømmergaaard -Haydar Said, Mads Bøjesen, Alexander Dige, Andreas Elkjær -Yusuf Bakir (Victor Garcia 64. minut), Mikkel Vestergaard, Besnik Bashuku (Oscar Skjold Pedersen 72. minut), Can Muhammed Bardak (Emre Selvi i 72. minut) -Yousef Ghani, Mohammed Ali.</p><p id="p27">Advarsel: Mads Peder Birkedal Thomsen, Fremad Valby og Yousef Ghani, TFC Odsherred.</p><p id="p28">Dommer: Christian L. Iversen.</p><p id="p29">Kampen: Måske i kke den mest seværdige af slagsen, men masser af fight og gnist fra begge sider i et opgør uden de store chancer. Nogenlunde jævnbydig med TFC Odsherred ovenpå ikke mindst via et par lidt heldige mål på vigtige tidspunkter.</p><p id="p30">Bedste TFC Odsherred-spillere: Svært valg, fordi samtlige spillere bidrog med en aldrig svigtende arbejdsvilje.</p><p id="p31">Men det er på flere måder svært at komme uden om venstrekanten Andreas Elkjær, der altid læser spillet godt og løber på de rigtige tidspunkter. En værdifuld forsvarsspiller med et herligt offensivt instinkt . Men også målscorer Yousef Ghani stod tydeligt i billedet og blandede sig i meget, ligesom Mikkel Vestergaard på den centrale midtbane og midterforsvaret med Mads Bøjesen og Alexander Dige klarede sig godt ud af især anden halvlegs øgede pres.</p><p id="p1">KROKSBÄCK/ FOTBOLL.</p><p id="p2">Årets säsong innebär en nystart för division sjuklubben Valby-Västra Klagstorp BK.</p><p id="p3">- Vårt mål är att spela i division fem inom tre år, säger styrelseledamot Niklas Grevlind.</p><p id="p4">I förra veckan var det årsmöte där klubbens framtid avhandlades. Det låter dramatiskt och ödesdigert, medger Niklas Grevlind, som dock tonar ner det lite.</p><p id="p5">- Det handlade om en sammanslagning med Malmö Aktivitetsklubb. Åsikten hade framförts att denna sammanslagning var nödvändig om vår klubb skulle överleva.</p><p id="p6"><br /><em style="bold">Medlemmarna sa nej</em></p><p id="p7">Men medlemmarna röstade nej till sammanslagningen.</p><p id="p8">- Många fördelar presenterades med att gå samman med MAK, de har många verksamheter och medlemmar.</p><p id="p9">Men det fanns delade meningar kring hur styrelsen skulle vara sammansatt, förklarar Niklas Grevlind.</p><p id="p10">- MAK ville ha majoritet i styrelsen och det ville inte vi.</p><p id="p11">Vi äger själva vårt klubbhus och är rädda om det, och vi kände att vi vill och kan fortsätta i egen regi.</p><p id="p12">Niklas Grevlind har varit med i klubben sedan han var liten påg. Hans far spelade här och själv spelade han fram till och med förra säsongen. Nu är det styrelsearbetet som gäller för 25-åringen.</p><p id="p13">- Jag har suttit i styrelsen i tre år och är den ende som är kvar efter årsmötet. I övrigt är det en helt ny styrelse.</p><p id="p14">Och det är även en nystart för klubben.</p><p id="p15"><br /><em style="bold">Ägde videobutik</em></p><p id="p16">Fram till för 15 år sedan hade VVK många ungdomslag, ett damlag, ett av deras flicklag vann Gothia Cup och nådde finalen året efter och klubben ägde rentav videobutik på Bellevuegården. Herrlaget låg i division fyra. Men sedan hände det som ofta händer småklubbar som satsar - de lever över sina tillgångar och börjar värva spelare för pengar. Nu finns bara ett herrlag i klubben som de senaste 15 åren har harvat i division sju, den lägsta serien.</p><p id="p17">- Något år har vi gått upp i sexan, för att sedan åka ner i sjuan igen. Vi har till och med räknats som det sämsta laget i Skåne, säger Niklas Grevlind och ler snett.</p><p id="p18"><br /><em style="bold">Social förankring</em></p><p id="p19">Nystarten innebär inte bara en gripbar strategi för uppryckning på själva fotbollsplanen - arbetet innebär även att marknadsföra klubben i upptagnings området Kroksbäck och Holma.</p><p id="p20">- Vi måste ha en större social förankring här. Här finns många ungdomar. Det behöver inte röra sig om att de spelar fotboll i vår klubb, vi vill vara med och stötta och hjälpa även på andra sätt. Vårt klubbhus kan bli ett ställe för unga att vara på utanför skoltid, lite som en fritidsgård. Men detta är som sagt bara i planeringsstadiet och kräver ett samarbete med skola och fritidsverksamhet i området.</p><p id="p21">Förra säsongen spelade VVK i division sex, men åkte ner i division sju igen.</p><p id="p22">- Det var kaos i fjol med tränare som avgick och dålig disciplin i truppen. Och ovan på allt blåste klubbhusets tak sönder så vi fick lägga en del pengar på att fixa det. Allt sammantaget blev det negativt, säger Niklas Grevlind.</p><p id="p23"><br /><em style="bold">Ny tränare</em></p><p id="p24">Men nu har en ny tränare från Heleneholms SK: s ungdomsverksamhet tagit över.</p><p id="p25">Han heter Smaijl Hadzic och han har tagit med sig en del unga spelare till VVK, spelare som han tränat tidigare.</p><p id="p26">Truppen uppgår till 24 spelare och Smaijl Hadzic beskriver lagbygget han snickrar på som blandat.</p><p id="p27">- Såväl åldersmässigt som kvalitetsmässigt. Det är svårt för mig att säga så mycket i detta läge. Vi har bara hunnit med några träningar och det kommer fortfarande hit nya spelare. Det viktiga nu är inte resultaten, utan att få ihop en fungerande trupp, säger han.</p><p id="p28">- Vi vill skapa en stabil grund. Vårt mål är att spela i division fem inom tre år, säger Niklas Grevlind.</p><p id="p1">Frederiksberg har dem. Indre By har dem. Vanløse har dem - og nu får Valby snart sin første Døgn-Netto. Butikken, som er et supermarked i Netto-stil med masser af billige varer på hylderne, men med udvidede åbningstider, åbner snart på Valby Langgade. Det sker i lokalerne, hvor isenkræmmerforretningen Alstrøm en årrække havde til huse. Døgn-Nettos koncept er klart: Køb billige dagligvarer fra tidlig morgen til sent ud på aftenen.</p><p id="p2"><br /><em style="bold"> Bredt udvalg af varer</em></p><p id="p3">Døgn-Netto er en del af Netto, som er Danmarks førende kæde af nærbutikker. I Døgn-Netto kan du finde et bredt udvalg af de varer, som du også kan købe i de 'almindelige' Netto-butikker. Derudover er der i sortimentet særlig fokus på mærkevarer - primært inden for slik, chips, drikkevarer og ferskvarer.</p><p id="p4">Og så tilbyder Døgn-Netto blandt andet friskbagt bagerbrød og digital filmfremkaldelse. Døgn-Nettos forretninger holder de øvrige steder i København åbent i tidsrummet kl. 8-22 - både på hverdage og i weekenderne. Der bliver altså rig mulighed for at koble billige indkøb med skæve arbejdstider, når Døgn-Netto slår dørene op på Valby Langgade.</p><p id="p1">SIDSTE SALGSDATO: På grund af sidste salgsdato på dåbsattesten kravler Mr. Valby ned fra kommandobro og udkigstårn.</p><p id="p2">Når nytårsraketterne flintrer over himlen på tærsklen til det nye år, er Villy Sørensen klar til nye eventyr efter at have sat sit præg på musikdebat-og kulturlivet i Valby siden 1981. Villy Sørensen, der har integritet og god gammeldags social samvittighed, er opvokset i en Sydhavns-familie med klaver og orgel. Knægten havde skuespillerdrømme, men manglede selvtillid til at lægge arm med skæbnen. Alt det vender vi tilbage til.</p><p id="p3">Villy Sørensen har hørt en del syner i sin tid ved roret i Valby Kulturhus, og han trækker sig ikke tilbage til lænestolen, med mindre den har hjul og motor. Han har det u-fedt ved at tale om sig selv. Men så må man smide et citat på bordet af baseball-stjernen Jerome Dizzy Lean fra John F. Kennedy-rådgiver Ted Sorensens biografi: »Hvis man har gjort det, er det ikke blær.« Og Mr. Valby sidder da også med de mange pæne ord fra afskedsreceptionens taler i ørerne.</p><p id="p4">»Alt det, man ikke siger til hinanden i hverdagen,« som han siger.</p><p id="p5"><br /><em style="bold">Lokalt væksthus</em></p><p id="p6">»Alt skal kunne lade sig gøre i et kulturhus, der også er et lokalt væksthus. Og måske har lidt for meget været muligt hos os, som når der hang gamle cykler på væggene, fordi de unge lavede installationskunst,« husker Villy Sørensen.</p><p id="p7">Og så hiver han gamle minder frem. Om festen, da Mike Oldfield og Maggie Reilly kom med tre flyttelæs lydudstyr og øvede i en uge. Om Labans koncerter og Total Petroleum ekstra-arrangementer. Om dengang en skuespiller smed alt tøjet under sin optræden. Og da de glade rødder i Dalton Trio fyrede den af.</p><p id="p8">»Men det bedste var Dissing og Benny Andersen i 1985. Der var nerve til langt ud på natten.</p><p id="p9">Det er godt, at man selv kan lide det, man arrangerer, men jeg har også valgt breakdance og dødsmetal, som ikke er mig,« siger Villy Sørensen.</p><p id="p10">Og så må han lige nævne, at en purung Lenny fra Outlandish engang arbejdede i cafeen, og at bandet senere kom og optrådte under flygtningeindsamlingen.</p><p id="p11"><br /><em style="bold">Et hjem med klaver</em></p><p id="p12">Villy Sørensen er født i Sydhavnen hos forældre, der begge spillede klaver. De var henholdsvis maskinarbejder og nådlerske på en skofabrik i Valby, men musik, teater og kunst var hotte sager i familielivet.</p><p id="p13">Faderen spillede både kammer-og popmusik, og han lærte duoen Jan og Kjeld de første greb på banjoen.</p><p id="p14">»Mit barndomshjem var altid fyldt med skuespillere, sangere og musikere. Det var sjovt, og diskussionerne føg over bordet. Jeg havde en utroligt dejlig opvækst. Mine forældre holdt sammen, og som 18-årig havde jeg ikke prøvet noget som helst,« husker han.</p><p id="p15">Lille Villy var sports-dreng.</p><p id="p16">Han stod op som første mand i familien, og faldt om i sin seng tidligt om aftenen af lutter udmattelse.</p><p id="p17">Da han ikke havde selvtillid til at opfylde sin egen drøm om at blive skuespiller, blev han maler og tapetserer.</p><p id="p18">Et frit spændende fag. Her blev han aktiv i Københavns Kommunes arbejde med at få 7.000 unge i arbejde.</p><p id="p19">Projekt »Ung i Arbejde« var med til at bygge områdets første kulturhuse under KUC. Og da Valby Kulturhus indviedes i 1981, sad Villy Sørensen i chefstolen.</p><p id="p20">I dag sorterer kulturhusene under borgmesteren, og pengestrøm og regelsæt er vokset.</p><p id="p21"><br /><em style="bold">Folehaven venter</em></p><p id="p22">Villy Sørensen har allerede sat vand over til det næste kapitel i arbejdslivet. Han bor i Folehaven, hvor han er formand for den store bebyggelse -hvor han nu vil arbejde videre for bedre forhold til områdets unge. Han har i årenes løb stået op mod ballademagere - en mand. For der skal være plads til alle.</p><p id="p23">»I 1986 ville nazisterne sætte sig på Folehaven, og Johnny Hansen havde en gruppe unge ude hos os. Vi fik dem stoppet. De malede hagekors på min dør og lagde trusler på telefonsvareren, men den smed jeg ud. For det skulle min børn ikke høre. Jeg var nødt til at stille op, det var en bevidst afvejning, for et boligområde skal ikke terroriseres af en enkelt gruppe. Alternativt skulle vi alle flytte,« siger Villy Sørensen. Og efter en pause tilføjer han: »Ingen vil bo i et område med nazister, vil du? og nu er vi heldigvis kendt som beboelsen med genbrugsvand i vaskeriet.</p><p id="p24">« Om de nyeste problemer med utilpassede indvandrerdrenge i Folehaven, som han har stået frem og protesteret over, siger han: »Jeg er træt af ordet »indvandrerdreng«. Det er alle mulige drenge, der laver ballade.</p><p id="p25">Men vi har skoler og institutioner, der også servicerer områderne omkring os. Det skal virke. Derfor skal vi bygge bro mellem mennesker, og sørge for at grupperne taler sammen.</p><p id="p26">Nu skal der gøres noget for de unge ved hjælp af de initiativer og aktiviteter, der indgår i helhedsplanen. Man skal møde folk i øjenhøjde og med respekt.«.</p><p id="p27"><br /><em style="bold">Mit Valby</em></p><p id="p28">Hvad er det bedste ved at bo i Valby? -Kulturhuset og det at folk kender hinanden, sgu. De mange sportsklubber og den kommende svømmehal.</p><p id="p29">Hvad er det værste ved at bo i Valby? -Trafikken i Folehaven. Og jernbanen, der skærer på kryds og tværs.</p><p id="p30">Hvordan bruger du Valby? -Jeg løber i Valby Parken og spiller badminton i Valby Hallen. Vi er motionister, men det er VM hver gang.</p><p id="p31">Hvor tager du gæster med hen? -Vi går i Spinderiet, videre til Teater V og Kulturhuset på Toftegårds Plads.</p><p id="p1">Det er et godt initiativ, Valby Lokaludvalg har taget, med afholdelsen af borgermødet den 3. marts om fremtidens nærdemokrati her i bydelen. Og det er klart, at lokaludvalget ikke ud over at tage et sådant skridt må eller skal (eller overhovedet kan) mene noget som helst om Valbys fremtidige status som bydel eller selvstændig kommune, da udvalgets medlemmer aldrig er blevet udpeget til at arbejde med spørgsmålet  i den sammenhæng i hvert fald. 
Men hvad enten Valby efter strukturreformen skal fortsætte som en bydel underlagt det centrale styre i Borgerrepræsentationen, eller  valbyborgerne skal opnå samme indflydelse på deres dagligdag og nærmiljø som f.eks. borgerne på Frederiksberg, så er det vigtigt at understrege, at Valby skal fungere som en enhed i harmoni med sine omgivelser  og her vil vi som bekendt altid have andre naboer end Københavns Kommune. 
Derfor  og for at søge inspiration til det bredest mulige grundlag for debatten  skal jeg hermed opfordre lokaludvalget til også at invitere repræsentanter som amtsborgmester Vibeke Storm Rasmussen (S), Københavns Amt, og borgmester Mads Lebech (K), Frederiksberg Kommune, til at holde korte indlæg på borgermødet. Dette kunne passende ske under overskrifter som henholdsvis Mine visioner for hovedstadsområdet efter strukturreformen og Fordele og ulemper for Frederiksberg som en selvstændig kommune midt i København. 
Jeg er sikker på, at et sådant initiativ vil sikre en endnu mere interessant  og særdeles relevant  debat på det kommende borgermøde. 
</p><p id="p1">BADMINTON: »Der er lidt landsby over Valby. Samtidig med at det er så tæt på selve København.</p><p id="p2">Men jeg er rigtig glad for Valby. Vi bor tæt på Spinderiet, og lige derovre får vi en god kop kaffe,« siger Christinna Pedersen og peger over på skiltet ' Kaffebar'.</p><p id="p3">Vi befinder os i hjertet af Valby med to badminton-piger fra Horsekildevej. To nordjyder, men efterhånden med en del Valby-år på bagen.</p><p id="p4">Det gælder Christinna Pedersen og Kamilla Rytter Juhl, som er seedet til fine placeringer ved denne uges VM i badminton i Ballerup Super Arena.</p><p id="p5">Sammen og hver for sig i kamp mod især de dygtige kinesere.</p><p id="p6">Specielt damedoublen stilles der store forventninger til, idet parret er seedet som nummer to ved VM-stævnet, der har finaler på søndag.</p><p id="p7">Lige så længe som pigerne har boet sammen i Valby -fem år eller lidt mere -har de været professionelle badmintonspillere.</p><p id="p8">Det er de i kraft af personlige sponsorater og præmiepenge.</p><p id="p9">For tiden tjener kun seks-otte danske spillere penge på at spille badminton. Og der er ikke megen tid til andet.</p><p id="p10"><br /><em style="bold">110 årlige rejsedage</em></p><p id="p11">Det vil sige, at Kamilla godt nok læser sportmanagement ved siden af, og at Christinna lige har fejret et 10-tal i faget hjemkundskab. Hun er snart uddannet lærer, mangler bachelor-opgave og skal i praktik efter VM. Det er hendes ' sommerferie'.</p><p id="p12">For det har der ikke været noget af i dette VM-år.</p><p id="p13">Men hvorfor er der ikke VM om vinteren? »I badminton er der næsten ingen pauser. Vi har højsæson det meste af året, og det er asiaterne, der har ført an, men vi piber ikke. Der er også kommet flere penge i badminton de senere år. Og så har vi i øvrigt omkring 110 rejse-eller udlandsdage om året, for mange af de store turneringer ligger. i Østen,« forklarer Christina Pedersen.</p><p id="p14">Alene i juni var parret sammen med den øvrige danske elite til turneringer i Japan, Indonesien og Australien.</p><p id="p15">En dagligdag for de to Valby-piger -altså når de ikke rejser eller spiller turnering, herunder holdkampe for Greve -handler stort set kun om træning i elitecentreret i Brøndby.</p><p id="p16">Én gang træning formiddag og én gang træning eftermiddag tilsat møder og behandling.</p><p id="p17">Op til VM har træningen handlet om et seks ugers forløb op til starten i mandags. Den sidste uge bestod af klart lettere træning end tidligere på sommeren og tre dages finpudsning på banerne i Ballerup Super Arena -den omlagte cykelbane.</p><p id="p18">»Så man kan sige, at vi har tre dages forspring til udlændinge, men det betyder nok ikke så meget,« vurderer Kamilla Rytter Juhl, der har hidkaldt både familie og venner til at støtte sig under VM-kampene.</p><p id="p19">Det gælder også for doublemakkeren Christinna Pedersen, som modsat kæresten har store chancer i begge doub-ler, hvis man skal tro seedningen som treer i mixeddoublen med Joakim Fischer.</p><p id="p20"><br /><em style="bold">Rio og Nordjylland</em></p><p id="p21">»Men det bliver svært, og det er ved at være sidste gang man ser nogen stille op i to rækker.</p><p id="p22">Så krævende er det blevet på topplan. Man ser næsten ingen af asiaterne i mere end én disciplin,« oplyser Christinna Pedersen, som i kraft af sine 28 år mener at have mere fortid end fremtid som topspiller: »Mit mål er at komme med til OL i Rio de Janeiro i 2016.</p><p id="p23">Derefter er det slut,« understreger hun, mens 30-årige Kamilla Rytter Juhl nikker.</p><p id="p24">Men er det så også slut med at bo i Valby, der ligger så bekvemt på vejen mellem den store by og træningscentret i Brøndby? »Ja, for jeg vil hjem til Nordjylland igen,« siger Kamilla fra Skagen, og Christinna fra Aalborg tager med. Damedoublen fortsætter uden for banen.</p><p id="p1">Frederiksberg Kommune vil flytte 112 flygtninge ind i boliger i nabokommunen København i stedet for selv at huse de nye borgere inden for sine egne grænser. Beslutningen møder kritik fra Anna Mee Allerslev (R), der er beskæftigelses-og integrationsborgmester i Københavns Kommune.</p><p id="p2">»Det er underligt, at en så rig kommune med et så stort overskud som Frederiksberg ikke kan finde plads til egne flygtninge inden for egne grænser. Det er simpelthen for sløjt«, siger borgmesteren.</p><p id="p3">Frederiksberg Kommune har undersøgt en række muligheder for at finde midlertidig bopæl til flygtninge, og en del er flyttet ind i et ombygget plejehjem på Frederiksberg. Socialforvaltningen er nu ved at indgå en lejeaftale om en ejendom på Centerparken 2-4 i Valby i Københavns Kommune. Her skal der fra begyndelsen af 2017 etableres 112 midlertidige boliger til nyankomne flygtninge.</p><p id="p4">I Centerparken i Valby møder Politiken Per Frederiksen, formand for naboboligforeningen, der er bekymret. Han vil gerne hjælpe flygtningene, men »jeg frygter, at det bliver for stor en mundfuld«. Københavns Kommune har i forvejen midlertidige boliger i netop Valby til flere hundrede af sine egne flygtninge. Velkomsthuset ligger på Ottiliavej, 2,5 kilometer fra Centerparken.</p><p id="p5">»Flygtningene kan være traumatiserede mennesker, så jeg håber, at Frederiksberg Kommune har tænkt på at lave de rette lokale tilbud til dem«, siger Per Frederiksen.</p><p id="p6">Han er med til at arrangere kulturfestival og andre tilbud, men oplever, at lokalområdet indimellem er distanceret og »er bange for, at vi har nået grænsen for, hvor mange flygtninge man kan integrere lige her«. Omkring Per Frederiksen sidder et par andre lokale, der med tilråb blander sig i samtalen for at give udtryk for, at grænsen for antallet af flygtninge er nået.</p><p id="p7">»Vi har en ekstremt god integration i Valby, hvor borgere, organisationer og erhvervsliv har taget godt imod de nye borgere.</p><p id="p8">Men jeg frygter, at vi mister opbakning i Valby, når Frederiksberg Kommunes flygtninge også flytter ind der. Min holdning er, at der er brug for en balance, hvor flygtninge bliver ligeligt fordelt i landet. Det sikrer den bedste integration.</p><p id="p9">Frederiksberg Kommune må tage sit ansvar på sig«, siger Anna Mee Allerslev.</p><p id="p10">Under lindetræerne på Frederiksberg Allé går frederiksbergeren Tore Stramer tur med sin nevø i klapvognen, og han er enig med Københavns radikale borgmester.</p><p id="p11">»Alle kommunerne bør trække læsset sammen«, siger han.</p><p id="p12">Anna Mee Allerslev peger på, at flygtningene fra Frederiksberg meget vel kan komme til at bo ' midlertidigt' i Valby i flere år, da nabokommunen ikke har svaret på, hvor længe de skal bo i Centerparken.</p><p id="p13">Men formand for Socialudvalget i Frederiksberg Kommune Pernille Høxbro (K), maner til besindelse. Ganske vist kan hun ikke give et præcist svar på, hvornår flygtningene får en permanent bolig i Frederiksberg, men det vil være »så kort tid som muligt«.</p><p id="p14"><br /><em style="bold">Tæt bebygget kommune</em></p><p id="p15">»Vi arbejder på højtryk på at finde permanente boliger til flygtninge. Blandt andet sammen med de almene boligselskaber, der har været utrolig hjælpsomme. Men det er klart, at med den boligmasse, som er på Frederiksberg, er der ingen ledige grunde, hvor vi kan bygge flygtningeboliger«, siger Pernille Høxbro. Hun afviser beskyldningen om, at Frederiksberg Kommune ikke tager ansvar for sine egne flygtninge.</p><p id="p16">»Vi følger blot de muligheder, der er i loven.</p><p id="p17">Samtidig behandler vi flygtningene i de midlertidige boliger i Valby præcis som dem, vi har fundet plads til i vores kommune. Vi holder et velkomstmøde og et orienteringsmøde for naboer. Vi ansætter en velkomstvært, som er en praktisk orienteret person, der skal fungere som bindeled mellem de nye beboere og lokalområdet for at få integrationen godt i gang. Vi har i Frederiksberg Kommune flere grupper af frivillige, der hjælper de nyankomne flygtninge.</p><p id="p18">Jeg vil bede dem om at strække deres arme ud, så de også dækker vores kommende flygtninge i Valby«. Hvordan kan det være, at andre kommuner godt kan finde midlertidige boliger til flygtninge inden for deres kommunegrænser, når I ikke kan på Frederiksberg? »Vi bor 105.000 mennesker på otte kvadratkilometer og er Nordeuropas tættest bebyggede kommune. Det giver svaret i sig selv. Vi er tæt bebygget og fuldt udbygget.</p><p id="p19">Se til sammenligning på den fantastisk smukke ø Mandø. Den er på samme størrelse, men der bor kun omkring 38 mennesker«, siger Pernille Høxbro.</p><p id="p20">Udlændingestyrelsen forventer, at mellem 9.500 og 13.500 flygtninge flytter ud i landets 98 kommuner i år. Frederiksberg Kommune peger i et notat til politikerne selv på, at der som led i en »yderligere fortætning« kan skabes plads til 25 flere flygtninge i ejendommen i Centerparken ud over de 112.</p><p id="p21">maj.b.madsen@pol.dk </p><p id="p22">Jeg frygter, at vi mister opbakning i Valby, når Frederiksberg Kommunes flygtninge også flytter ind der Anna Mee Allerslev.</p><p id="p1">HYLDEST: I år er det 150 år siden, Carl Nielsen blev født. De fleste af os kender hans sange ' Solen er så rød mor' og ' Jens Vejmand'.</p><p id="p2">Langt færre af os er dybt inde i hans mere komplicerede og radikale symfoniske værker.</p><p id="p3">Nogle har dog grebet muligheden året igennem, hvor han er blevet hyldet, diskuteret og lyttet i blandt andet lytteklubben på Valby Bibliotek.</p><p id="p4">»Nu har vi virkelig gjort noget i år med Carl Nielsen. Det er for eksempel første gang, vi har lavet en lytteklub sammen med vores læseklubber. Så synes vi også, at vi skal afslutte på en festlig måde,« siger Leif Norlyk, der både har stået for koncerten og for de mange arrangementer om Carl Nielsen.</p><p id="p5"><br /><em style="bold">Mere af den slags</em></p><p id="p6">At bibliotekerne ikke længere bare er et sted, man låner bøger, er efterhånden tydeligt for de fleste. Og der kommer kun mere af den slags med lytteklupper, dybdegående fællesskaber om specialinteresser og temaer.</p><p id="p7">»Det er helt sikkert noget, vi kommer til at gøre meget mere af. At bruge bibliotekerne på nye måder er en del af det nye bibliotek, der er ved at udvikle sig,« siger han.</p><p id="p8">Kvartetten er internationalt anerkendt og har vundet en række priser.</p><p id="p9"><br /><em style="bold">Et succesløft i fællesskab</em></p><p id="p10">Det er kun med en smule held og en del hjælp, at det lykkedes at få den kendte kvartet til at komme til Valby og lave en helt særligt tilrettelagt koncert med fokus på Carl Nielsen.</p><p id="p11">»Det er lidt af et scoop. Anders Jørgensen, der også står bag Timotirsdag, havde kontakt til dem, hvilket var med til at gøre, at det overhovedet kunne lykkedes,« siger Leif Norlyk.</p><p id="p12">Der er stadig enkelte billetter til salg på kulturvalby.</p><p id="p13">kk. dk KONCERT. Afslutning på Carl Nielsen Året. Prøvehallen, porcelænstorvet, Valby.</p><p id="p14">Tirsdag 10 november kl. 19.30 Entré: 100 kroner i forsalg.</p><p id="p15">UNu har vi virkelig gjort noget i år med Carl Nielsen.</p><p id="p16">Det er for eksempel første gang, vi har lavet en lytteklub.</p><p id="p17">LEIF NORLYK, kulturmedarbejder i Kultur Valby.</p><p id="p1">Jeg var med i Valby Bydelsråd, som nogle vil huske som meget velfungerende i Valby.</p><p id="p2">Mange var kede af at Bydelsrådet blev nedlagt,. Dengang havde vi noget mere selvbestemmelse end Lokaludvalget har i dag.</p><p id="p3">Nogle af os i Bydelsrådet havde måske nok set frem til at Valby igen kunne blive en selvstændig kommune. Men sådan skulle det ikke være.</p><p id="p4">Da Bydelsrådet sluttede blev der nedsat Valby Kulturråd, som skulle videreføre de flotte initiativer Bydelsrådet havde igangsat.</p><p id="p5">Kulturrådet videreførte i samarbejde med forskellige foreninger meget af den kultur vi har i dag.</p><p id="p6">Foreningerne er nu blevet mere selvstændige - men Kulturrådet har stadig sit virke.</p><p id="p7">Med bl. a. arrangement af loppemarked på Toftegårds Plads. Vi har også haft flere ideer til hvad Pladsen ellers kan indeholde, men desværre er det aldrig blevet iværksat. Nu håber vi, at der måske kommer skred i det.</p><p id="p8">Vi arrangerer julemarked i Kulturhuset, og vi er medarrangør af Nytårskoncerten med Etatsorkestret i Thimoteus Kirken, ligesom vi er med i styregruppen for Valby Kulturdage, som i år er fra 3.</p><p id="p9">-5. september.</p><p id="p10"><br /><em style="bold">Torvedage m. m.</em></p><p id="p11">Som noget nyt prøver vi at arrangere Torvedage på Valby Tingsted. Det kan foregår hver dag fra nu og til juleaften.</p><p id="p12">For at stille op på tingstedet skal man blot være medlem af Valby Kulturråd.</p><p id="p13">Vi mener det er en god ide at sætte forretningslivet og kunstner-og kulturlivet i scene på netop dette sted. Vi håber, at der bliver tilslutning.</p><p id="p14">Vi vil gerne gøre dette i samarbejde med Handelsforeningen.</p><p id="p15">Grethe Zinck fortsætter: Valbys Lune Nat blev til efter Kulturrådet havde forsøgt i flere år at arrangere Kulturnat sammen med resten af København. Det var forrygende da vi lukkede Porcelænstorvet med en Kulturnat, der i Valby ikke har set magen.</p><p id="p16">Året efter forsøgte vi igen at holde det i det gamle Bomuldsspinderi, men det druknede desværre både i regn og i de arrangementer, som resten af København holder.</p><p id="p17"><br /><em style="bold">Valbys egen Lune nat</em></p><p id="p18">Derfor startede vi »Den Lune Nat« i 2005. Her markerede vi HC. Andersens fødselsdag med dejlige og smukke arrangementer i Medborgerhuset( Nu Kulturhuset). Det blev en fantastisk succes.</p><p id="p19">Siden har vi holdt denne »Lune Nat« i Kulturhuset og har bl. a. andre haft Michael Wiehe på programmet.</p><p id="p20">I år har Kulturrådet så 10 års jubilæum og det fejrer vi med maner fredag den 7. maj i Kulturhuset, hvor vi lægger ud med Sækkepibeband, der i gaderne og på Pladsen foran Huset vil starte vores fest.</p><p id="p21">Dette gør vi i samarbejde med cafe MÆT i Huset, som nu har fået nye ejere og det er et samarbejde vi ser frem til.</p><p id="p22">Og som det ikke var nok, så vil der også være kunst i teatergangen og for de, der har lyst, kan man selv deltage i det kreative hjørne. I Teatersalen er der musik fra kl. 18-23. Først Chistian Benson solo med guitar. Dernæst The Flim Flam Octatonic band, Kulturrådets Husorkester Loose Ends og aftenen slutter med Tine Brix og Soulband.</p><p id="p23">Zone2 har teaterforestilling kl. 17 og 19.30 for familierne.</p><p id="p24">Selv om hun næstens stakåndet af at remse de mange jubilæumastilbud op, slutter Grethe Zinck med et stort smil og et festopråb: »Vi garanterer en dejlig musikfestival og ser frem til at Valby-folket møder frem den 7. maj fra kl. 17.«.</p><p id="p1">Interessen var overvældende, da Valby Kulturhus i sidste uge skød X-Valby projektet i gang ved en storstilet præsentation for de kommende samarbedjspartnere og hoverolleindehavere. </p><p id="p2">Fra første minut blev der tegnet og fortalt, og spørgsmålene og idéerne fløj igennem luften, da Valby Kulturhus præsenterede tankerne bag X-Valby, der bliver sommeren og efterårets helt store ungdomskulturelle event: Og som planlægges, at skulle kulminere den første weekend i oktober måned..</p><p id="p3">Frem til denne event skal der være en forberedelsesproces, hvor de unge selv byder ind med de aktiviteter, som de finder sjove, seje og spændende. For som arrangørerne siger: "Der skal være farver over feltet, plads til alle og rummelighed, når de unge går i gang med at fortælle deres historie om, hvad et fedt ungdomsliv skal være."</p><p id="p4"><br /><em style="bold">God dialog</em></p><p id="p5">- Vi havde med vilje ikke lagt os fast på særlig mange konkrete punkter forud for præsentationsmødet, fortæller projektleder Mia Nadia El Mousti, men der opstod en meget konstruktiv dialog med ungdomsklubberne og de institutioner i bydelen, som til daglig har at gøre med de 13 til 19-årige. Så vi har fået masser af gode input at arbejde videre med.</p><p id="p6">- Blandt andet blev vi enige om, at eventet primært skal basere sig på en åben struktur, hvor det skal være muligt for de unge at gå direkte ind fra gaden og deltage i forberedelsesarbejdet de næste mange måneder.</p><p id="p7">Mia Nadia El Mousti ved godt, at det bliver en kæmpe udfordring, men det bliver også superspændende, siger hun med et smil og en opfordring til alle om at sende hende gode idéer eller kommentarer, hvis de har noget spændende på hjerte. Mia kan kontaktes på kulturhusets telefon 3617 1394 eller på mail mianadkff.kk.dk </p><p id="p1">PARKERING: I mange år har beboerne i Valby været vant til, at parkere deres bil uden at skulle betale for det. Til gengæld har det ofte været endog ganske besværligt at finde en parkeringsplads.</p><p id="p2">Begge dele skal nu være en saga blot i en del af Valby, hvis det står til et flertal i Borgerrepræsentationen.</p><p id="p3">Det står klart, efter at Teknik-og Miljøudvalget mandag sagde ja til et forslag om nye regler for betalingsparkering.</p><p id="p4">Konsekvensen af de nye regler er blandt andet en ny gul zone, der kommer til at ligge på Østerbro, Nørrebro og i Valby.</p><p id="p5">I Valby ligger zonen i forlængelse af den nuværende blå zone på Vesterbro, med undtagelse af Carlsberg Byen. Den nye gule zone bliver til betalingszone, og beboerne vil i fremtiden kunne købe en beboerlicens, som giver dem ret til at parkere i området.</p><p id="p6"><br /><em style="bold">Vil af med pendlerne</em></p><p id="p7">Prisen for parkering i de nuværende blå og grønne zoner stiger en smule, mens parkering i den nye gule zone kommer til at koste ni kroner i timen undtaget om natten, hvor prisen bliver to kroner.</p><p id="p8">Bagtanken med at ændre priserne for parkering i København og udvide med en ny parkeringszone er ifølge teknik-og miljøborgmester Morten Kabell (EL) at mindske trafikpresset på København og dermed også Valby.</p><p id="p9">»København kæmper med trængsel, CO2-udledning, støj og luftforurening på grund af biltrafikken. Derfor er der brug for initiativer, der gør det mindre attraktivt at køre i bil ind til byen,« siger han, og fortsætter: »Det ville da være ideelt, hvis pendlerne til sidst ender med at stille bilen helt udenfor København, så vi slipper for så mange biler som muligt.«.</p><p id="p10"><br /><em style="bold">Mulighed for flere pladser</em></p><p id="p11">Ud over de nye gule p-zoner er der på sigt også mulighed for generelt flere p-pladser i København.</p><p id="p12">»Forvaltningen vurderer, at 1.000 færre biler vil parkere i hele området på grund af, at færre pendlere og besøgende bruger parkeringspladserne om aftenen og natten, og derudover bliver det for tiden undersøgt hvor og hvordan, der kan blive etableret nye parkeringsanlæg,« slutter Morten Kabell.</p><p id="p13">De nye parkeringsregler træder efter planen i kraft 1.</p><p id="p14">marts 2017.</p><p id="p15">Det ville da være ideelt, hvis pendlerne til sidst ender med at stille bilen helt udenfor København, så vi slipper for så mange som muligt MORTEN KABELL (EL), teknik-og miljøborgmester.</p><p id="p16">Valby Lokaludvalg inviterer til borgermøde om den nye p-zone og overtagelse af private fællesveje.</p><p id="p17">Mødet finder sted 7 april kl.19.00-21.30 i Valby Kulturhus.</p><p id="p18"><br /><em style="bold">Nye beboerlicenser</em></p><p id="p19">Har du en el-eller brintbil, koster beboerlicensen 100 kr. / år</p><p id="p20">For en bil i energiklasse A+, A++ og A+++ bliver prisen også 730 kr.</p><p id="p21">En bil i energiklasse A og B kommer til at koste 11.50 kr.</p><p id="p22">Energiklasse C, D, E, F og G koster kr.</p><p id="p23">Kilde: Københavns Kommune.</p><p id="p24"><br /><em style="bold">Den nye parkeringsaftale</em></p><p id="p25">Den nye gule parkeringszone er et element i en større parkeringsaftale fra 2015</p><p id="p26">Timeprisen for parkering i den gule zone bliver ni kroner i dag-og aftentimerne og to kroner om natten.</p><p id="p27">I blå zone bliver timeprisen i dagtimerne uændret 11 kr., om aftenen stiger den fra 11 til 13 kr. og nattaksten stiger fra tre til fem kroner.</p><p id="p28">I grøn zone stiger prisen om dagen fra 18 til 19 kr., om aftenen fra 11 til 13 kr. og om natten fra tre til fem kroner.</p><p id="p29">Kilde: Københavns Kommune.</p><p id="p1">KINO-VINDER: Kenn Nielsson var en af de rigtig mange deltagere i den store kino-quiz som Valby Bladet og Valby Kino arrangerede i samarbejde.</p><p id="p2">Men han var ikke hvilken som helst quizdeltager. Han var den heldige vinder i lodtrækningen sidste uge.</p><p id="p3">De seneste ti uger har ti forskellige vindere taget den ugentlige præmie for at løse anagrammet i filmquizzen -to billetter med popcorn og sodavand.</p><p id="p4">Kenn Nielsson tog imidlertid hovedpræmien, der var en biograftur med de ti bedste venner.</p><p id="p5">»Jeg har faktisk kun deltaget den ene gang. Jeg satser på, at min familie, fætter, bror og deres børn skal ind og se Klassefesten 2 sammen,« siger Kenn Nielsson.</p><p id="p6">Det var svaret på anagrammet ' Råb pokalfokus hos snu eg', der sikrede Kenn Nielsson et lod i finalen.</p><p id="p7"><br /><em style="bold">Quiz mod kino</em></p><p id="p8">Sejren var som sådan i hus, men avisen besluttede sig alligevel for at lade vinderen quizze mod Valby Kinos egen frivillige, i dagens anledning repræsenteret ved Simone Jensen.</p><p id="p9">Han snuppede det første point ved at svare rigtigt på: ' Goldfinger er den første film om James Bond, hvor filmen bærer skurkens navn. Men hvad hedder Goldfinger til fornavn?' Svarmulighederne var ' Auric' og Arthur' og kun Kenn valgte rigtigt.</p><p id="p10">Det næste point snuppede Kinos frivillige dog, da det kom til viden om Cohen-brødrendes filmrække.</p><p id="p11">' Brødrene har vundet en Oscar for bedste film en enkelt gang. For hvilken film?', var spørgsmålet, der sikrede en udligning til Valby Kino.</p><p id="p12">Trods utallige hints, måtte de begge under presset give fortabt på spørgsmålet i Harry Potters eventyrverden: ' Hvad hedder den anden film om den unge troldmand?' Et bonusspørgsmål var på sin plads og med hurtig hjælp fra endnu en frivillig, der denne eftermiddag stod i biografen kom det fjerde spørgsmål i spil: ' Sean Connery har vundet en enkelt Oscar, som han fik for bedste mandlige birolle. I hvilken film?' Efter hjælp i form af Sean Connerys karakters efternavn ' Malone', kunne Kinos frivillige snuppe sejren lige for næsen af Kenn Nielsson. Hovedpræmien -den er dog stadig hans.</p><p id="p13">Og svarene på de fire ekstra quiz-spørgsmål, kan du selvfølgelig finde på side 14 her i avisen. God fornøjelse.</p><p id="p1">SOCIALT: Den går ikke med kun pommes frites og cola, hvis man vil gøre sig forhåbninger om, at have en chance for at vinde forpagten af caféen i Valby Kulturhus og eller Valby Hallen. Man skal nemlig kunne levere nærende måltider, der er sunde, bæredygtige og af høj kulinarisk kvalitet.</p><p id="p2">Og så er maden slet ikke det eneste, der sættes fokus på i udbuddet.</p><p id="p3">»Man skal selvfølgelig være attraktiv for brugerne af hallen og Vandkulturhuset, måske også for kunder fra Bauhaus.</p><p id="p4">Men i hallen ser vi også meget gerne en forpagter, der kan yde service til hele huset, for eksempel lukke håndværkere ind og hjælpe med at finde net til badmintonspillere. Men også tilbyde aktiviteter for brugerne, som vi kender det fra Prismen på Amager, hvor de har Dinner &amp; Docs, foredrag, mandagsspiseklub og så videre,« siger Lene Karsbæk, der er daglig leder for Valby Hallen.</p><p id="p5">Det samme gælder sådan set for caféen i kulturhuset, selv om brugerne her nok er lidt roligere end hallens idrætsudøvere.</p><p id="p6">Til gengæld er den nuværende midlertidige Café Incita et godt forbillede på det sociale område. Incita er en socialøkonomisk virksomhed, der arbejder for et rummeligt arbejdsmarked.</p><p id="p7">»Ikke fordi det behøver at være en virksomhed, der kun har det for øje, men det må gerne være for eksempel en lokal ildsjæl, der kan beskæftige unge, der ellers har det svært med arbejdsmarkedet,« siger Lene Karsbæk. Hu ser i øvrigt også godt, at en ny forpagter, kan arrangere større begivenheder, som store firmajulefrokoster.</p><p id="p8">De to fire-årige forpagtninger med mulighed for to års forlængelse er i parallelt udbud, men bliver ikke nødvendigvis vundet af den samme tilbudsgiver.</p><p id="p9">Er man interesseret skal buddet gives inden onsdag 19.</p><p id="p10">december. Der lægges op til, at cafédriften overtages fra 1. januar 2019 eller hurtigst muligt derefter.</p><p id="p11">Den nuværende forpagtningsaftale for Valby Hallen udløber ordinært ved årsskiftet.</p><p id="p12">I Valby Kulturhus udløb forpagtningen med udgangen af maj.</p><p id="p13"><br /><em style="bold">Fakta CAFÉUDBUDDETS FOKUS</em></p><p id="p14">Sunde, bæredygtige og nærende må ltider af høj kulinarisk kvalitet - den nye caféforpagter skal tilbyde madoplevelser, der lever op til en høj kvalitetsstandard.</p><p id="p15">Socialt ansvarlig drift og iværksætteri - den nye caféforpagter skal tage et socialt samfundsansvar.</p><p id="p16">Cafeen som en del af kultur-og fritidsinstitutionen - den nye caféforpagter skal tage et aktivt medansvar og værtsrolle i den institution, som caféen er en del af. Herunder at understøtte kulturproduktion og tilbud.</p><p id="p17">Maden og må ltidet som lokalt og socialt samlingspunkt - den nye caféforpagter skal bringe sig selv i spil som samlingspunkt for det omkringliggende nærmiljø.</p><p id="p18">Kilde: Københavns Kommune.</p><p id="p1">FODBOLD: For to af holdene i Serie 3, pulje 7 har der været andet end point på spil i indeværende efterårssæson.</p><p id="p2">AIK Frederiksholm og Boldklubben Pioneren har således kæmpet om den sidste invitation til Valby Bladet Cup 2014.</p><p id="p3">Den af de to naboklubber, der slutter efterårssæsonen øverst i tabellen, bliver tildelt den sidste plads i den traditionsrige sommerturnering.</p><p id="p4">Der resterer endnu én spillerunde af efterårssæsonen i Serie 3, men da AIK Frederiksholm efter lørdagens hjemmesejr over ØKF er fire point foran rivalerne fra Pioneren, er sagen klar: AIK Frederiksholm er med i Valby Bladet Cup 2014, mens Boldklubben Pioneren må nøjes med rollen som førstereserve.</p><p id="p5">AIK Frederiksholms sejr over ØKF lørdag eftermiddag var en hårdt tilkæmpet en af slagsen. Frederiksholmerne var foran med både 1-0, 2-1 og 3-2. Men hver gang fik gæsterne fra ØKF udlignet.</p><p id="p6"><br /><em style="bold">Tommy A. redningsmand</em></p><p id="p7">Christian Sloth bragte AIK Frederiksholm foran 1-0 efter seks minutters spil, og Frederik Marker gjorde det til 2-1 i kampens 38. minut, men allerede minuttet efter udlignede ØKF til pausestillingen 2-2.</p><p id="p8">I 2. halvleg blev Tommy Andersen -som så mange gange før -AIK Frederiksholms redningsmand.</p><p id="p9">Først prikkede den gamle målræv AIK foran med 3-2 i det 63. minut, og 14 minutter før tid afgjorde Tommy Andersen kampen med sin scoring til 4-3.</p><p id="p10">Denne gang lykkedes det nemlig ikke ØKF'erne at udligne, og så var de tre point samt kvalifikationen til Valby Bladet Cup 2014 en kendsgerning for frederiksholmerne.</p><p id="p11"><br /><em style="bold">Formand glæder sig</em></p><p id="p12">Det var da også en glad formand for AIK Frederiksholm, Anders Tystrup, Valby Bladet fangede efter kampen: »Sejren over ØKF var ikke kun vigtig for holdet i forhold til at rejse sig efter det store nederlag for en uge siden ( 0-10 mod CBS Sport, red.). Det var også vigtigt for klubben i forhold til at sikre deltagelse i næste års Valby Bladet Cup,« siger AIK-formanden og uddyber: »Det er en god, spændende og intens turnering, som vi har deltaget i mange gange før, og som vi har været rigtig kede af ikke at være en del af de seneste år. Men nu er vi tilbage og glæder os som en af lokalområdets ældre og traditionsrige klubber til at sætte vores sædvanlig positive præg.«.</p><p id="p1">Heller ikke børnene slipper for at komme med et bud til den nye bydelsplan på hvordan morgendagens Valby bør tage sig ud, hvis de ellers havde noget at skulle have sagt.</p><p id="p2">Og det har de, så derfor stangede Lokaludvalget forleden dette budskab ud til de unge, der er med i fotoworkshoppen "Vis os dit Valby": Fotografer dit yndlingssted. Fotografer der hvor du hænger ud. Bare skyd løs.</p><p id="p3">Børnene har indtil videre mødtes to gange til workshops om fotografi. Her har professionelle fotografer lært dem lidt om at fotografere. Fx at øjnene er det vigtigste arbejdsredskab for en fotograf.</p><p id="p4">"Læg mærke til det skæve og anderledes" lød en af opfordringerne til børnene på den første workshop. Det resulterede fx i et billede af en bil, der var overmalet med graffiti, men som holdt midt på en pæn vej med almindelige biler omkring den.</p><p id="p5">På workshoppen blev der også snakket om, hvorfor børnene havde valgt at deltage. Nogle synes, at det var fedt at tage billeder, mens andre godt kunne lide, at det var en måde at kommunikere med politikerne.</p><p id="p6">Børnene fotograferer med engangskameraer, og de første resultater er allerede blevet fremkaldt.</p><p id="p7">"Resultatet var meget imponerende. Der er allerede masser af gode skud i kassen," fortæller Anni Lyngskær, der er journalist og projektleder på "Vis os dit Valby."</p><p id="p8">I øjeblikket er børnene ved at fotografere igen, og både Anni Lyngskær og de professionelle fotografer, der er tilknyttet projektet glæder sig til at se billederne.</p><p id="p9">"Ved sidste workshop gennemgik vi næsten alle billederne, og de to fotografer Christian Djurhuus og Maya Mosberg forklarede børnene, hvad de kunne gøre bedre, og hvad der var rigtig godt, så vi glæder os til at se om de er blevet endnu bedre fotografer" siger Anni Lyngskær</p><p id="p10"><br /><em style="bold">Vandreudstilling</em></p><p id="p11">Næste gang børnene mødes, skal de have en tilbagemelding på deres nyeste fotografier, og de skal i gang med at udvælge deres bedste billeder.</p><p id="p12">Et af målene med projektet er nemlig at lave en vandreudstilling med de bedste af børnenes billeder. Udstillingen vil blive vist rundt om i Valby i løbet af sommeren. På kulturdagene vil nogle af deltagerne med baggrund i udstillingen debattere børn- og unges hverdag i Valby med lokalpolitikerne og andre interesserede. </p><p id="p13">Der er fernisering på udstillingen torsdag den 26. juni kl. 17 i Prøvehallen, hvor alle interesserede er velkomne.</p><p id="p1">-Jeg tror faktisk at vi nu er så tæt på nu, at vi tør håbe på at støtten ved støttekoncerten kan få indbragt de resterende kroner så at vi kan få vores lån i banken og dermed betale kurator.</p><p id="p2">De optimistiske toner kommer fra triumviratet, som sammen med knap ti frivillige kæmper en heroisk kamp med tiden, for at skaffe den fornødne kapital til at " genrobre " Valby Kino, som lige nu er lukket og slukket efter en konkurs.</p><p id="p3">Og lige nu sætter de frivllige deres lid til, at en mega støttekoncert på Toftegårds Plads lørdag 22. august fra kl.</p><p id="p4">15 -22 kan skæppe så meget i kassen, at banken er klar med et lån, så biografen kan genåbne.</p><p id="p5">-Optimismen fejler intet, og bygger endda på solide realiteter, siger Bo Bertelsen fra iværksætterselskabet bag Kino i Valby. Og ikke mindst de sidste dages forhandlinger med vores tungeste kreditor, TDC, forløber så positivt, at vi nu næsten tør sige med 100 procents sikkerhed, at biografen genåbner 1. september.</p><p id="p6"><br /><em style="bold">Mange vil hjælpe</em></p><p id="p7">Samme optimisme kommer fra de mange frivillige bag støttekoncerten. -Siden vi annoncerede støttekoncerten på Toftegårds Plads, har vi fået positive tilkendegivelser fra lokale bands og kunstnere, som gerne vil kigge forbi og give et nummer eller to, fortæller Katrine Clausager Rich.</p><p id="p8">-Nogle af de første der uden tøven meldte sig under teltdugen var skuespiller Pernille Højmark og Benjamin Koppel, og flere står lige nu på hovedet i deres kalender, for at se om ikke der kan blive en halv time til at kigge forbi Toftegårds Plads og yde deres bidrag til redningsaktionen.</p><p id="p9">Det gælder bl.</p><p id="p10">a. Lotte Tænner, der allerede er kendt af de fleste børn for sine sjove sanglege hos Zone2 i Valby Kulturhus.</p><p id="p11"><br /><em style="bold">Stadig plads til flere</em></p><p id="p12">Aktivitetsgruppen sidder alle klar ved telefonen og mailen, i håbet om, at endnu flere lokale kunstnere siger ja til at optræde.</p><p id="p13">-Men vi kan også godt bruge en masse frivillige valbyborgere, som vil give en hånd med på selve dagen -både til at samle penge ind og måske passe nogle af de boder, hvor vi vil bortlodde nogle af de mange gaver, vi håber at de lokale virksomheder og butikker vil donere til dagen, der garanteret bliver et tilløbsstyke -og manifestatition af, at Valby står sammen om at løfte denne opgave, siger Katrine Clausager Rich.</p><p id="p14">Så giv de frivillige ildsjæle et livstegn på deres livline -kontakt@redvalbykino. dk -og bak dem op i deres tro på, at støttekoncerten får mega-opbakning af kunstnere og frivillige -og af de tusinder valbyborgere, der ventes at dukke op og give en kærkommen skærv til redningsaktionen.</p><p id="p1">Tag børn eller børnebørn med i teatret den 13. eller 14. oktober, når der er fuld fart på Villads fra Valby. Louise Schouw Teater opfører denne familieforestilling i Ishøj Kultur Café, og så er efterårsferien skudt godt i gang.</p><p id="p2">Aldersgrænsen er fire år. Forestillingen spiller i weekenden kl. 13 og 16.</p><p id="p3">Villads bor i Valby sammen med sine forældre, storesøster og nye baby-lillesøster. Han er en helt almindelig dreng, og selvom han sommetider får skældud, laver han aldrig ballade med vilje.</p><p id="p4">En dag beslutter han sig for at hjælpe sin mor med indkøb. Det skal være en overraskelse, så han fortæller ingen om det. Hans bedste ven Frida går med, imens Villads' mor sover til middag med lillesøster. Villads ved godt, at man skal passe på ude i trafikken, og han har lært at se sig rigtig godt for. Men når man som Villads er sprængfyldt med gode idéer, så går tingene aldrig helt som planlagt.</p><p id="p5"><br /><em style="bold">Trafikbane for børn</em></p><p id="p6">Børneulykkesfonden vil give alle børn en ekstra oplevelse og har opsat en trafikbane i centret på pladsen foran Ishøj Bibliotek. Banen er åben fredag fra kl. 17 og i weekenden kl. 11-17. Her er det gratis at køre rundt i trafikken.</p><p id="p7">Samtidig vil der på biblioteket være en lille udstilling med alle Villads-bøgerne samt materiale om Trafikklubben.</p><p id="p1">Da der i foråret blev opstillet plantekasser på Toftegårds Plads i Valby, var formålet, at den udskældte asfaltjungle foran det lokale kulturhus skulle piftes op og gøres grønnere med hjælp fra borgere med grønne fingre.</p><p id="p2">I løbet af sommeren har plantekasserne dog vist sig at rumme mere end uskyldige blomster og stedsegrønt.</p><p id="p3">» Vi har fundet en række hampplanter. Hvem der har plantet dem, og om det var for sjov eller med henblik på at høste dem, ved vi ikke. Men vi har selvfølgelig fjernet dem, « fortæller formanden for Valby Lokaludvalg, SF'eren Michael Fjeldsøe.</p><p id="p4">Det er ikke første gang, at såkaldte guerilla-gartnere bruger byen til urtedyrkning.</p><p id="p5">Hos Københavns Kommune støder man flere gange årligt på hamp, der er blevet plantet rundt om i byens parker. Eksempelvis på Amager Fælled og i Nørrebroparken, fortæller Jon Pape, der er chef for Byens Drift i Teknik-og Miljøforvaltningen.</p><p id="p6">» Vi ser nogle få eksempler hvert år. De bliver for det meste plantet i afkrogene af parkerne, hvor de er godt skjult. Men vores gartnere og servicefolk er gode til at spotte dem og sørger også for, planterne bliver destrueret, « siger Jon Pape.</p><p id="p7">Han tilføjer, at fundene dog typisk er så små, at kommunen ikke finder det nødvendigt at politianmelde dem: » Det er ikke et større problem.</p><p id="p8">Ofte er det kun en eller få planter, så der er ikke noget, der tyder på, at det er organiseret.</p><p id="p9">«</p><p id="p1">SOLGT: Københavns Kommune har solgt den matrikel, hvor en af de bedste beliggenheder for butikker i Valby ligger, Valby Langgade 65-67, Grunden, der huser den gråstorte bygning, med butikker som Noa Noa, Carla og frisør Capaldi, ligger lige ved Tingstedet og ud til det pulserende caféliv på Valby Langgade. Grunden er ifølge Københavns Kommune solgt til ' Valby Langgade 65-67 ApS'.</p><p id="p2">Det er ikke lykkedes avisen at komme i kontakt med den nye ejer for at høre hvilke planer, den nye ejer har for grunden.</p><p id="p3"><br /><em style="bold">Lokalplan stopper højden</em></p><p id="p4">Det er lokalplan 112 og 179, der gælder for matriklen på Valby Langgade 65-67 og ifølge lokalplanerne er det ikke tilladt at bygge i højden. »Det kan godt være, at der er en lokalplan, der begrænser byggeri i højden, men dem kan der søges dispensation fra, siger Find Høgh, der har boet i Valby i årtier og husker dengang, kampen om byggeri i højden på Valby Langgade stod på.</p><p id="p5">»Vi så det med nabogrunden på den anden side af Lillegade, hvor de forsøgte at få lov til at omgå lokalplanen og bygge højere. Heldigvis fik de ikke lov, men man kan ikke lade være med at være lidt nervøs, når det pludselig ikke er kommunen, men private, der ejer grunden,« siger Find Høgh.</p><p id="p6"><br /><em style="bold">Noa Noa opsagt</em></p><p id="p7">En af de butikker på Valby Langgade, der bliver berørt af salget er tøjkæden Noa Noa, der flyttede til Valby i starten af 2011.</p><p id="p8">Butikken investerede i en ombygning af lokalerne, men efter blot tre år i bydelen er det slut.</p><p id="p9">Marketing Manager i Noa Noa, Linda Libolt, fortæller, at de er blevet opsagt pr. 1. juni 2014, men at det ikke kommer som en overraskelse, da det allerede ved indgåelse af lejemålet med Københavns Kommune var en mulig præmis ved et salg. Grunden har været til salg i mere end et halvt årti og for Noa Noa bliver det ikke til en jagt på nye lokaler.</p><p id="p10">»Vi har pt. ikke planer om at åbne en ny butik i Valby, da vi har to butikker på Frederiksberg, som ikke er langt derfra,« fortæller Linda Libolt i en mail.</p><p id="p11">Det er ikke lykkedes redaktionen at komme i kontakt med de nye ejere inden avisens deadline.</p><p id="p1">Det er ikke gået hen over hovederne på politikerne på Københavns Rådhus, at Valby har været hårdt ramt på idrætsområdet. Først med delvis sammenstyrtnig af Club Danmark Hallen sidste vinter og senest med kortvarig lukning af Valby Hallen i forbindelse med eftersyn af taget.</p><p id="p2">Omgivelserne i Valby Idrætspark er mildest talt utidssvarende, og derfor har situationen i Valby også haft en fremtræden plads i den del af budgetforhandlingerne, der har handlet om idrætsforhold.</p><p id="p3">Som en del af budgetforliget i Borgerrepræsentationen i weekenden er det aftalt, at der inden for det næste halve år skal udarbejdes en langsigtet strategi for Valby Idrætspark.</p><p id="p4">Helt konkret er der afsat tre millioner kroner i 2012 til afskrivning af kommunens tilgodehavende og dermed til oprettelse af økonomien siden sammenstyrtningen af Club Danmark Hallens tag.</p><p id="p5">Herudover afsættes der 2 mio. kr. i anlæg i 2012 til forskønnelse af ankomstarealerne samt 4 mio. kr. i anlæg i 2012 til etablering af omklædnings-og klubhusfaciliteter.</p><p id="p6">-Det er godt, at vi har fået afsat nogle penge til det allermest nødvendige. Men det er nok så væsentligt, at vi har fået markeret en fælles vilje hos et bredt flertal om, at der snarest skal findes en langsigtet, holdbar løsning, hvor der tages udstrakte hensyn til de lokale ønsker, siger kultur-og fritidsborgmester Pia Allerslev ( V).</p><p id="p7">Parterne bag forliget, der omfatter alle partier undtagen Enhedslisten, har derfor bedt forvaltningerne om inden 1. april næste år at udarbejde en strategi for Valby Idrætspark med afsæt i de lokale idéer. Strategien skal blandt andet indeholde forslag til salg af arealer, der kan hjælpe med finansiering - samt forslag til etapedeling, så arbejdet kan komme i gang hurtigst muligt.</p><p id="p8"><br /><em style="bold">Lokale ideer</em></p><p id="p9">Lokale parter i Valby har præsenteret en række spændende ideer vedrørende udviklingen af Valby Idrætspark.</p><p id="p10">Nogle af ideerne forudsætter nyt plangrundlag. Andre kræver kommunal medfinansiering, herunder forslag om at genopbygge Club Danmark Hallen eller at erstatte hallen med mere tidssvarende idrætsfaciliteter.</p><p id="p11">Parterne er på den baggrund enige om at bakke op om det lokale initiativ ved at bede forvaltningerne om, i begyndelsen af 2012, at udarbejde en strategi for Valby Idrætspark med afsæt i de lokale ideer.</p><p id="p12">En del af pengene til den hårdt tiltrængte renovering skal bl. a. skaffes ved salg af nogle af de kommunale arealer, der ligger på kanten til idrætsanlægget i Valby.</p><p id="p1">Rute 444 er navnet på den nye fjernbusrute mellem Odense og København. Bag ruten står firmaet Sims Turistbiler, der fragter passagerne i en turistbus på første klasse. Ruten blev indviet d.</p><p id="p2">3. december og gør det altså muligt for passagerer at hoppe direkte på bussen fra København til Odense.</p><p id="p3">Vil du tage bussen til Fyn, skal du møde op på busholdepladsen på Lyshøjgaardsvej bag Valby Station.</p><p id="p4">' Undgå flade julegaver, tag bussen', lyder opfordringen fra Sims Turistbiler, der glæder sig til at fragte mange passagerer over Storebælt til den fynske hovedstad i fremtiden.</p><p id="p5">Der køres én dobbelttur alle ugens dage med afgang fra Valby kl. 8.15 og fra Odense kl.</p><p id="p6">16.00. Fredag og søndag kører der desuden en tur fra begge endestationer kl. 13.00.</p><p id="p7">Billetprisen for voksne er 270 kr., mens pensionister og børn under 14 år slipper med 203 kr.</p><p id="p8">Cykelmedtagning koster derudover 100 kr. Lejlighedsvis vil billetter dog kunne fås for helt ned til 49 kr.</p><p id="p9">Sims Turistbiler bor i Frederikssund og har i en årrække kørt med både turistbusser og minibusser.</p><p id="p10"><br /><em style="bold">Tid og sted</em></p><p id="p11">Sims Rutebiler kan kontaktes på tlf. 47 31 08 16 i billetkontorets åbningstid mellem kl. 10.00 og 14.00 for info om den nye busrute mellem Odense og København.</p><p id="p1">ARKITEKTUR: Jan Christiansen stod som stadsarkitekt i spidsen for den overvældende fornyelse, der fra 2001 til 2010, var med til at ændre København i retning af en moderne metropol med arkitektur i verdensklasse.</p><p id="p2">For at nævne nogle enkelte projekter er der i hans periode kommet et operahus, et nyt skuespilhus, et nyt musikhus og en metro til hovedstaden.</p><p id="p3">Samtidig med, at han var med til at ændre København, har det været hans opgave at stå som byens værn og sikre, at København og de enkelte bydele bevarede sit særpræg.</p><p id="p4">»Min opgave var at sikre den arkitektoniske kvalitet.</p><p id="p5">At forholde planerne til stedet, til tiden, til byggeteknikken og æstetikken. Og det hele skal hænge sammen. Det handler om at sikre et helstøbt hus. En helstøbt bydel. Og et helstøbt København,« siger Jan Christiansen.</p><p id="p6"><br /><em style="bold">Valby har styrken</em></p><p id="p7">I årene som stadsarkitekt har han oplevet, hvordan byen har udviklet sig. Som helhed, i detaljer og i hver enkelt bydel.</p><p id="p8">»Hele Valby er under omvæltning.</p><p id="p9">Der er området ved F. L. Smidth, hele Grønttorvet, Valby Idrætspark og så er der Carlsberg, der er et kapitel for sig,« siger han.</p><p id="p10">Og så går det ikke ubemærket hen, hvordan udviklingen i Valby forløber.</p><p id="p11">»Valby er nok den mest stolte og uregerlige bydel i København.</p><p id="p12">Det var den eneste bydel i København, der fik lov til at fortsætte lokalstyret, da man ellers valgte at lukke det. For det krævede man simpelthen i Valby. Og sjovt nok er det i høj grad Valby Lokaludvalg, der har været en meget fin medspiller på mange af byens projekter,« lyder det fra den tidligere stadsarkitekt.</p><p id="p13"><br /><em style="bold">Metroen knytter Valby</em></p><p id="p14">Han mener, at metroen til Valby vil få en fantastisk betydning for at knytte bydelen til resten af København.</p><p id="p15">»Pludselig bliver Valby bundet til København med metroen.</p><p id="p16">Det bliver uden tvivl godt.</p><p id="p17">Nogen gange kan man føle, at Valby er ved at melde sig ud af København. Valby vil være sig selv. Også på det arkitektoniske.</p><p id="p18">På den måde er Valby lidt Københavns svar på Tokyo.</p><p id="p19">Det er meget kakofonisk med huse, der ligger og diskuterer med hinanden. Lidt som i Tokyo. Harmonien mister man for et øjeblik, men der er en indre harmoni alligevel. Netop fordi folk virkelig vil Valby,« siger han.</p><p id="p20">Sydhavnens to ansigter Den tidligere stadsarkitekt ser ud over vandet ved Københavns Roklub i Sydhavnen.</p><p id="p21">Nogle springer i vandet, mens andre soler sig på broen, hvor husbådene også holder til.</p><p id="p22">På den anden side ligger Vesterbro og Fisketorvet.</p><p id="p23">»lidt som med Fields er Fisketorvet en dårlig idé. Til gengæld har man lavet nogle virkelig smukke boliger i området omkring. Men tænk sig, hvis der havde ligget butikker i bunden.</p><p id="p24">Så havde vi haft en rigtig lille by,« siger han.</p><p id="p25">Længere syd på ligger Sluseholmen, som ifølge arkitekten er en kæmpe succes.</p><p id="p26">»Det er en smuk tolkning af København. Arkitekterne har læst byens brokvarterer og kommet vand i vejene i stedet for brosten. Det er genialt.« Også det gamle Sydhavn kender Jan Christiansen som sin egen baglomme. I årevis arbejdede han her, og har et særligt forhold til bydelen.</p><p id="p27">»Det bedste fra Frederiksholm er faktisk rigtig godt.</p><p id="p28">Og det gør, at dette arbejdernes Hellerup holder sig fantastisk fint. I forhold ti lde nye områder var vi heldige, at vi i starten af 00' erne stadig havde den gamle socialdemokratiske lovgivning, der gav os lov til at forlange en blanding af almen og privat byggeri. Derfor er noget af Sluseholmen blandet almenog ejerbolig. Ved regeringsskiftet blev der sat en stopper for den lovgivning. Det er skørt i mine øjne. Hvis man tager til New York på Lower East side, bygger man for hver bolig til middel-overklassen også en bolig til lavere indkomst. Det er afgørende for et blandet boligområde,« siger han.</p><p id="p29">Pengene fosser bare ind Med udgangspunkt i sine erfaringer udgiver han i morgen torsdag bogen ' Det Ny København'.</p><p id="p30">Bogen er en guide til de nye byområder. Samtidig er det en tur bag facaderne og det politiske spil.</p><p id="p31">»Da jeg træder til i 2001 sker der tilfældigvis det, at pengene pludselig begynder at fosse til København. Der er penge i det hele taget. Fra store fonde, amerikanske pensionskasser, norske pensionskasser, tyske pensionskasser, alle vil gerne investere i København. Jeg var stadsarkitekt i den periode, hvor man bygger en opera, et nyt skuespilhus, et nyt musikhus, en metro. Det er en periode, der har så mange historier.</p><p id="p32">Valby vil være sig selv. Også på det arkitektoniske.</p><p id="p33">På den måde er Valby lidt Københavns svar på Tokyo.</p><p id="p34">JAN CHRISTIANSEN, tidligere stadsarkitekt i København.</p><p id="p35">NY BOG. Det Ny København udkommer torsdag 20. august på forlaget Strandberg publishing og de 304 sider koster 349,95 kroner.</p><p id="p1">Kender du begreber som »Slide for life« eller »Capolo roll-over crash«? Nå, ikke. Men mærker du så pulsen stige ved lidt for tykke mænd i stjernebesatte køredragter, der med dødsforagt flyver gennem ringe af ild på deres motorcykler? Eller ønsker du inderst inde, at du èn gang for alle kan skifte familiens økonomisk fornuftige Kia Picanto ud med en bestialsk brølende monstertruck, der bare smadrer alt næste gang du skal finde en parkeringsplads i indre by?</p><p id="p2">Så er det nu, du skal tage din bedre halvdel under armen, glemme alt om rentetilpasningslån, naboens uklippede ligusterhæk og chefens daglige ydmygelser, og drage til parkeringspladsen foran Valby-Hallen til American World Sensation Stuntshow!</p><p id="p3">Tirsdag og onsdag i næste uge, kan du her sammen med artistfamilien Lemoine lade dig føre ind i den magiske verden af 100 procent bensindunstende ondskab, når det spektakulære show fyres af i disse rå og autentiske forstadsomgivelser.</p><p id="p4">I 2006 turnerede showet hele sæsonen i Spanien, men efter en kort turné i Tyskland er familien Lemoine nu tilbage i Danmark som led i en tourne rundt i Skandinavien.</p><p id="p5">Med sig har de 90 minutters action, hvor højdepunkterne ifølge arrangørerne blandt andet bliver »Dødskørsel i standartbil på to hjul« og »spring med motocross-motorcykel hen over op til 12 biler«. Showet byder ydermere på kørsel gennem ild, førnævnte »slide for life«, hvilket er noget med at glide på ryggen igennem brændende bensin og »Capolo roll-over crash«, hvilket dækker over de store monstertrucks, der kører over og smadrer udrangerede personbiler.</p><p id="p6">Arrangøren Yngve Østergaard lover, at skrotbiler i det hele taget vil spille en stor rolle i showet.</p><p id="p7">»På turnéen gennem Skandinavien skal der anvendes mellem 100 til 1.200 skrotbiler, som det desværre ikke er helt nemt at få fat på nu om dage. Det er et specielt team, der med en kranvogn henter og bringer de mange biler - og resterne af dem - frem og tilbage mellem autoophug og skrothandlere,« fortæller Yngve.</p><p id="p8">Artistfamilien Lemoine, der er de bærende kræfter bag American World Sensation Stuntshow er i øvrigt en af Europas ældste artistfamilier. Denne gren af familien startede oprindeligt som linedansere, men opbyggede så deres bil- og motorcykelshows for 15 år siden.</p><p id="p9">Hvad: American World Sensation Stuntshow</p><p id="p10">Hvor: P-pladsen ved Valby-Hallen, Julius Andersens Vej 3, København SV.</p><p id="p11">Hvornår: Den 29. og 30 maj klokken 19.</p><p id="p12">Hvor meget: 150 kroner for voksne. 100 kroner for børn. Små børn gratis adgang. Billetsalget begynder en time før forestillingen.</p><p id="p13"><a href="mailto:larr@berlingske.dk">larr@berlingske.dk</a></p><p id="p1">INGEN ADGANG: Fredag afsluttede Scleroseforeningen deres tur rundt til 10 af landets større byer. De sluttede i Valby, der som repræsentant for København klarede sig som en svømmer uden ben til OL.</p><p id="p2">»Det er faktisk landets dårligste resultat. Jeg havde det på fornemmelsen, for der var virkelig mange steder, jeg ikke kunne komme med ind i kørestolen,« fortæller 42-årige Jens Holst, der har sclerose og den seneste tid har rejst med Scleroseforeningen rundt i landet.</p><p id="p3">Her har de undersøgt, hvor let eller svært det er for folk i kørestol at komme ind i butikkerne.</p><p id="p4">I Valby var resultatet helt nede og ramme 18 procent, og det er det absolut dårligste resultat på landsplan.</p><p id="p5">Jens Holst besøgte sammen med Scleroseforeningen 184 butikker. Jens Holst kom kun med ind i de 34 af dem.</p><p id="p6">Fyrtårnet i Valby Scleroseforeningen uddelte klistermærker, som butiksejere med let adgang for kørestolsbrugere, kan klappe sig selv på skulderen med, og derefter sætte i vinduet.</p><p id="p7">Men det blev til ganske få skulderklap og klistermærker i Valby. Til trods for, at der også er gode eksempler.</p><p id="p8">»Posthuset i Valby står som et fyrtårn. Da Post Danmark indførte det første selvbetjeningsposthus her i Valby var de i dialog med kørestolsbrugerne og indrettede det under stor hensyntagen til os i kørestole,« fortæller Jens Holst og fortsætter: »Der er jo ingen, der synes det er sjovt, at der er kunder, der ikke kan komme ind i butikken.</p><p id="p9">Jeg tror også, det er derfor, vi har set nogle fine alternative løsninger. Der er for eksempel mange grønthandlere, der lægger tæpper ud, så det er nemt at køre over små trin og kanter,« siger Jens Holst.</p><p id="p10"><br /><em style="bold">Mister indtægter</em></p><p id="p11">Erfaringerne fra Valby er ifølge Scleroseforeningen, der selv har hovedsæde i Valby, at mange butiksejere gerne kommer ud ad butikken for at betjene kunder i kørestol.</p><p id="p12">Det er positivt, men ifølge Jens Holt, er det ikke i alle tilfælde godt nok.</p><p id="p13">»Det fungerer rigtig godt for mange af dem, der bor i Valby og ikke selv kan komme ind i butikkerne. Men for folk som mig, der ikke bor her, kan det være svært at vide, at butiksejeren gerne kommer ud med varerne. I øvrigt er det ikke den samme oplevelse. Det kan godt være, jeg har en idé om, hvad jeg vil købe. Men det er en anden oplevelse at komme ind og se for mig selv, hvad der er på hylderne. Den oplevelse bliver jeg snydt for,« siger han.</p><p id="p14"><br /><em style="bold">Farvel turister</em></p><p id="p15">Når Jens Holst tager på ferie med sin kone og tre børn afgør en let adgang til butikker meget.</p><p id="p16">Valget falder som regel på steder, de enten ved har gode adgangsmuligheder, eller steder, de i forvejen kender.</p><p id="p17">»Det er ikke kun de butikker, jeg gerne vil besøge, der mister kunder i butikken. Selv om jeg siger til min kone, at hun bare skal gå ind og se på tøj alene, så venter jeg udenfor, så ender det tit med, at hun finder en anden butik, hvor jeg kan komme med. Og skal vi på café, er det jo klart, at de ikke efterlader mig ude i regnen.</p><p id="p18">Så finder vi et andet sted,« siger han.</p><p id="p19"><br /><em style="bold">Billige løsninger</em></p><p id="p20">Mens der sikkert nok er indtægter at hente for butiksejerne, så er der naturligvis også udgifter ved at investere i bedre adgang for bevægelseshæmmede.</p><p id="p21">»Men når man ser sig omkring, så har mange af butikkerne indrettet sig for mange tusinde kroner i inventar. En løsning som for eksempel en rampe til kørestolsbrugere koster en brøkdel af det, de allerede har investeret,« siger Jens Holst.</p><p id="p22"><br /><em style="bold">Fakta TILGÆNGELIGHED</em></p><p id="p23">Andel af butikker i byerne, som kørestolsbrugeren Jens Holst kunne komme ind i.</p><p id="p24">Aalborg Horsens Aarhus Haderslev Odense Randers Næstved Korsør Roskilde. Valby.. % Kilde: Scleroseforeningen.</p><p id="p1">FORSØGSKANIN: Valbys rolle som solcelle-forsøgskanin i EU regi er tæt på sin afslutning.</p><p id="p2">Projektet -EU Concerto projekt Green Solar Cities -har skullet demonstrere lavenergibyggeri og vedvarende energiløsninger i de to udvalgte europæiske byer, Valby og bydelen Lehen i Salzburg by.</p><p id="p3">Siden 2007 har Green Solar Cities i Valby gennemført en lang række demonstrations-og udviklingsprojekter, der skal vise vejen frem for energirigtigt byggeri. Projektet har givet tilskud til energirenovering og nybyggeri, der gennemføres med en 30 procent bedre energistandard end standardbyggeriet og samtidig er der givet tilskud til solvarme og solceller.</p><p id="p4">For eksempel får Vandkulturhuset energi fra et stort solcelleanlæg på Valby Hallen, Valby Kulturhus har fået nye solceller på taget og gavlen, Lykkebo Skole har solceller på deres sportshal og Dr. Ingrids hjem og Langgadehus er forsynet med solvarmeanlæg.</p><p id="p5"><br /><em style="bold">Prøvehallen imponerer</em></p><p id="p6">Noget af det der især har imponeret partnerne fra EU, er omdannelsen af den gamle porcelænsfabrik til et aktivt centrum, der nu rummer Kulturhuset Prøvehallen med et 120 kvm stort solcellekunstværk på gavlen.</p><p id="p7">Anita Jørgensens solcelledrevne kunstværk med matsorte solceller og krøllede neonrør, der lyser rødt om natten, kan opleves af de tusindvis af passagerer, der dagligt passerer forbi med toget til og fra København. Værket blev til i et unikt samarbejde mellem en lang række aktører: Cenergia Energy Consultants, Solcelleproducenten Racell, Københavns Kommune, daværende Stadsarkitekt Jan Christiansen, SolarVent og kunstneren Anita Jørgensen.</p><p id="p8">Projektet fik tilskud fra blandt andet EU-projekter og Københavns Kommune og blev indviet i marts 2009.</p><p id="p9">»Siden vi startede med Green Solar Cities i 2007, har vi fået et meget mere nuanceret billede af, hvad energirenovering er, og fået kendskab til nye løsninger - hvad virker og hvad virker ikke,« siger Jakob Klint fra KUBEN Management, der er administrativ koordinator i Green Solar Cities.</p><p id="p10">»Men erfaringen med det tekniske, har sådan set ikke været den største udfordring.</p><p id="p11">Det er mere processen og samarbejdet,« tilføjer Jakob Klint, og ærgrer sig over, at projektet røg ind i finanskrisen, som midlertidigt stoppede en række udviklingsprojekter i Valby.</p><p id="p12">»Green Solar Cities har dog på effektiv vis understøttet et netværk og en vigtig dagsorden.</p><p id="p13">Og jeg er glad for at energisiden er kommet på dagsordenen hos bygherrerne,« siger Jakob Klint.</p><p id="p14"><br /><em style="bold">Populært pointsystem</em></p><p id="p15">Green Solar Cities har i alt 17 partnere, og samarbejdet og udvekslingen af erfaringer og know how har været til gensidig inspiration.</p><p id="p16">I Salzburg er Green Solar Cities projektet koncentreret omkring bydelen Lehen, og de har kunnet inspirere med deres mange solvarmeanlæg og tekniske løsninger, men først og fremmest har de inspireret partnerne med en finansieringsmodel, et pointsystem, der går ud på, at der gives energitilskud til boligbyggeri.</p><p id="p17">I den østrigske delstat Salzburg har denne pointmodel været med til at fremme energieffektive bygninger, så alternativ energi nu mere er en regel end en undtagelse.</p><p id="p18">Pointsystemet er en stor succes og »det er et nemt, billigt og helt ubureaukratisk system,« fortæller Inge Strassl fra Salzburger Insitut für Raumordnung und Wohnen.</p><p id="p19">I denne måned er der afslutningskonference for Green Solar Cities i Salzburg, men projektet er alligevel ikke helt slut.</p><p id="p20">Lige nu arbejdes der nemlig blandt andet på nye anlæg ved Hornemanns Vænge og Carl Jakobsens Vej, og mon ikke endnu et spektakulært solcelleanlæg eller lignende inden længe lyser op i Valby.</p><p id="p1">På hendes 30 års fødselsdag, fredag den 16. november, har skuespilleren, satireforfatteren og komikeren Vicki Berlin chancen for at blive vinder af Vild med dans-konkurrencen på TV 2.</p><p id="p2">Sammen med makkeren Steen Lund har hun fredag efter fredag danset sig længere mod trofæet, og i semifinalen fredag lagde de flot ud med en stribe 10-taller, højeste score.</p><p id="p3">- Det har være rigtigt sjovt at være med. Jeg sagde ja, fordi jeg så det som en mulighed for virkelig at lære at danse, siger Vicki Berlin, der er skuespiller og en af Danmarks få kvindelige stand-up-komikere. Hun er også forfatter til Tjenesten på P3, som hun lige nu er ved at optage den nye sæson til.</p><p id="p4">I øjeblikket har hun så ekstra travlt. Om dagen pendler hun mellem DR i henholdsvis Gladsaxe og Ørestaden og hver aften skal der øves dans sammen med makkeren. Når hun kommer hjem klokken 23.30, kan hun med egne ord bestemme, om hun vil checke emails eller have noget aftensmad, inden hun går i seng.</p><p id="p5">Og den endnu 29-årige kvinde fra Valby har da også tabt sig noget i løbet af dansesæsonen.</p><p id="p6"><br /><em style="bold">Kiloene rasler af</em></p><p id="p7">- Jeg ved ikke hvor meget, det er i kilo, for jeg har ingen vægt. Og jeg har fået mange muskler, men jeg er gået fra en størrelse 33 til 28 i cowboybukser, så der skal da nok være røget fem-seks kilo, siger Vicki Berlin.</p><p id="p8">Og det er ikke tilfældigt, at størrelsen bliver målt i cowboybukser.</p><p id="p9">- Jeg er mest en jeans-pige, så det har været ret sjovt med alle de kjoler. Men hvis det ikke var fordi, sminkøren er så festlig, så kunne jeg ikke holde ud at blive sminket i flere timer. Når jeg skal i byen, skal det tage 10 minutter, så er jeg klar, griner Vicki Berlin, der har boet i over tre år i Valby i en lejlighed på Cæciliavej. </p><p id="p10">Men selvom hun og kæresten Christian Munk skal giftes til sommer, bor de ikke sammen.</p><p id="p11">- Han har et dejlig hus i Taastrup, men jeg er så vild med Valby, at jeg ikke kan nænne at flytte herfra, siger Vicki Berlin, der har fået overtalt den kommende brudgom til at de skal købe et hus sammen i Valby, eller i hvert fald tæt på.</p><p id="p12">- Det er sådan et lille fristed, der er rigtigt hyggeligt og mange gode caféer, og så bor min søster og mine to små niecer her, så nej, jeg har ikke lyst til at flytte fra Valby.</p><p id="p13"><br /><em style="bold">Vil vinde</em></p><p id="p14">Da Vicki Berlin sidste år var en almindelig seer til Vild med dans, tænkte hun, at det jo bare var for sjov. Men sådan er det ikke mere.</p><p id="p15">- Nu man er med, vil jeg virkelig gerne vinde, siger Vicki Berlin, der også i seneste udsendelse afslørede en stor ildhu.</p><p id="p16">- Da jeg blev konfirmeret, sagde min mors onkel i sin tale til mig, at jeg altid kunne give lidt mere, end folk forventede af mig. Det har jeg virkelig taget til mig, og jeg synes, at man skylder folk, der kigger på det og de mennesker, der har arrangeret det at give den gas og give alt, hvad man har, og så lige lidt til. Hvis du synes en Valby-pige skal vinde Vild med dans 2007, så vær med i sms-afstemningen under udsendelsen på TV2 fredag den 16. november klokken 20.00.</p><p id="p1">Valby Idrætspark skal være et mekka for hovedstadens idrætsudøvere - ja, faktisk skal den gamle idrætspark være en decideret idrætsby.</p><p id="p2">Det er visionerne bag den lokalplan, som politikerne netop har vedtaget.</p><p id="p3">De vil give hele området mellem Ellebjergvej og Valby Parken en kæmpe overhaling med erhverv, ungdomsboliger og en gennemrenoveret Club Denmark Hal.</p><p id="p4">» Renoveringen af Valby Idrætspark er tiltrængt, og jeg glæder mig rigtig meget til at se det færdige resultat. Vi giver idrætten i Valby et løft, men vi giver også idrætten i hele København et gevaldigt løft. Vores ambition på sigt er at lave en egentlig idrætsby, hvor vi også gør plads til idrættens organisationer og hotelfaciliteter for besøgende idrætsudøvere, « siger overborgmester Frank Jensen.</p><p id="p5">Planerne indeholder blandt andet nye omklædningsfaciliteter til Club Denmark Hal, nye boldbaner, 5.500 ungdomsboliger, nye klubhuse og kontorer til idrætsorganisationer.</p><p id="p6">Alene renoveringen af hallen koster 75 millioner kroner.</p><p id="p7">» Der kommer 100.000 flere københavnere frem mod 2025. Et rigt idrætsliv er vigtigt for, at vi fortsætter med at være en god by. Derfor har jeg sagt, at vi skal investere mindst 110 millioner om året i nye idrætsfaciliteter.</p><p id="p8">Det står jeg naturligvis ved, « siger Frank Jensen, der vil skabe plads til både bredde-og eliteidræt i den nye idrætsby.</p><p id="p9">Der er endnu ingen dato for, hvornår hele projektet skal stå færdig.</p><p id="p1">SVØMNING: De fleste kender Fremad Valby som en fodboldklub og måske også en håndboldklub.</p><p id="p2">Men nu springer den driftige idrætsforening på hovedet ud i svømmesporten.</p><p id="p3">Fremad Valby inviterer således til svømmeundervisning i det nye Valby Vandkulturhus.</p><p id="p4">Det er et nyt tilbud til drenge og piger i alderen 8-12 år, som hver torsdag i tidsrummet kl.</p><p id="p5">17.00-19.00 kan blive undervist i svømningens kunst.</p><p id="p6">Børn fra 8 til 10 år bliver tilvænnet til vandet og får begyndende svømmetræning, mens der er generel svømmeundervisning for piger og drenge mellem 10 og 12 år. De to hold bliver instrueret af to trænere hver. Sæsonen løber frem til midt i juni 2013.</p><p id="p7">»Vi er ikke ude på at skabe medaljekandidater til OL i Rio -ikke i første omgang, men vi håber, vi kan introducere svømning som sport for drenge og piger, som måske har fået lyst til at prøve legen med vandet efter OL i London,« siger Fremad Valbys nytiltrådte formand, Søren Stange, til Valby Bladet.</p><p id="p8">Han oplyser, at klubben holder ' åbent hus' på torsdag den 6. september kl. 17.00, hvor interesserede kan komme til prøveundervisning.</p><p id="p9">Dog er der maximalt plads til 20 børn i vandet ad gangen, så man skal tilmelde sig ved at sende en mail til fremadvalby@fremadvalby.</p><p id="p10">dk. Læs mere på fremadvalby.</p><p id="p11">dk. bob.</p><p id="p1">Hvad skal der til for, at Gl.</p><p id="p2">Valbys pladser kommer til at sprudle af liv og aktiviteter? Det spørgsmål bliver kastet i vejret på tirsdag, når Områdefornyelsen Gl. Valby inviterer til en workshop om forbedringen af bylivet på fire af kvarterets pladser. Det drejer sig om Monrads Plads, Tingstedet, Porcelænstorvet, Herman Bangs Plads.</p><p id="p3">På workshoppen vil følgende emner blive drøftet: Hvilke pladser fungerer godt? Hvor er der udfordringer? Hvor skal vi sætte ind? Hvad kan vi gøre for at skabe mere liv? Resultaterne skal give et billede af, hvor der er behov for at sætte ind, hvad der skal gøres, og hvilke projekter, der skal arbejdes videre med og støttes op om i fremtiden.</p><p id="p4">Ved at dukke op og deltage i workshoppen kan du få indflydelse på, hvordan pladserne skal bruges fremadrettet.</p><p id="p5">Arrangementet afholdes i Prøvehallen, og Områdefornyelsen er vært ved mad og drikke.</p><p id="p6">Områdefornyelsen Gl. Valbys ansatte ( billedet) indbyder tirsdag alle områdets borgere til en spændende workshop om at skabe liv på pladserne i Gl.</p><p id="p7">Valby.</p><p id="p8"><br /><em style="bold">Tid og sted</em></p><p id="p9">Workshop om pladserne i Gl. Valby, tirsdag d. 22.</p><p id="p10">februar kl. 16.30 -20.00 i Prøvehallen, Porcelænstorvet 4. Du kan tilmelde dig ved at sende en e-mail til valby@tmf. kk. dk eller ved at ringe på tlf. 29 32 22 44.</p><p id="p1">FODBOLD: 1.096 tilskuere til en københavnsseriekamp hører til sjældenhederne. Det er imidlertid også sjældent, at Valbys to ældste og største fodboldklubber tørner sammen.</p><p id="p2">Faktisk er det aldrig tidligere sket i en turneringskamp ( i 1957 mødtes de to klubber dog i landspokalturneringen).</p><p id="p3">Lørdagens imødesete opgør endte uafgjort 0-0, men underholdende var det. Og kulissen er der mange divisionsklubber, der med rette kan misunde Valbys to fodbold-flagskibe.</p><p id="p4">Nøjagtig samtidig med opgøret i Valby Idrætspark spillede Vanløse IF hjemmekamp i Vanløse Idrætspark mod en anden traditionsrig københavnerklub, B 93. Kun 306 tilskuere havde fundet anledning til at følge den kamp -og det til trods for, at der var tale om et næsten-topopgør i 2. division øst.</p><p id="p5">Lokalderbyet i Valby blev helt som ventet en intens og tæt affære. Favoritterne fra Frem satte sig på spillet straks fra start, men måtte vente i 16 minutter før første målchance opstod. Den tilfaldt Tim Ilsø, som endnu en gang spillede helt fremme. Ilsøs resolutte afslutning sad dog lige på Fremad Valby-keeper, Jess Hansen.</p><p id="p6">I kampens 23. minut slap Mads Thomsen af sted i et kontrastød.</p><p id="p7">Men Fremad-angriberen formåede aldrig at vriste sig helt fri, og chancen løb ud i sandet.</p><p id="p8">Frem havde fortsat bolden klart mest, men først hen imod slutningen af 1. halvleg kom ' gæsterne', som frem'erne på papiret var, frem til et par muligheder. I det 39. minut fik Tim Ilsø en pludseligt opstået chance fra tæt hold, men Ilsøs afslutning voldte ikke Jess Hansen problemer. To minutter senere gik Jess Hansen derimod galt af et hjørnesparksindlæg, som havnede for fødderne af Morten Overgaard, men Frem-midterforsvarerens skud blev blokeret.</p><p id="p9"><br /><em style="bold">Dommedagsdrøn</em></p><p id="p10">Efter et lille kvarters tøven udviklede 2. halvleg sig til en underholdende affære. I det 57.</p><p id="p11">minut lagde Frems Sebastian Seeger-Hansen en præcis aflevering fra venstrekanten ind til Frem-debutanten, Dennis Bo Mortensen, Den tidligere divisionsspiller headede mod fjerneste stolpe, men måtte se sit forsøg stryge forbi mål.</p><p id="p12">Det var begrænset, hvor mange gange de heroisk kæmpende Fremad Valby-spillere formåede at true Frem-målet.</p><p id="p13">Men efter 59 minutters spil blev der i den grad lavet om på det: Jeppe Dybdahl tog ladegreb og fyrede et dommedagsdrøn af sted mod mål. Bolden hamrede mod underkanten af overliggeren for øjnene af en paralyseret Jakob Køhler Hansen.</p><p id="p14">Frem-målmanden var til gengæld hurtigt over returbolden fra Mads Thomsen, hvis forsøg blev blokeret.</p><p id="p15">I kampens 65. minut etablerede Frem et vedvarende angreb, som Dennis Bo Mortensen afsluttede, men Jess Hansen var på plads. Tre minutter senere afsluttede Dennis Bo Mortensen nok en gang -men denne gang over mål.</p><p id="p16"><br /><em style="bold">Fortsat ubesejrede</em></p><p id="p17">Fremad Valby var med en mand i undertal i ti minutter både i 1. og i 2. halvleg som følge af gule kort. Advarslen i 2. halvleg tilfaldt Rune Andersen for at nedlægge 300-kamps jubilaren, Martin Jeppesen, i et gennembrudsforsøg. Det efterfølgende frispark udløste et klumpspil foran Fremad-målet, men hjemmeholdet red endnu en gang stormen af.</p><p id="p18">Herefter var det som om gassen gik lidt af Frem-ballonen.</p><p id="p19">Syv minutter før tid var det i stedet tæt på en Fremadscoring, da Patrick Nielsen afsluttede med en helflugter på indskiftede Mikkel Nielsens indlæg fra venstre. Kun en stor redning af Jakob Køhler Hansen forhindrede en Fremad-føring.</p><p id="p20">Minuttet efter fik Dennis Bo Mortensen sin fjerde og Frems sidste målchance, da Mikkel Andersson lagde bolden til rette for ham tæt under mål.</p><p id="p21">Men Frem-debutanten manglede nok en gang den fornødne skarphed og måtte gå fra banen uden at score.</p><p id="p22">Det måtte kampens øvrige aktører også. I slutmutterne var det imidlertid Fremad Valbys spillere, der var mest ihærdige foran mål. Men den helt åbne målchance udeblev.</p><p id="p23">Dermed endte den historiske kamp 0-0, og de to Valbyklubber kan således fortsat bryste sig af at være ubesejrede i denne sæson. Både Fremad Valby og Frem har 14 point for seks kampe og besætter de to øverste pladser i københavnsserien.</p><p id="p24">Fremad er fortsat på 1. pladsen -ét mål bedre end naboerne fra Frem.</p><p id="p1">BYGGERI: Valby Kino er med i kapløbet om at blive kåret som årets bedste renovering og dermed modtage Renover-prisen.</p><p id="p2">Den gamle ejendom på Gammel Jernbanevej, der tidligere husede en datacentral, er ikke et sædvanligt byggeri, men en sammensætning af et gammelt klassicistisk rødstenshusfacade med frontispice og gesimsbånd bygget industrielt i betondæk og søjler. Det er derfor ikke et sædvanligt byggeri.</p><p id="p3">I 2013 undergik bygningen en renovering, hvor der blev etableret tre biografsale uden, at man ændrede på bygnings oprindelige industrielle udtryk.</p><p id="p4">»Bygningens nye funktioner indgår i biografen som bløde runde objekter, der fremhæver kontrasterne mellem nyt og gammelt,« hedder det i indstillingen.</p><p id="p5"><br /><em style="bold">Uddeles for femte gang</em></p><p id="p6">Det er femte gang, at Renoverprisen bliver uddelt.</p><p id="p7">»Formålet med prisen er at fremhæve de gode renoveringseksempler, der findes rundt omkring i hele landet, så vi kan inspirere til endnu flere nytænkende og spændende renoveringer,« siger Lars Axelsen, adm. direktør i Grundejernes Investeringsfond, der sammen med Realdania står bag prisen.</p><p id="p8">Også Valhøjvej 6 og Hornemanns Vænge er blandt de indstillede byggerier.</p><p id="p9">Renoveringsprojekter kan indstilles indtil 1. marts pårenover.</p><p id="p10">dk. Kort efter tidsfristen vurderer nomineringsudvalget alle de indstillede projekter og beslutter, hvilke projekter der skal nomineres til prisen. Vinderen kåres ved en prisfest i København i august.</p><p id="p11">Sidste år var det Konstabelskolen på Margretheholm, der løb med prisen.</p><p id="p1">" Valbys vide Verden" er titlen på Prøvehallens kæmpeudstilling, som løber af stablen under Valby Kulturdage.</p><p id="p2">I de sidste uger op til udstillingen knokler arrangørerne på højtryk med at få de mange detaljer på plads omkring udstillingen.</p><p id="p3">Den åbnes med et brag lørdag den 4. september kl. 12, og det ligger nu fast, at åbningstalen holdes af Ejner Jensen -den mangeårige formand for Valbys bydelsråd og lokaludvalg.</p><p id="p4">-Ejner Jensen har i høj grad har været med til at forme Valby og den fælles identitet, som udstillingen kredser om, begrunder Leif Norlyk fra Prøvehallen valget af åbningstaleren.</p><p id="p5"><br /><em style="bold">Dans og Valby-retter</em></p><p id="p6">Umiddelbart efter åbningstalen vil de TV-kendte DM-og VMvindende dansere fra Beatjump give et show kreeret til lejligheden.</p><p id="p7">Imens kan publikum nyde smagsprøver på de mange fantasifulde Valby-retter, som Café GG i Prøvehallen serverer i løbet af dagene. Retterne hedder " Valby i flammer", " Ugler i mosen" og andre lokalt inspirerede titler.</p><p id="p8">-Der er mange gode grunde til at besøge udstillingen allerede ved åbningen, fortæller Leif Norlyk.</p><p id="p9">Man kan tilmed opleve Valbymalernes første penselstrøg på det 60 kvadratmeter store lærred, der stilles op til lejligheden.</p><p id="p10">-Man kan komme og gå for at følge tilblivelsen af det store maleri. Det bliver i det hele taget en udstilling fuld af liv og overraskelser - på den måde kommer den til at afspejle Valby, lyder det fra Leif Norlyk.</p><p id="p11"><br /><em style="bold">Tid og sted</em></p><p id="p12">Valbys vide Verden - Prøvehallens store udstillings-satsning under Valby Kulturdage - åbner officielt lørdag d. 4. september kl. 12 i Prøvehallen på Porcelænstorve.</p><p id="p13">Oplev bl. a. kunstmalere i arbejde, dansere fra Beatjump og smagsprøver på en række lokale Valbyretter.</p><p id="p1">FLAGDAG: Det grønne flag vejrer nu over Valby Skole som et synligt bevis på skolens grønne profil. For at få lov at hejse Friluftsrådets grønne flag er der en række kræv som institutioner skal leve op til. Blandt andet nedsættelsen af et miljøråd og undervisning i bæredygtighed.</p><p id="p2">Børne-og ungdomsborgmester Pia Allerslev (V) hejste flaget på skolen, hvor der i samme omgang blev holdt stor sommerfest for børn og forældre.</p><p id="p3">Eleverne havde arrangeret forskelllige forlystelser og en lang række boder og loppemarked, som elevrådet stod for.</p><p id="p4">Men det var ikke kun Valby Skole, der kunne hejse flaget med stolthed. Også Fritidshjemmet Blommen fik i ugen besøg af børne-og ungdomsborgemesteren, der hejste det femte flag på fritidshjemmet.</p><p id="p5">Blommen er det eneste fritidshjem i Danmark, der har fået det grønne flag. Og nu endda for femte gang.</p><p id="p6">Hvert år laver Fritidshjemmet Blommen en omfattende miljøhandlingsplan, hvor de forskellige aktiviteter beskrives.</p><p id="p7">Formålet med aktiviteterne er, at børn og voksne aktivt arbejder på at minimere miljøbelastningen.</p><p id="p8"><br /><em style="bold">Fakta</em></p><p id="p9"><br /><em style="bold">KRAV FOR AT FÅ DET GRØNNE FLAG</em></p><p id="p10">Oprette et miljøråd Miljørådet organiserer arbejdet med at udarbejde en miljørevision og en miljøhandleplan Miljørådet kan selv tage initiativer til at gennemføre handlinger Mindst.. % af eleverne gennemfører et undervisningsforløb Miljørådet organiserer, at rapporten indsendes til Friluftsrådets sekretariat Grønt Flag Grøn Skole er med til at skabe konkrete besparelser på for eksempel vand-og energiforbruget. Ved at sætte fokus på bedre udnyttelse af ressourcerne kan skolen frigøre midler til andre formål.</p><p id="p11">Blommen fik sit femte flag for arbejde med økologisk produktion Kilde: Friluftsrådet.</p><p id="p1">En uge før jul besluttede sundheds-og omsorgsudvalget i København at Plejebo skal flyttes til det nybyggede plejecenter Langgadehus i Valby, når dette åbner ultimo 2010.</p><p id="p2">Det sker som led i moderniseringsplanen for plejehjemmene i København, og de plejehjem, der ikke opfylder den gældende boligpolitik, skal enten renoveres eller flytte til nye centre.</p><p id="p3">Ifølge sundheds-og omsorgsforvaltningen kan Plejebo ikke ombygges indenfor de økonomiske rammer, der ligger, så alternativet er at flytte hele institutionen til netop nye lokaler.</p><p id="p4">»Baggrunden er, at det ikke er muligt at ombygge Plejebo til bedre fysiske vilkår.</p><p id="p5">Lige nu er der revner i væggene, og rummene er uhensigtsmæssige,« siger leder af boligsekretariatet i sundheds-og omsorgsforvaltningen, Per Christensen.</p><p id="p6">Er det fysisk umuligt eller økonomisk umuligt? »Det er en blanding, men Plejebo har en stor gæld, så en tredjedel af det beløb, man må bygge for ville gå til at indfri gælden, og så er der ikke meget tilbage. Derfor er det en god mulighed at flytte ind i helt nye rammer i et helt nyt plejecenter,« siger Per Christensen.</p><p id="p7">Der er 74 boliger i Langgadehus, og Plejebo har 64 boliger.</p><p id="p8">Ifølge Per Christensen vil et par af beboerne flytte til andre plejehjem enten på Vesterbro og/ eller tættere på deres familie.</p><p id="p9">Har I svært ved at fylde pladserne op, og var det ikke meningen, at et plejehjem i Valby netop skulle være primært til Valbys ældre? »Nu er det jo sådan, at man bygger plejehjem i et lokalområde, men der er mange, der kommer udefra.</p><p id="p10">Og det er for at give Plejebo en mulighed for at flytte samlet -alternativet var at lukke om en årrække,« siger Per Christensen.</p><p id="p11">Det er den almennyttige boligforening, FSB, der ejer bygningerne, hvor Plejebo er. Socialforvaltningen er blevet gjort opmærksom på, at bygninger eventuelt kan være til rådighed til boliger til hjemløse, narkomaner eller psykisk syge »Nu vil vi kigge på, om vi kan bruge bygningerne til nogle af vores borgere«, siger pressekonsulent i socialforvaltningen, Niels Groth.</p><p id="p12">Tilbage til den aktuelle flyttesag:.</p><p id="p13"><br /><em style="bold">Klump i maven</em></p><p id="p14">Bestyrelsesformand i Plejebo, Sophie Hæstorp-Andersen, der selv bor på Vesterbro, ser med blandede følelser på flytteplanerne.</p><p id="p15">»Lige da jeg hørte det, fik jeg en klump i maven, men i forhold til, at vi får nye og bedre boliger, så kan jeg godt acceptere det, selvom Vesterbro jo mister et plejehjem, og der er noget helt specielt på Vesterbro. Men jeg havde da hellere set, at vi fik penge til at blive renoveret for,« siger bestyrelsesformanden.</p><p id="p16">Også forstander Pernille Sørensen er relativt positiv overfor flytteplanerne.</p><p id="p17">»Vi glæder os til at flytte over i et andet og mere tidssvarende byggeri med bedre plads til beboerne og bedre arbejdsvilkår for personalet«, siger Pernille Sørensen, der ikke frygter at det vil gå ud over Plejebos ' ånd'.</p><p id="p18">»Nu er det sådan, at vi flytter alle sammen -forstander, personale og beboere, og når vi kommer over på den anden side af det nye år, og det bliver lidt varmere, så vil vi tage på ture derud, så vi kan følge byggeriet,« siger Pernille Sørensen, der glæder sig over det nye centers beliggenhed.</p><p id="p19">Langgadehus ligger nemlig centralt i Valby lige ved shoppingcenteret Spinderiet.</p><p id="p20">»Valby Langgade er jo lidt ligesom Istedgade med små caféer og designbutikker,« siger Pernille Sørensen.</p><p id="p21">En af de særlige Vesterbro-ting ved Plejebo er den store idrætsdag med bydelens øvrige plejehjem samt børnehaver i Enghaveparken.</p><p id="p22">»Det er vi allerede begyndt at tænke på, hvordan vi kan fortsætte, og hvis Valby synes, at ideen er god, så kan det jo være, den også bliver i Valby,« siger Pernille Sørensen.</p><p id="p23">Formand for bruger-og pårørenderådet på Plejebo, Lidy Nielsen, er umiddelbart tilfreds:« De skitser vi har set ser rigtigt dejligt ud, og vi er rigtigt glade for, at vi kan blive sammen«, siger hun.</p><p id="p24"><br /><em style="bold">Frivilligt at flytte med</em></p><p id="p25">Det er frivilligt for beboerne, om de vil flytte med eller de vil finde andre plejehjemspladser.</p><p id="p26">Et par enkelte beboere har allerede sagt, at de vil blive på Vesterbro, hvor de er født og opvokset og har boet hele deres liv. En af de beboere, der har fået nyheden om flytteplanerne, er tidligere statsminister Anker Jørgensen: »Jeg synes, jeg bor meget godt her, og jeg forstår det ikke helt, men det er åbenbart utidssvarende, men som sagt, jeg synes her er meget godt, og jeg har jo selv været med til at kigge på grunden som mulighed for plejehjem.</p><p id="p27">Men lad os nu se, hvordan det går. Jeg har selv været med til mange byggesager, og så siger man, at det er færdigt på et tidspunkt, og så går der alligevel flere år,« siger Anker Jørgensen.</p><p id="p28">Du er glad for Vesterbro -vil du bede om at få en anden plejehjemsplads på Vesterbro eller vil du tage med til det nye center i Valby?« »Det er alt for tidligt at tænke på. Det kan jeg ikke tage stilling til, nu skal vi først høre mere om planerne,« siger Anker Jørgensen.</p><p id="p29">Beboerne har ifølge forstanderen fået lovning på, at de ikke selv skal pakke eller have besvær med det.</p><p id="p30">»Lige nu har vi juleferie ( mandag 21. december, red.) men det bliver da et af de store indsatsområder i 2010 -at få forberedt beboerne, »siger Pernille Sørensen.</p><p id="p31">Forslaget om flytning af Plejebo til Valby skal i høring i blandt andet Vesterbro Ældreråd og Vesterbro Lokaludvalg, men udvalgsformand Niels Vestergaard siger til Vesterbro Bladet, at han undrer sig over det: »Jeg er overrasket over, at det skulle være den bedste løsning, men nu må vi se på det, når vi får høringsmaterialet,« siger Niels Vestergaard.</p><p id="p32">Der er høringsfrist den 29.</p><p id="p33">januar, og sagen skal endeligt godkendes af borgerrepræsentationen.</p><p id="p1">SKØNHED: Vi er mange, der mener, at Valby er en af Kongerigets smukkeste bydele. Samantha Jensen og Cassandra Nielsen er kun med til at underbygge den påstand. De to Valby-piger har begge kvalificeret sig til årets Miss Danmark-finale.</p><p id="p2">At nå så langt kræver selvfølgelig, at man har udseendet med sig. Men der er meget mere end det ydre, der tæller. For eksempel selvsikkerhed: »Det gælder om at tro på sig selv men samtidig også om at være ydmyg og have en positiv udstråling,« siger 22-årige Samantha.</p><p id="p3">Hun bakkes op af Cassandra, der med sine 17 år er blandt finalens yngste deltagere: »Man skal være den bedste udgave af sig selv og ikke tage hverken sig selv eller konkurrencen alt for højtidelig,« pointerer Cassandra.</p><p id="p4">»Det er rigtigt. Det nytter ikke noget at overtræne. Så er det vigtigere at have sig selv med og være mental stærk,« supplerer Samantha.</p><p id="p5"><br /><em style="bold">Vil være læge</em></p><p id="p6">De to Valby-piger lader til at besidde den rette blanding af ydmyghed og selvtillid. I hvert fald går de begge efter sejren i næste måned Miss Danmarkfinale: »Det gælder om at tro på sig selv,« siger Cassandra.</p><p id="p7">»Ja, jeg er altså et konkurrencemenneske, så jeg går altid efter at vinde,« tilføjer Samantha, som har en fortid som atletikudøver på eliteplan. Hun holder fortsat formen ved lige ved at træne med konkurrenceholdet i Hvidovre Atletik &amp; Motion, men deltager ikke længere i atletikkonkurrencer: »Jeg har valgt at koncentrere mig om mine medicinstudier på Københavns Universitet,« fortæller Samantha.</p><p id="p8"><br /><em style="bold">Den lokale Meny</em></p><p id="p9">Atletiktræningen kom Samantha til gavn, da de i alt 30 Miss Danmark-finalister for nylig fik testet fysikken på Svanemøllen Kaserne ved blandt andet at genneføre en militær forhindringsbane.</p><p id="p10">»Vi har ikke fået resultatet af testene, men jeg håber da, at jeg ligger i toppen,« siger hun.</p><p id="p11">Cassandra er i gang med at tage en EUX (erhvervsgymnasial uddannelse) på Niels Brock. I fritiden arbejder hun i Meny på Gammel Køge Landevej.</p><p id="p12">Motionen begrænser sig til nogle løbeture i Vigerslevparken.</p><p id="p13">»Og så spiser jeg så sundt og fornuftigt som muligt og tager trapperne i stedet for elevatoren,« tilføjer hun.</p><p id="p14"><br /><em style="bold">Sommerglæde</em></p><p id="p15">I forbindelse med Miss Danmark-konkurrencen har finalisterne skulle involvere sig i et velgørenhedsprojekt efter eget valg.</p><p id="p16">Cassandras valg faldt på ' Camp Sommerglæde', der henvender sig til udsatte familier, som ikke har økonomi til at holde sommerferie med børnene.</p><p id="p17">»Jeg brugte en uge af min sommerferie sammen med børnene og deres familier. Jeg var med til at slå telte op og var på ture med børnene. Det var meget givende,« siger Cassandra, der har boet i Valby hele sit liv.</p><p id="p18"><br /><em style="bold">Krammebamse</em></p><p id="p19">Som medicinstuderende var det oplagt for Samantha at vælge et projekt inden for sygehusverdenen: »Jeg valgte TrygFondens ' Projekt Krammebamse', der uddeler bamser til børn, som for eksempel skal opereres eller i fuld narkose. Et barn der skal opereres er som regel bange eller i hvert fald nervøs. Så kan det være en stor hjælp at have en ven i en bamse, man kan kramme. Bamsen kan også være en stor hjælp i selve behandlingsforløbet, hvor den ' går forrest' og bliver udsat for de samme ting som barnet skal igennem,« forklarer Samantha.</p><p id="p20">De to Valby-piger mangler kun at deltage i én Miss Danmark-bootcamp mere, inden det går løs med den store finale, der afholdes i Cirkusbygningen 12. september. Vinderen af Miss Danmark-konkurrencen kvalificerer sig til Miss Worldfinalen i Kina til december.</p><p id="p21"><br /><em style="bold">SAMANTHA JENSEN</em></p><p id="p22">22 år</p><p id="p23">177 centimeter høj</p><p id="p24">Bor sammen med sin søster og to veninder på Montagehalsvej</p><p id="p25">Tidligere elite-atletikudøver</p><p id="p26">Studerer medicin på Københavns Universitet.</p><p id="p27"><br /><em style="bold">CASSANDRA NIELSEN</em></p><p id="p28">17 år</p><p id="p29">169 centimeter høj</p><p id="p30">Bor på Vigerslevvej med sin mor og ene storesøster</p><p id="p31">Tager en EUX på Niels Brock, og arbejder i Meny på Gammel Køge Landevej Se flere billeder på minby.dk og på Valby Bladet/ Kgs.</p><p id="p32">Enghave Bladets Facebook-side.</p><p id="p33"><br /><em style="bold">MISS DANMARK</em></p><p id="p34">Miss Danmark er Danmarks ældste skønhedskonkurrence</p><p id="p35">Den blev afholdt første gang i 1926 under navnet ' Frøken Danmark'</p><p id="p36">Vinderen af Miss Danmark kvalificerer sig til Miss World-konkurrencen Kilde: wikipedia.org.</p><p id="p1">FODBOLD: Der er blevet afviklet mange mindeværdige Valby Bladet Cup-finaler gennem tiderne. Den 12. af slagsen blev spillet lørdag eftermiddag og hører så absolut til en af de bedste og mest spændingsmættede.</p><p id="p2">Kombattanterne fra Rikken FC og FC Sydhavnen er kendte som to hold, der er godt sammenspillede og som går til stålet.</p><p id="p3">Der blev således givet og taget af et godt hjerte i samtlige nærkampe. Kampens dommer, Benjamin Leander, der normalt dømmer i 2. division, havde nok at se til. Han fik rig lejlighed til at lufte sit gule kort. Første spiller, der fik det at se, var FC Sydhavnens topscorer, Johan Christiansen.</p><p id="p4">Dermed var Rikken i overtal i ti minutter. Det var de rød-/ sortstribede ikke sene til at udnytte.</p><p id="p5">Driblestærke Yavuz Selim bragte Rikken foran 1-0 efter ti minutters spil.</p><p id="p6">FC Sydhavnen havde svært ved at skabe målchancer i 1.</p><p id="p7">halvleg over for et taktisk veldisciplineret Rikken-mandskab.</p><p id="p8">1-0 var således også stillingen ved pausen.</p><p id="p9">Fightede så det sprøjtede Da Yavuz Selim ni minutter inde i 2. halvleg endnu en gang var på pletten og bragte Rikken foran med 2-0, lignede det en afgørelse.</p><p id="p10">Men tre minutter senere fik sydhavnerne fornyet håb, da et frisparksbold fra Johan Christiansen ramte en Rikken-spiller i muren, hvilket snød målmand Martin Mikjær, der kun kunne se til, at bolden strøg i mål. 2-1 og FC Sydhavnen havde 33 minutter plus det løse til at jagte en udligning.</p><p id="p11">Der blev tacklet så det sang og fightet så det sprøjtede foran et medlevende publikum. De to holds spillere gik imidlertid aldrig over stregen. Alligevel ragede Rikken-spillerne et par gule kort til sig i slutfasen. Rikken var således 9 mod 11, da et tungt FC Sydhavnen-pres omsider gav bonus i kampens 82.</p><p id="p12">minut. Målscorer til 2-2 var anfører Søren Andersen.</p><p id="p13">Nu gik Sydhavnen efter sejren.</p><p id="p14">Rikken var presset i bund og kunne primært takke uskarpe Sydhavnen-spillere for, at sejrsmålet udeblev. Tættest på var Nikolai De Lemos, da hans afslutning i det 90. minut sneg sig tæt forbi den fjerneste målstolpe.</p><p id="p15">Fire minutter inde i dommer Benjamin Leanders tillægstid modtog Rikkens Christopher Rechnagel sit andet gule kort, som derfor blev vekslet til et rødt.</p><p id="p16"><br /><em style="bold">Det lå i kortene..</em></p><p id="p17">Rikken var således en spiller i undertal, da de to hold tog hul på fem minutters forlænget spilletid. I Valby Bladet Cup er der ikke noget, der hedder straffesparkskonkurrence.</p><p id="p18">I stedet skal de to hold tage en spiller ud for hvert femte spillede minut i den forlægede spilletid. Det fortsætter man med, indtil et af holdene fører ved udgangen af en af disse fem-minutters perioder.</p><p id="p19">Med en spiller i undertal og en tendens til at rage gule kort til sig lå det således -i bogstaveligste forstand -i kortene, at FC Sydhavnen ville trække det længste strå. Men Rikkens Sebastian Søndergaard ville det anderledes: Tre minutter inde i den forlængede spilletid brød han igennem i venstre side og fremtvang et straffespark, som han selv udnyttede stensikkert.</p><p id="p20">3-2 og så skulle Rikken bare havde overstået de sidste to minutter.</p><p id="p21">Det lykkedes til fulde, og så kunne jublen ellers bryde løs i Rikken-lejren.</p><p id="p22">Suveræne Hellas-piger Forud for den medrivende herrefinale havde de to bedste hold i Valby Bladet Kvinde Cup 2013 fordelt 1. og 2. pladsen imellem sig.</p><p id="p23">Med fire overbevisende sejre i fire kampe -blandt andet 5-1 over Fremad Valby -og en målscore på 29-5 var Boldklubben Hellas storfavorit til at løbe med titlen. Hellas-spillerne havde imidlertid næppe glemt sidste års turnering, hvor man var -om muligt -endnu mere suveræn i de indledende kampe, hvorefter Hellas sensationelt tabte til Rikken FC i finalen.</p><p id="p24">Den fadæse måtte ikke gentage sig i år. Pletten så da også ud til at blive vasket godt og grundigt væk, da Hellas bragte sig foran på et langskud fra Tina Volkmann efter bare to minutters spil.</p><p id="p25">Men de unge spillere fra Fremad Valby bed godt fra sig -også selvom de kom bagud med 0-2 syv minutter inde i 2.</p><p id="p26">halvleg på en scoring sat ind af Tulle Petersen. Fem minutter før tid fik de flot fightende Fremad-spillere endda reduceret til 1-2 ved Luna Buron.</p><p id="p27">Så steg nervøsiteten i Hellas-lejren og sidste års dårlige minder kom op til overfladen.</p><p id="p28">Fremad havde faktisk chancen for at udligne, men Hellas red stormen af og kunne fuldt fortjent lade sig hylde som vinder af Valby Bladet Cup 2013.</p><p id="p1">Du kan danse, du kan lave din egen film, eller du kan skabe din egen musikalske lydcollage.</p><p id="p2">Kultur Valby åbner dørene til mange forskellige aktiviteter for børn, når folkeskolernes vinterferie i den kommende uge fra den 13. til 19. februar banker på døren.</p><p id="p3">På Vigerslev Bibliotek kan man fx deltage i en workshop med Überlyd. Her indbyder jazzmusikeren Tao Højgaard og produceren Daniel Lindberg unge mellem 9 og 14 år til at skabe deres egen musikalske lydcollager: »Det bliver ret spændende at opleve, hvad de to unge musikere kan udrette sammen med børnene. Workshoppen kommer til at foregå efter princippet, at man skaber et lydunivers af det, som man lige har for hånden - her er det ikke nødvendigt, at kunne spille på en masse fine instrumenter, man kan sagtens være med, selvom man aldrig har gået til blokfløjte-, guitar-eller sangundervisning,« fortæller Pia Svanholm, der er børnebibliotekar og medplanlægger af Kultur Valbys børnekulturfestival i vinerferien.</p><p id="p4">»Og så bliver det muligt for deltagerne at lægge den musik, som man skaber sammen med Überlyd, ud på sin egen facebookprofil som et youtube-klip, så man kan prale lidt,« siger Pia Svanholm med et smil.</p><p id="p5"><br /><em style="bold">Byg din drømmeby</em></p><p id="p6">På Valby Bibliotek kan man bygge drømmebyen i Play-Mais: »Ja, vi får besøg af to arkiteker, der vil hjælp børn fra 4 år og op med at bygge børnenes drømmeby. PlayMais er et helt specielle og bæredygtige byggeklodser, der kan limes sammen med vand. På den måde bliver det muligt at bygge nogle helt utrolige konstruktioner, fortsætter Pia Svanholm, der er sikker på, at mange børn nok skal få nogle utrolig sjove timer ud af den begivenhed.</p><p id="p7">Også i Valby Kulturhus er drømmebyen på plakaten: »I denne workshop kan børn mellem 4 og 10 år prøve kræfter med 3D-grafik og 3D-modeller, hvor man sammen med underviserne skaber en drømmebyen af en masse små modeller - ja, vel nærmest et helt dukkehuslandskab i miniaturestørrelse.</p><p id="p8"><br /><em style="bold">Fremtiden under vand</em></p><p id="p9">I Valby Kulturhus kan man også udforske drømmebyen under vandet: »Tag en dyb indånding og dyk, dybt ned under vandet.</p><p id="p10">Ved denne workshop klipper, klistrer, river, folder og maler vi fremtidens havbund.</p><p id="p11">Workshoppen henvender sig primært til børn mellem 3 og 6 år,« oplyser Pia Svanholm.</p><p id="p12">Alle arrangementerne i Valby er en del af Børnekulturfestivalen i København, der traditionen tro finder sted i folkeskolernes vinterferie - i år med »Drøm din by år 3012« som tema.</p><p id="p13">»De fleste af arrangementerne er gratis - og for mange af arrangementernes vedkommende er børnehaver, fritidshjem og fritidsklubber meget velkomne til at kigge forbi, men for næsten alle arrangementernes vedkommende glæder det, at man helst skal tilmelde sig for at være sikker på en plads,« slutter Pia Svanholm -og minder om, at tilmelding kan ske på www.kulturvalby.dk.</p><p id="p14"><br /><em style="bold">Fakta</em></p><p id="p15"><br /><em style="bold">VINTERFERIE-FRISTELSER</em></p><p id="p16">Mandag 13. februar: FIFA12 turnering/Vigerslev Bibliotek/kl. 10.30/Gratis/Tilmelding Teater for børn ved Valborgs Mave: Havets mor/Zone2/kl. 14.30 /50kr. Tirsdag 14- februar: FIFA12 turnering/Vigerslev Bibliotek/kl. 10.30/Gratis/Tilmelding Min Drømmebyworkshop / for børn 4-10 år/ Zone2/kl. 13/Gratis/Tilmelding Teater for børn ved Valborgs Mave: Havets mor/Zone2/kl. 14.3O/5Okr. Onsdag 15- februar: PlayMais - vi bygger fremtidens by/for børn/ Valby Bibliotek/kl. 10/Gratis/Tilmelding Stop Motion-filmworkshop/Zone2/kl. 10/Gratis/Tilmelding Überlyd - lydworkshop/Vigerslev Bibliotek/kl.l4/Gratis/Tilmelding Teater for børn ved Valborgs Mave: Havets mor/Zone2/kl. 14.3O/5Okr. Torsdag 16. februar Fremtiden under vand -workshop v. Mette Wille/ Zone2/kl. 10/Gratis/Tilmelding Danseworkshop v. Meire de Oliveira/Vigerslev Bibliotek/kl. 10+11+12/Gratis/Tilmelding Når børn skaber fortællinger om fremtidens by/ Valby Bibliotek/kl. 14/Gratis/Tilmelding Teater for børn ved Valborgs Mave: Havets mor/Zone2/kl. 14.3O/5Okr. Fredag 17-februar: Natgyserløb - København år3O12/Valby Kulturhus/kl.2O/3O kr.</p><p id="p1">Protester betaler sig. Det står klart for en gruppe borgere i Valby. Deres 2.396 underskrifter imod et lokalplanforslag, der vil tillade højt byggeri helt ud til Vigerslev Allé og dermed frarøve en række beboere sollys, har påvirket et politisk flertal i Københavns Kommune til at imødekomme borgernes ønske og ændre planen.</p><p id="p2">Borgerne på Vigerslev Allé er lykkelige over, at det lysner forude. Men helt tilfredse er de ikke. Derfor glæder det dem, at lokalplanen skal i høring igen. Nabofællesskabet er nemlig klar til endnu en tørn.</p><p id="p3">»Vi glæder os til at se en ny tegning af projektet, hvor man kan se, hvor store skygger de kommende bygninger vil kaste. Bliver bygningerne kun rykket tre meter tilbage fra vejen, skal vi stadig leve i mørke fire måneder om året. Så vi er parate til at kæmpe videre. Vi ønsker, at byggeriet skal rykkes 30 m tilbage fra vejen,« siger Jonas Duelund, der er en del af den beboergruppe, der har indsamlet de mange underskrifter imod byggeriet, der også har sat det lokale demokrati i Valby på en prøve.
<br /></p><p id="p4"><em style="bold">Katastrofalt samarbejde</em></p><p id="p5">Oprindeligt accepterede de politisk udpegede medlemmer af Valby Lokaludvalg nemlig lokalplanforslaget og dermed byggeri helt ud til Vigerslev Allé. Til stor kritik fra de berørte borgere - bl.a. arkitekturkritikeren Peter Olesen, der har engageret sig i kampen for fortsat at få solskin ind ad sine vinduer.</p><p id="p6">»Samarbejdet med lokaludvalget har været en katastrofe. De er skrupfornærmede over, at sådan nogle skide Valby-borgere har blandet sig i projektet. Det kan virke som om, de er blevet lidt benovede over, at det er et Henning Larsen-projekt. De har glemt at tænke omgivelserne ind i projektet,« siger Peter Olesen, mens Jonas Duelund undrer sig over, at dét lokaludvalg, der skal kæmpe for Valby-borgernes interesser, i høj grad har forsøgt at overhøre kritikken fra borgerne.
<br /></p><p id="p7"><em style="bold">Finde et kompromis</em></p><p id="p8">Ejner Jensen, formand for Valby Lokaludvalg, erkender, at lokalplanforslaget har skabt uenighed mellem borgergruppen og lokaludvalget.</p><p id="p9">»Men jeg tror aldrig, at vi får tilfredsstillet de borgeres ønsker. De vil helst ikke have bygget overhovedet. For mig handler det om at finde et kompromis. Og det er det, vi skal i gang med nu,« siger han.</p><p id="p10">Ejner Jensen understreger, at han også mener, at en tilbagerykning af bygningerne er den bedste løsning. Simpelt hen fordi alléen bevares - ikke fordi bygningerne ellers ville skygge for de nuværende beboere på Vigerslev Allé.</p><p id="p11">»For det første drejer det sig ikke om 2.000, men ca. 200 beboere. Og de kan under ingen omstændigheder undgå, at området ligger i skygge om vinteren. Så skulle det nye byggeri da rykkes 50 m tilbage, og så kan man lige så godt lade være med at bygge overhovedet,« siger Ejner Jensen.</p><p id="p12">Beslutningen om at ændre i lokalplanen blev truffet på bygge- og teknikudvalgets møde i sidste uge, hvor S, SF, EL og DF valgte at kappe lokalplanforslaget i to halvdele. Den del, der handler om det sydlige område ned mod jernbaneterrænet, hvor der skal opføres en lavere bebyggelse, vedtog politikerne. 
<br /></p><p id="p13"><em style="bold">Invitation til Pind</em></p><p id="p14">Til gengæld sendte de den anden del, der handler om den gamle F.L. Smidth-grund og dermed byggeriet op mod Vigerslev Allé, tilbage til forvaltningen med besked om, at byggeriet skal rykkes op mod 10 m tilbage fra vejen.</p><p id="p15">Ændringsforslaget blev stillet af socialdemokraterne i udvalget.</p><p id="p16">»En af grundene er, at forslaget har mødt så massiv modstand lokalt, og at lokaludvalget endte med at komme med en anden indstilling til forslaget end oprindeligt. Det er vigtigt, at vi hører, hvad lokaludvalget har at sige. Desuden har jeg hele tiden syntes, at det var et mærkeligt forslag, fordi man ville rykke byggeriet helt frem til Vigerslev Allé. For mig at se er det arkitektonisk hul i hovedet,« begrunder Joan Jensen (S).</p><p id="p17">Da Venstre i bygge- og teknikudvalget stemte imod ændringsforslaget, har borgerne i Valby allerede kridtet skoene for at vinde bygge- og teknikborgmester Søren Pinds (V) gunst.</p><p id="p18">Arkitekturkritiker Peter Olesen har netop afsendt en invitation til borgmesteren, hvor han inviterer ham op i sin Valby-lejlighed, så han kan nyde solen, mens den stadig er der.</p><p id="p19"><a href="mailto:sophie.alvi@jp.dk">sophie.alvi@jp.dk</a><a href="mailto:christina.agger@jp.dk">christina.agger@jp.dk</a></p><p id="p20"><br /><br /></p><p id="p21"><em style="bold">Fakta: Samarbejdet med lokaludvalget har været en katastrofe. De er skrupfornærmede over, at sådan nogle skide Valbyborgere har blandet sig i projektet. Det kan virke som om, at de er blevet lidt benovede over, at det er et Henning Larsen-projekt.</em></p><p id="p22">Forfatter og arkitekturkritiker Peter Olesen</p><p id="p1">POESI: At poetry slam er blevet stort i Valby, kan man konstatere, når man kigger på billetsalget.</p><p id="p2">Fredag åbner Valby Kulturhus atter dørene til den store finale i KBH-mesterskabet i Poetry Slam, men allerede inden redaktionens deadline var billetterne revet væk.</p><p id="p3">Når vi alligevel vælger at lave en lille omtale af den potiske konkurrence, er det for at sige, at alle dem, der ikke har nået at få en billet til selve finalen, faktisk har endnu en chance for at opleve tre af de sproglige genier.</p><p id="p4">Allerede nu på lørdag 14. januar inviterer Valbys bagmand i poetry slam, Peter Dyreborg, til et hyldestshow i Skuespilhuset i København.</p><p id="p5">Her kan du opleve vinderen samt nummer to og tre fra KBH-mesterskabet fredag, ligesom Peter Dyreborg selv går på scenen. Han er for øvrigt selv tidligere danmarksmester i poetry slam, så der er lagt op til en gedigen omgang digtopførelse.</p><p id="p6">Og så er det endda ganske gratis at deltage. Det eneste du skal gøre er at fragte dig selv til Skuespilhuset på Sankt Annæ Plads 36, 1250 København K i god tid, for der kan også hurtigt blive fyldt op her.</p><p id="p7">Det poetiske show begynder klokken 20.00 og varer til cirka klokken 21.15.</p><p id="p1">Det er efterhånden mange år siden, at Valbys sportslige flagskib, Boldklubben Frem, kunne kalde sig danske mestre. Faktisk er det så længe siden, at det var på samme tid som den tyske besættelse af Danmark (1944). Til gengæld er der stadig masser af liv i den gamle klub, hvis bedste mandskab lige nu slås i 2. division.</p><p id="p2">Naboerne fra Fremad Valby (billedet tv.) udfører tillige et kæmpestort stykke socialt arbejde med så stor en succes, at der er flere, der spiller fodbold i Fremad Valby end i Frem. Men på et hyggeligt og folkeligt niveau. Fremad Valby er også et damehold i håndboldens kvalifi kationsrække til 3. division.</p><p id="p3">Valby Idrætspark er tillige hjemmebane for en lang række mindre klubber, bl.a. gode, gamle AIK Frederiksholm, der nu er reduceret til en klub med bare to hold: Et oldboyshold og et lille hold, der spiller med i vinterturneringen. Ak ja, mon der er en fremtid i dansk fodbold for den gamle arbejderklub fra Sydhavnen?</p><block><p><br /><em style="bold">Foto: Valby Gassilo</em> </p></block><p id="p1">FESTIVAL: Tre dage med en stribe af shows, aktiviteter og taler krydret med fest og spil i lange baner. Danmarks vildeste nørdfestival, GeekCore, er tilbage for tredje år i træk. Festivalen foregår fra torsdag d. 15. oktober til lørdag den 17. oktober i Valby Kulturhus.</p><p id="p2">Festivalen er en hyldest til dansk spilkultur og e-sport i alle dens afskygninger. Her finder du både brætspil, kortspil, rollespil og computerspil og cosplay.</p><p id="p3">Der afholdes introforedrag til alle genrer som festivalen indeholder, så man kan lære, hvad, hvem og hvorfor folk går op i det, som de gør. Blandt andet kan man høre om Nørdernes Oprindelse af lektor Lars Konzack, deltage i Arkademaskine workshop med Troels Møller, der anmelder spil på Troldespejlet eller deltage i politikerdebatten om den manglende anerkendelse af nørdkultur.</p><p id="p1">SUMMER JAZZ: Saxofonisten Benjamin Koppels store program for festivalen »Valby Summer Jazz 2013« byder på 26 koncerter med danske og internationale musikere og vokalister.</p><p id="p2">I år er Betty Nansen Teatret på Frederiksberg en ligestillet scene med Prøvehallen i Valby.</p><p id="p3">Det særprægede ved Benjamin Koppels festival er, at han twister jazzen og mixer koncerter med internationale og danske kunstnere, hvor mange møder hinanden for første gang i en unik koppelsk' setting.</p><p id="p4">Han byder på genremøder, ører med »dobbeltsyn« og store navne inden for både klassisk musik og jazz, der henter inspiration i hinandens musikalske sfære. Der er amerikanske jazzlegender fra de kølige kattes jazzklub »Blue Note« i New York, og skal der være musikfest med alle genrer, har han også det i sin værktøjskasse.</p><p id="p5"><br /><em style="bold">Mød kunstnerne</em></p><p id="p6">Under ' Valby Summer Jazz 2013' skal man ikke høre katten i sækken. Som noget nyt for en dansk musikfestival præsenteres gratis ' Meet the Artists'-arrangementer, hvor man kan møde op og træffe jazzstjerner i intime interviews før dagens første koncert. Derefter kan man så vælge, om man vil købe billet til koncerten eller surfe videre i jazzfestivalens store program. De fleste af festivalens ' Meet the Artists' finder sted på Betty Nansen Teatret på Frederiksberg og kan tjekkes på www.valbysummerjazz.dk To af de største Men der er også gratis ' Meet the artists' i Prøvehallen. Søndag 7. juli kl. 17.15-17.35 taler to af Amerikas største nulevende jazzmusikere, basissten Scott Colley og pianisten Kenny Werner, med musikjournalist Per Wium om den internationale jazzscene og samarbejdet med danske musiker. Derpå er der koncert kl. 18.00 og kl. 20.30 med de herrer, hvor man i den grad kan ' nasse på stemningen' og lyden fra den legendariske Blue Note Jazz Club i New York. Den genopstår nemlig i Valby. Scott Colley er den foretrukne bassist for amerikanske jazzlegender som Herbie Hancock og Jim Hall og en dynamisk kapelmester for en jazzmester som tenorsaxofonisten David Sánchez.</p><p id="p7"><br /><em style="bold">Tilbage til Blue Note</em></p><p id="p8">Mandag den 8. juli kl. 18.00 og 20.30 er dert amerikansk jazzklubstemning i Prøvehallen med all star bandet The Cookers, der tilsammen har spillet med alle de store navne i den amerikanske jazzhistorie igennem en menneskealder: Billy Harper, Eddie Henderson, David Weiss, George Cables, Cecil McBee og Billy Hart. Stilen er hard bop, og ånden og stemningen går tilbage til Jazzhus Montmartre i 1960' erne og Blue Note Jazz Club i New York City.</p><p id="p9"><br /><em style="bold">Koncerter og anekdoter</em></p><p id="p10">Torsdag 11. juli kl. 17.15-17.35 i Prøvehallen er der ' Meet the Artist' med trommeslageren Alex Riel, der evner både jazz, rock, pop og folk. Han får en snak med jazzanmelder Kjeld Frandsen, Berlingske Tidende.</p><p id="p11">En enkelt anekdote fra 1960' ernes Jazzhus Montmartre sniger sig nok også ind i samtalen.</p><p id="p12">Derpå er der koncerter med Marie Carmen Koppel, Benjamin Koppel, Alex Riel og pianisten Ole Kock Hansens A Very Big Band. Og fredag 12. juli kl. 19.30 er der koncert med et 20 mands big band og solisterne Katrine Madsen og Tupac Mantilla.</p><p id="p13">P8 Jazz-ruten Valby Summer Jazz 2013 og DR er gået sammen om at tage lytterne af P4-og P8Jazz ud på jazzruter til, bl. a. er koncerten den 8. juli kl. 18.00 og kl. 20.30 i Prøvehallen med på P8Jazz' rute.</p><p id="p14">Valby Summer Jazz 2013 byder på mange koncerter i Prøvehallen, som kan ses på deres hjemmeside. Blandt andet den 6. juli, hvor der er to klezmerkoncerter.</p><p id="p15">Og søndag den 7.</p><p id="p16">juli er der en stille og meditativ brunch-koncert med Kenny Werner Duo og hamondorglets betvinger, Anders Koppel, kl. 11 for de formiddags-duelige.</p><p id="p1">OPDELT: Når børnene bliver flere flytter mange mod Valby, hvor der både er råd til rum og plads til børnene.</p><p id="p2">Særligt på Hanssted Skole har der været en stor stigning i antallet af børn i skolens distrikt.</p><p id="p3">Det har betydet, at skolen flere år i træk haft for mange elever til de to klasserækker, som skolen oprindeligt er bygget til.</p><p id="p4">Nye distrikter i høring Derfor foreslår Børne-og Ungdomsudvalget at ændre i skolens distrikt, så det område, der er omkranset af Maribovej, Vigerslevvej, Valby Langgade og banen samt en del af Akacieparken lægges til Ålholm Skoles distrikt, hvor der er plads til flere elever.</p><p id="p5">»Vi skal selvfølgelig sørge for, at skolernes kapacitet udnyttes bedst muligt, så den ene skole ikke står med tomme lokaler, men naboskolen er overfyldt.</p><p id="p6">Derfor kigger vi løbende på udviklingen i antallet af kommende skolebørn, så vi får trukket stregerne rigtigt,« lyder det i en pressemeddelelse fra børne-og ungdomsborgmester Pia Allerslev.</p><p id="p7"><br /><em style="bold">Seks ugers høring</em></p><p id="p8">Forslagene til nye skoledistrikter sendes i seks ugers høring hos blandt andet skolebestyrelserne, lokaludvalget, Københavns Forældreorganisation og Københavns Fælles Elevråd.</p><p id="p9">Herefter skal Borgerrepræsentationen tage endelig beslutning til forslaget i oktober, og først efter en vedtagelse her, vil ændringerne i skoledistrikterne gælde.</p><p id="p10">Vi skal selvfølgelig sørge for, at skolernes kapacitet udnyttes bedst muligt, så den ene skole ikke står med tomme lokaler, men naboskolen er overfyldt.</p><p id="p11">PIA ALLERSLEV (V), børne-og ungdomsborgmester.</p><p id="p1">Anne Sofie Hammers populære børnebøger om " Villads fra Valby" er nogle af tidens mest populære og mest læste bøger i børnehaverne og i indskolingen. Nu kommer teaterversionen af " Villads fra Valby" til Aabenraa mandag den 14. november, hvor den kan ses i Sønderjyllandshallen klokken 17.</p><p id="p2">" Villads fra Valby" er historien om den helt almindelige dreng Villads, som har en helt almindelig familie: en mor, en far og en storesøster.</p><p id="p3">Han bor i et pænt gult hus i en by der hedder Valby. Villads vil i bund og grund gerne være en sød dreng. Altså ikke sådan artig, for det lyder for kunstigt.</p><p id="p4">Bare rar, så at alle folk kan lide ham. Han kan ikke finde på at lave ballade. Derimod er han rigtig god til at få gode idéer. Og så glemmer han ind imellem at tænke over, om de voksne mon nu også synes, at ideerne er så gode.</p><p id="p5">Og det kan godt give en del ballade engang imellem - faktisk ret tit.</p><p id="p6">Forestillingen viser hverdagens leg gennem børneøjne og ligeså uskyldig den er for børn ligeså tåkrummende er den for voksne.</p><p id="p7">" Villads fra Valby" har noget af grine af -både for børn og voksne -for den handler om børns hverdag som den ser ud i dag med børnehave og skolestart, madpakker og mobiltelefoner.</p><p id="p8">I forestillingen kommer man igennem et helt skoleår - Villads' første år i skole, og derfor egner forestillingen sig til de børn, der snart skal i skole samt elever i 0.-3-klasse i indskolingen og deres forældre og bedsteforældre.</p><p id="p9">Du kan vinde billetter til forestillingen i Sønderjyllandshallen, da Teater i Aabenraa i samarbejde med Ugeavisen Aabenraa udlodder tre familiepakker, hvori der er billetter til to voksne og to børn til en værdi af 400 kroner stykket.</p><p id="p10"><br /><em style="bold">FAKTA</em></p><p id="p11">Sådan vinder du billetter Du kan vinde billetterne ved at svare på følgende spørgsmål: Hvilken by kommer Villads fra? Send dit svar på email post@teateriaabenraa.dk senest den 20. oktober klokken 12.</p><p id="p12">Vinderne får direkte besked.</p><p id="p1">Myreflittige Peter Olesens nyeste bog " Uden arkitekter" handler med valbyborgerens ord især om mennesker, der vælger at bo anderledes.</p><p id="p2">" Det er de færreste forundt at kunne realisere drømmen.</p><p id="p3">Men nogle kan og gør det altså".</p><p id="p4">Som altid i de fleste af Peter Olesens bøger er billederne de dominerende, og de er i høj grad nødvendige for at demonstrere rækkevidden i den perlerække af boliger og bygninger, som er anderledes.</p><p id="p5">Adskillige af adresserne er hemmelige. Af flere grunde.</p><p id="p6">En af dem kunne være, at der kunne ske en sand folkerejse for at se dem! Du vidste måske nok, at der er danskere, der bor i økologiske halmhuse, men vidste du, at der også er boliger i træerne herhjemme? Eller at der findes " Bali-typehuse"! Titlen rummer jo udgangspunktet for denne bog.</p><p id="p7">Det er en nok så usædvanlig lystrejse, Peter Olesen tager sin nysgerrige læser med ud på i det ganske land, lokalt bliver der plads til de fascinerende havebyer som Havebyen Mozart og Havebyen Kalvebod Brygge. Det handler om mennesker med drømme og modet til at realisere drømmene.</p><p id="p8">Måske romantiserer Peter Olesen en kende. Det skal han også have lov til.</p><p id="p9">Det gør han også lidt i en anden bog, hvor frederiksbergforlaget Frydenlund er " vært" for Peter Olesens nyeste " kærligheds-erklæring" til den bydel, han bor i.</p><p id="p10">Bogen " Ude i Valby" med fotos af Kurt Rodahl Hoppe er en fin bagatel af en bog om et Valby i forandring. Der er sket meget siden Peter Olesen i 1972 flyttede til " Den særlige provinsby" i storbyen.</p><p id="p11">Selvom bogen er en hyldest til bydelen, vil det ligne Peter Olesen dårligt ikke også at være kritisk og pege på dårligdomme, f. eks. får lokaliteten Valby Bibliotek hårde strenge ord.</p><p id="p12">Peter Olesen mener simpelthen ikke, at Københavns Kommune kan være det bekendt! Står der indirekte.</p><p id="p1">HVIS BÆNK ER DU?: Da DSB i sidste uge fjernede læglasset og satte armlæn på en række bænke på Valby Station vakte det stor harme på de sociale medier. En facebook-bruger skrev blandt andet »Jeg kan IKKE begribe, hvordan vi som samfund og som borgere, kan synke så lavt.</p><p id="p2">Det handler ikke om mangel på ' rummelighed', ' tolerance' eller ' inklusion' men om -rent ud sagt: mangel på anstændighed og medmenneskelighed!« DSB forklarer til Ekstra Bladet, at armlænene ikke er et forsøg på at genere hjemløse, men et spørgsmål om at indrette stationen efter internationale standarder, der gør det lettere for ældre at rejse sig fra bænkene.</p><p id="p3"><br /><em style="bold">Uenighed om brugen</em></p><p id="p4">Da Valby Bladet mandag tog forbi stationen var passagererne enige om, at det handlede om andre brugere af bænkene end de ældre. Men ikke knap så enige om, hvor god ideen var.</p><p id="p5">»Jeg har aldrig set hjemløse bruge dem, det har været fulde folk, der drikker og larmer, der har siddet der. Jeg synes, det er fantastisk i forhold til de ældre, der ikke tør sætte sig derind.</p><p id="p6">Det er jo ikke særlig rart, når der sidder stive stoddere derinde.</p><p id="p7">Jeg synes selvfølgelig, der skal være plads til alle, men her var det en gene for mange, at de sad og drak,« siger Mads Pedersen, fra Tåstrup, der dagligt kører med tog fra Valby Stration.</p><p id="p8">Længere nede ad perronen sidder Lasse Becher og Simone Aslund.</p><p id="p9">»Vi sad faktisk lige og talte om det. Det er ikke særlig sympatisk, det man har gjort, og det er trist, hvis der ikke er plads til, at folk sover på bænkene om natten. Det kan umuligt genere nogen,« siger Lasse Becher.</p><p id="p10">Læskuret er flyttet fra perronen til broen oppe foran stationen, hvor det ifølge DSB giver bedre mening at placere det.</p><p id="p1">Borgmester Klaus Bondam har et ambitiøst må om, at København skal være verdens Miljømetropol i 2015. Men han ved også, at målet ikke nås uden en indsats fra bl. a. borgerne i Valby.</p><p id="p2">Derfor sad Teknik- og Miljøborgmesteren med ved køkkenbordet forleden aften på Strindbergsvej, hvor Grøn Valby haqvde inviteret til Energi-homeparty. </p><p id="p3">- Jeg synes at initiativet som Grøn Valby står for, er rigtig godt. Så jeg er glad for, at jeg må være med i dag, så jeg kan se, hvordan det foregår, fortalte Klaus Bondam til skaren om køkkenbordet, hvor børnegrin og undulat-snak indgik i snakken hos familien Collin Hagan, der lagde hus til. </p><p id="p4">Forsamlingen bestod af venner og naboer og for bordenden sad miljøvejleder Lene Markvard fra Grøn Valby. Hun havde allieret sig med et lasertermometer, elspareskinner, markedets bedste elsparepærer samt en masse gode råd om energi- og vandbesparelser. </p><p id="p5"><br /><em style="bold">Spareråd</em></p><p id="p6">Snakken gik livligt om erfaringer og spareråd. Stort indtryk gjorde det, da Lene udskiftede en af køkkenlampernes glødepærer med en Philips Softtone 12W sparepære - og det viste sig, at sparepæren faktisk gav et blødere og mere gyldent lys end glødepæren. </p><p id="p7">Da snakken faldt på tørretumblerens store energiforbrug fortalte Klaus Bondam, at han var stor tilhænger af at lufttørre vasketøjet i stedet for at tørretumble det. Og det kunne Lene kun bakke op om, da tørretumbleren er en af hjemmets store energislugere.</p><p id="p8">Det var også ny viden for mange, da Lene Markvard fortalte, at radiatorer skal være koldere for neden end for oven, hvis de skal give en optimal varmeudnyttelse. Og netop fjernvarmesystemet kan være svært at hitte rede i. </p><p id="p1">KØBENHAVN/LONDON. Sent fredag eftermiddag i februar er industriområdet Torveporten i udkanten af Valby et øde sted, hvor kun motorstøj og forlygter fra trafikken til det nærliggende Grønttorv indimellem bryder stilheden og mørket. Alt emmer af fyraften og begyndende weekend, indtil klokken runder 18, og trafikken til Torveporten begynder at tage til. Unge muslimer af begge køn - alene eller i små grupper - kommer med bus, bil eller til fods, svinger om hjørnet ved den store Harley Davidson-forhandler og ind i en toetagers industribygning lidt længere nede ad gaden. Mænd eller »brødre«, som de kaldes her, og »søstre« vælger hver sin indgang til Dawahcentret - klokken 18.30 er ca. 40 personer mødt op.</p><p id="p2">Dawahcentret tilbyder hver fredag undervisning om islam på dansk. I en velproduceret video, der kan ses på forsiden af hjemmesiden www.wasatiyah.com«, hvor centrets brugere mødes, opfordres brødre og søstre til at komme til centret og lære om »seerah« - profeten Muhammeds liv - om historie, og til at stille spørgsmål om islam.»Hvornår kommer du«, spørges der til slut i videoen. I det hele taget fremstår hjemmesiden om Dawahcentret velopdateret og fyldt med materiale om islams svar på alt lige fra gode manerer over retsvidenskab til koranlære.</p><p id="p3">Et nærmere kig på hjemmesiden afslører hurtigt, at stedet i cyberspace tilbyder materiale fra nogle af de mest hårdkogte fortolkere af islam overhovedet.</p><p id="p4">Og materiale fra flere folk der er blevet sat i forbindelse med terrorisme.</p><p id="p5">Det gælder først og fremmest den yemenitiske imam Anwar al-Awlaki. Fra hjemmesiden kan downloades 12 CDer med adskillige timers prædiken fra al-Awlaki. Og som det første man ser, når man går ind på hjemmesiden - ligger to videoer med imamen. De er blevet vist knap 200 gange og har sågar fået topkarakter til fem stjerner af en bruger.</p><p id="p6">UMIDDELBART GIVER al-Awlakis sorte fuldskæg, runde briller og rolige øjne mindelser om John Lennon i den periode, hvor Beatlen og Yoko Ono holdt sengen og demonstrerede for fred i New York. Men efter at være blevet udpeget som ideologisk inspirator og indpisker i 14 terrorsager er al-Awlakis navn synonymt med alt andet end fred. I dag står han højt på listen over eftersøgte, som USA vil gøre alt for at stoppe.</p><p id="p7">Hjemmesider, der ligesom www.wasatiyah. com tilbyder materiale fra al-Awlaki, får normalt alle alarmklokker til at ringe hos de myndigheder, der skal beskytte os mod et terrorangreb.</p><p id="p8">Sheikh Anwar al-Awlaki er nemlig både den mest berømte og mest berygtede prædikant i en ny generation af imamer, der bruger internettet til at udbrede deres aggressive budskaber.</p><p id="p9">Fra sit skjulested i Yemen holder den 38-årige imam forelæsninger via internettet, han viser sine videoer på YouTube og opdaterer sin Facebookprofil.</p><p id="p10">Hans udbredte brug af nettet til at prædike sine tanker om hellig krig kombineret med hans udnævnelse som militærchef i al-Qaeda i 2009 har givet ham øgenavnet »Internettets Osama bin Laden«. SHEIKH ANWAR AL-AWLAKI stammer ellers fra en tryg opvækst i en veluddannet og velstillet familie i det USA, han siden har erklæret krig mod.</p><p id="p11">Hans forældre er fra Yemen, men han blev født i april 1971 i amerikanske New Mexico, hvor hans far dengang læste på universitetet. Faderen fik en doktorgrad og arbejdede i Minnesota frem til 1977, hvor hele familien vendte hjem til Yemen. Men da Anwar al-Awlaki blev teenager, flyttede han tilbage til USA for at læse. Han havde et kvikt hoved og læste humaniora på flere universiteter. Men religionen trak i ham, og ved siden af studierne gik han til forelæsninger i islam. Blot 23 år gammel begyndte han selv at undervise som imam i Denver.</p><p id="p12">Allerede i slutningen af 1990erne kom Sheikh Anwar al-Awlaki for første gang i den amerikanske efterretningstjenestes søgelys. Samtidig med, at han var imam i San Diego, var han vicepræsident for en velgørenhedsorganisation, som FBI mistænkte for at kanalisere penge til al-Qaeda. FBIs stærke interesse for al-Awlaki var også udløst af, at han havde haft besøg af en meningsfælle - »den blinde sheik« Omar Abdel Rahman, der i dag er fængslet for sin rolle i det første angreb på World Trade Center i 1993.</p><p id="p13">Trods lang tids efterforskning af al-Awlaki frem til marts 2000 fik FBI ikke skaffet tilstrækkeligt grundlag for mistanken.</p><p id="p14">Senere skulle det vise sig, at Anwar al-Awlaki ganske rigtigt havde tilknytning til Osama bin Ladens netværk af terrorister. Som led i efterforskningen af terrorangrebene 11. september 2001 mod USA er det blevet afsløret, at han havde nære relationer til to af flykaprerne, Nawwaf al-Hazmi og Khalid al-Mihdhar, der ofte deltog i hans forelæsninger i San Diego. Sheikh Anwar al-Awlaki havde flere møder med dem bag lukkede døre, og derfor var FBI overbevist om, at han var fuldt informeret om det forestående terrorangreb.</p><p id="p15">Seks dage efter 11. september skrev han på en hjemmeside, at israelske agenter måtte være ansvarlige for angrebet, og at FBI »gik ind i flyenes navnelister og lige meget, hvem der havde et muslimsk eller arabisk navn, blev de udråbt som flykaprere«. FBI kastede sig ud i en ny intensiv efterforskning af Sheikh Anwar al-Awlaki, men som tidligere manglede der konkrete beviser for at forbinde ham direkte til 11. september. I stedet fik efterretningstjenesten den idé at arrestere ham for »amoralske« gerninger efter at have opsnappet, at han frekventerede prostituerede.</p><p id="p16">Men inden politiet nåede frem til en anholdelse, var fuglen fløjet, og Awlaki rejste til Yemen i marts 2002.</p><p id="p17">Få uger senere udgav han et essay med titlen »Hvorfor muslimer elsker døden« på hjemmesiden Islam Today, hvor han hyldede palæstinensiske selvmordbomberes lidenskab. Siden har han udgivet lignende skrifter, bl. a.</p><p id="p18">»44 måder at støtte jihad« - et letforståeligt opslagsværk i punktform for terrorister og andre, der vil støtte den hellige krig.</p><p id="p19">EFTER EN KORT PERIODE i Storbritannien slog al-Awlaki sig permanent ned i Yemen i 2004. Derfra udsender han i dag via internettet sine prædikener på flydende engelsk, og det er dokumenteret, at de har tjent som inspiration for mindst seks britiske terrorceller.</p><p id="p20">Blandt dem Mohammad Sidique Khan og Shehzad Tanweer - to af terroristerne fra bombeangrebene mod London i juli 2005, hvor 52 blev dræbt.</p><p id="p21">»Han var her ikke særlig længe, men han fik jihad til at blomstre blandt de unge,« har Abu Muaz, som står i spidsen for bevægelsen Salafi Youth Movement i London, forklaret.</p><p id="p22">»Nogle af drengene, som var her, er taget til udlandet for at deltage i kampen.« AF SAMME GRUND har al-Awlaki siden 2006 haft indrejseforbud i Storbritannien.</p><p id="p23">Men han spiller fortsat kispus med de britiske myndigheder.</p><p id="p24">Siden forbuddet trådte i kraft har han mindst syv gange optrådt i England via videolink, blandt andet i moskeen i East London. Nytårsdag 2009 viste moskeen al-Awlaki, der forelæste, mens man bag ham kunne se billeder af New York gå op i flammer.</p><p id="p25">I en indsamling til fordel for fanger fra Guantanamo i Sydlondon i september 2008 var han også med via videolink og sagde her, at »Vi skal begå jihad for vores brødre«. Hjemme i Yemen har myndighederne tidligere anholdt Sheikh Anwar al-Awlaki og anklaget ham for medvirken i et al-Qaeda komplot, hvor en amerikansk militærattaché skulle kidnappes. Men efter 18 måneders fængsel blev han løsladt i december 2007, fordi han - ifølge myndighederne - havde angret.</p><p id="p26">Siden er Anwar al-Awlaki dog fortsat, hvor han slap. I december 2008 sendte han en hyldest til den al-Qaeda-forbundne terrorgruppe Al-Shabaab, der kæmper for at indføre sharia i Somalia. Al-Awlaki takkede Al-Shabaab for at »give os et levende eksempel på, hvordan vi som muslimer bør fortsætte for at ændre vores situation«. Danmark har i de seneste måneder hørt en del om al-Shabaab, efter to unge dansk-somaliere har været involveret i terroranslag. Først da en ung mand fra Rødovre gennemførte et terrorangreb og dræbte 23 i Mogadishu i en aktion, al-Shabaab efter alt at dømme stod bag. Og siden da Muhammed-tegner Kurt Westergaard blev overfaldet med en økse af en mand, der ifølge PET er tæt knyttet til både al-Shabaab og al-Qaeda.</p><p id="p27">Ligesom al-Awlaki, der i dag jagtes af Yemens myndigheder på grund af sin forbindelse til al-Qaeda. Men de har ikke kunnet finde ham i næsten et år.</p><p id="p28">Han menes at være gået under jorden sammen med sin kone og fem børn i nærheden af den landsby, som hans magtfulde stamme styrer.</p><p id="p29">MEN SELV FRA SIT skjul kan al-Awlaki indgyde folk mod på hellig krig. Da soldaten Nidal Malik Hasan i november gik amok i Fort Hood i Texas og dræbte 13 kolleger og sårede 30, blev det under FBI-efterforskningen afsløret, at han havde været i tæt kontakt med Sheikh Anwar al-Awlaki forud for massakren. De to havde udvekslet mindst 18 email, hvori Hasan bl. a.skrev, at han »ikke kunne vente« til at være sammen med Awlaki i livet efter døden, og hvor han spurgte al-Awlaki, om jihad er passende. Awlaki har efter massakren i Fort Hood beskrevet Hasan som »en helt«. En stor fan af al-Awlaki er også »Julebomberen«, Umar Farouk Abdulmutallab, der forsøgte at sprænge et passagerfly fra Northwest Airlines i luften kort før landingen i Detroit den 25. december. I samme juledage angreb yemenitiske jagerfly - med hjælp fra USA - et af al-Awlakis huse i Yemen i et forsøg på at få ham væk.</p><p id="p30">Al-Awlaki blev formodet dræbt sammen med 30 andre al-Qaeda folk.</p><p id="p31">Men i januar dukkede han op i et interview med TV-stationen al-Jazeera og bekræftede sin kontakt med den amerikanske julebomber.</p><p id="p32">»Umar Farouk var en af mine studenter.</p><p id="p33">Jeg havde kommunikation med ham,« sagde Sheikh Anwar al-Awlaki.</p><p id="p34">Anwar al-Awlaki synes umulig at holde nede, og som en korkprop dukker han op igen og igen - på internettet og i terrorsager verden over.</p><p id="p35">Til stor irritation for de mange efterretningstjenester, der helst så ham uskadeliggjort. En kilde i Yemens terrorenhed, der jagter Awlaki, har beskrevet ham som Yemens farligste mand: »Han er intelligent, sofistikeret, internetekspert og meget karismatisk.</p><p id="p36">Han kan sælge alt til enhver, og lige nu sælger han jihad.«</p><p id="p37">I DAWAHCENTRET I VALBY har de tilsyneladende købt en del af hans varer.</p><p id="p38">I al fald bedømt ud fra den hjemmeside, hvor centrets brugere mødes, og som bugner med materiale fra al-Awlaki. Måske er det ikke nogen tilfældighed. For flere andre steder på hjemmesiden gives der udtryk for støtte til nogle af de mest radikale tolkninger af islam og til personer, der har været involveret i terror. Særligt i et chatforum på siden, som Berlingske Tidende har haft adgang til.</p><p id="p39">En næstformand i Dawahcentret, ved navn Hassan, har over for Berlingske Tidende afvist, at centret styrer hjemmesiden. Næstformanden har ikke besvaret en række uddybende spørgsmål, som han bad om at få tilsendt i sagen. Men et kig på hjemmesiden og dets forum viser, at siden i hvert fald benyttes af brugerne af Dawahcentret. På siden finder man diskussioner om og forslag til undervisning og foredrag. Der er praktiske ting som oplysninger om centrets åbningstider og kontingentpriser samt en markedsplads, hvor der sælges niqabs og koraner. Her står også, at centrets islamundervisning bl. a. tager udgangspunkt i 50 spørgsmål om islam, hvor underviserne så bruger kendte lærde til at svare på spørgsmålene: »Hvert spørgsmål kigger vi dybt i med beviser og ulama'er ( de lærdes, red.) værker, fx Abdel Aziz og omar bakri mohammed osv,« skriver en person med kendskab til undervisningen i et indlæg.</p><p id="p40">Søger man dybere på hjemmesiden dukker endnu en kendt islamist op. Omar Bakri Mohammed var med til at stifte de islamistiske grupper Hizb ut-Tahrir og Al-Muhajiroun i Storbritannien, hvor han i 2001 vakte bestyrtelse ved at hylde folkene bag 11. september. Fire år senere smed de britiske myndigheder ham reelt ud af landet ved at nægte ham genindrejse efter en tur til Libanon. Det skete, fordi Omar Bakri Muhammed tiltrak en stadigt voksende skare af unge muslimer fra hele Europa, som fattede sympati for hans ekstremistiske og militante udlægning af islam.</p><p id="p41">Blandt de, der nåede at besøge Omar Bakri Muhammed i London, var en gruppe unge, danske muslimer, der mødte den britiske prædikant personligt i sommeren 2004.</p><p id="p42">Et år senere sad flere af Omar Bakris danske protegerer fængslet som mistænkte i Danmarks første terrorsag - Glostrup-sagen.</p><p id="p43">På hjemmesiden dukker et andet kendt navn fra Glostrup-sagen også op. At dømme ud fra indlæg i chatforummet har en person ved navn Abu Ahmed flere gange undervist i centret, senest ved en heldagskonference i begyndelsen af januar om familieliv i islam. I Glostrup-sagen mødtes flere af de terrortiltalte til fredagsbøn i Taiba-moskeen på Nørrebro, hvor netop Abu Ahmed underviste.</p><p id="p44">OGSÅ MEDLEMMERNE i chatforummet på www.wasatiyah.com kender til Glostrup-sagen, og der lægges an til at samle ind til de dømte i de danske terrorsager. I begyndelsen af januar opfordrer en person i chathuset til, at der samles penge og bøger, skrives breve til eller på anden måde ydes støtte til de muslimer, der blev dømt for terror i sagerne fra Glostrup, Vollsmose eller Glasvej. En anden bruger bakker op om forslaget og skriver: »I Glostrup er det kun én bror, som blev dømt. Han er snart helt ude. Men han kan nok bruge hjælp alligevel, selv om han måske aldrig ville sige det. Han sidder i en million gæld til staten efter denne sag, og han var 16 år da han blev anholdt.« I chatten er der enighed om, at det vil være en god idé og en pligt at støtte de terrordømte, men tvivl om, hvordan man skal komme i gang. Inspirationen til at hjælpe de dømte? Den stammer bl. a. fra hjemmesiden www.cageprisoners.com, en britisk hjemmeside grundlagt af en tidligere Guantanamo-fange.</p><p id="p45">Siden støtter fangerne i den amerikanske fangelejr, samt en række terrordømte muslimer verden over. Cageprisoners er blevet udsat for kritik i Storbritannien. De britiske myndigheder er nervøse, fordi hjemmesiden huser en del materiale, skrevet af en berygtet imam. Dette kom senest til udtryk, da cageprisoners. com i august 2009 holdt en støttemiddag på rådhuset i London-bydelen Kensington til fordel for hjemmesiden. Her skulle deltagerne via storskærm have lyttet til en prædiken fra imamen, skrevet specielt til lejligheden om forholdene for fængslede muslimer verden over.</p><p id="p46">Men de britiske myndigheder skred ind og forbød, at prædiken blev afspillet.</p><p id="p47">Hvorfor? Manden på storskærmen var Anwar al-Awlaki.</p><p id="p48">kkh@berlingske.dk mic@berlingske.dk </p><p id="p49"><br /><em style="bold">Fakta: Holdet bag serien GLOBAL TERROR</em></p><p id="p50">Berlingske Tidende sætter fokus på den GLOBALE TERROR.</p><p id="p51">Holdet bag serien består af vores korrespondenter i USA, Storbritannien og Mellemøsten samt reportere i Danmark.</p><p id="p1">Der bliver fortsat samlet underskrifter i Valby og Vigerslev for at overbevise Folketingets Trafikudvalg om, at den nye passager-og godsbane gennem Valby skal ned i jorden på dens vej gennem Kulbanevej og Vigerslevparken.</p><p id="p2">I det nuværende forslag fra Trafikstyrelsen, som vil danne grundlag for 1. behandlingen af anlægsloven i Folketinget i det tidlige forår, anlægges banen i en såkaldt ' cut and cover'-løsning, dvs. i en nedgravning der efterfølgende overdækkes ca. 2 meter over det øvrige terræn, men på turen gennem Vigerslevparken skal togene køre i åbent terræn til stor gene for naboerne og brugerne af parken.</p><p id="p3">- Vi har nu samlet knap 2.000 underskrifter på små 2 uger, og det viser, at der er stor vrede mod den løsning, der ligger på bordet nu, både i Vigerslev og i resten af Valby, siger Elsebeth Rønne fra borgergruppen, der har benyttet juletræstændingerne i weekenden med mange Valby-borgere på gaden til at samle underskrifter.</p><p id="p4">- Det var en stor glæde at opleve, at der også i området omkring Toftegårds Plads var opbakning til os på gaderne.</p><p id="p5">Folk kan godt se, at det er en skrabe-løsning, der er planlagt, og at det er Valby, der kommer til at betale for besparelserne.</p><p id="p6">- Men vi er nervøse for, hvordan opbakningen fra den nye borgerrepræsentation bliver, når nu kandidaterne fra Valby fik så dårligt et valg, siger Janniie Jørgensen fra gruppen. Frygten skyldes, at det eneste BR-medlem med rødder i Valby efter d. 1. januar vil være Mette Reissmann ( S). Før valget var der 4 BR-medlemmer fra Valby, som omtalt i Valby Bladet i sidste uge.</p><p id="p7">Gruppen håber at den nye borgerrepræsentation vil støtte Valby-borgernes kamp for at få banen under jorden, f. eks. ved at vedtage en udtalelse om sagen til Folketingets Trafikudvalg.</p><p id="p8">- Det ville ligge i smuk forlængelse af Københavns Kommunes høringssvar og Borgerrepræsentationens tidligere énstemmige beslutning om at ønske banen under jorden, siger Anders Jacobsen, der er formand i andelsboligforeningen St. Vigerslevgaard.</p><p id="p9">- Jeg håber, at Borgerrepræsentationen vil forsvare Valbys interesser, når de er truet, også selv om kun ét af medlemmerne er valgt her i bydelen. Det ville i hvert klæde de folkevalgte, tilføjer han.</p><p id="p1">FODBOLD: Når man scorer 30 mål og i øvrigt vinder alle fem kampe, så er der ikke så meget at rafle om: Boldklubben Frem -i skikkelse af klubbens talentfulde 2. hold -var aldeles overlegne i Valby Bladet Cup 2014.</p><p id="p2">Ikke siden 2009-udgaven af Valby Bladet Cup har et hold vundet alle fem kampe. Når samtidig den hidtidige scoringsrekord fra 2007 er blevet overgået med fem mål, så er det på sin plads at kalde Frems turneringssejr for historisk overlegen.</p><p id="p3"><br /><em style="bold">Kun modstand fra FCU</em></p><p id="p4">Kun i torsdagens semifinale mod den nyoprykkede Serie 1-klub, FC Udfordringen, var Frem presset. Udfordringen førte både 1-0 og 2-1 og havde flere store muligheder for at udligne til 4-4 i slutminutterne.</p><p id="p5">I stedet for 4-4 slog frem'erne til i den anden ende, da Mark Kurzweg i kampens 87. minut gjorde det til resultatet 5-3.</p><p id="p6">Apropos Mark Kurzweg og rekorder, så var 5-3 scoringen Kurzwegs 12. i turneringen. Aldrig tidligere har en spiller i Valby Bladet Cup scoret mere end otte mål i samme turnering.</p><p id="p7">Mark Kurzweg skulle endda kun bruge fire kampe på de 12 mål.</p><p id="p8">Frem-topscoreren var således ikke med i lørdagens finale mod Fremad Valby. To timer forinden spillede Frems 1. hold nemlig sæsonens første kamp i 2. division ude mod B 1908.</p><p id="p9">Det var med Mark Kurzweg på bænken. De 12 mål i Valby Bladet Cup havde forståeligt nok fået 1. holdets cheftræner, Henrik Gundersen, til at udtage Kurzweg som en potentiel joker stopfuld af selvtillid.</p><p id="p10"><br /><em style="bold">Ny kanin i hatten</em></p><p id="p11">Der blev imidlertid ikke brug for Mark Kurzweg -hverken i Sundby Idrætspark mod B 1908 eller på Værkstedvej mod Fremad Valby.</p><p id="p12">I Valby Bladet Cup-finalen havde frem'erne hevet en ny kanin op af hatten: Den nyudnævnte 1. holdsspiller, Ibrahim Badran, var med i startopstillingen mod Fremad Valby.</p><p id="p13">Der skulle ikke gå mere end syv minutter, så havde Ibrahim Badran allerede vist sit værd ved at bringe Frem foran med 1-0. Og i 1. halvlegs sidste minut gentog Badran bedriften, da han øgede til 2-0.</p><p id="p14"><br /><em style="bold">Frems fjerde triumf</em></p><p id="p15">Fremad-spillerne gjorde, hvad de kunne. Det var bare ikke nok på dagen. Hvis ikke kampen allerede var afgjort ved pausen, så blev den det inden for de første 16 minutter af 2.</p><p id="p16">halvleg: Litauiske Ignas Bagdonas gjorde det til 3-0 efter 58 minutters spil, og Gustav Fink-Jensen øgede til 4-0 tre minutter senere. Herefter gik kampen en smule i stå, mens regnen periodevis væltede ned over Værkstedvej.</p><p id="p17">Den næste halve time bød ikke på de store højdepunkter -ikke før 1. divisionsdommer, Casper Thorsøe jr., fløjtede af og Boldklubben Frem kunne fejre klubbens fjerde triumf i Valby Bladet Cups 13-årige historie.</p><p id="p1">Fredag, lørdag, søndag med musik på tre scener, mere end 70 programindslag og med over 100 foreninger og butikker på Valby Langgade, Tingstedet, Skolegade, Spinderiet og Porcelænstorvet.</p><p id="p2">Der lægges op til, at succesen fra de glade septemberdage i 2008 med kulturdagene i det store format skal gentages til september 2009.</p><p id="p3">Men det bliver ikke uden udfordringer. Derfor indbyder styregruppen bag kulturdagene nu til stormøde for alle foreningerne, butikkerne, institutionerne m. fl., som har aktier i Valby Kulturdage.</p><p id="p4">Hensigten er at sparke gang i en række udviklingstemaer for dette års kulturdage.</p><p id="p5">-Kulturdagene var dårligt slut sidste år, før vi gennemførte en spørgeskemaundersøgelse, hvor vi lagde op til en vurdering af de mange nye bolde, som sidste år blev sendt i luften, fortæller Jannik Knudsen, der er projektleder for Valby Kulturdage.</p><p id="p6">Resultatet af undersøgelsen pegede bl. a. på bred opbakning til at forlænge kulturdagene med søndagen.</p><p id="p7">-Men undersøgelsen gjorde det også klart for styregruppen, at vi fremover skal styrke kommunikationen mellem dem, som planlægger kulturdagene, og dem som skal deltage med foreningsaktiviteter eller butiksstande.</p><p id="p8">Dette stormøde har blandt andet til formål at udvikle idéer til, hvordan vi skaber en bedre sammenhængskraft mellem aktiviteterne på Valby Langgade og de i kulturdagessammenhænge nye områder i Spinderiet og på Porcelænstorvet.</p><p id="p9">-Derfor er alle med gode idéer meget velkommen til at møde op, slutter Jannik Knudsen.</p><p id="p10">Stormødet finder sted mandag 23. februar kl. 19 i Valby Kulturhus.</p><p id="p11">Planlægningen af kulturdagene kan i øvrigt følges på www.valbykulturdage.dk, hvor man også kan tilmelde sig eller stille spørgsmål om arrangementet.</p><p id="p1">VALBY: Det var den 1. april i befrielsesåret 1945, at 16 børn begyndte i Valby Skole hos førstelærer Rud. Nielsen.</p><p id="p2">Nogle af børnene boede i Valby -andre i omegnen.</p><p id="p3">Det var dengang, at skoleåret begyndte om foråret, og hvor man senere holdt både sommerferie i juli og kartoffelferie i oktober, og hvor man også gik i skole om lørdagen.</p><p id="p4">Men det var ikke så meget befrielsen eller skoleårets gang, der blev snakket om, da eleverne mødtes for at fejre et 70-års års jubilæum.</p><p id="p5">Derimod kunne de heller ikke ved dette træf undgå at komme ind på læreren Rud.</p><p id="p6">Nielsen.</p><p id="p7">-Han var ikke meget for noget, der var nyt, og der skulle ikke meget til, før han stak en lussing. Ham havde vi alle årene, mens vi gik på skolen, fortæller den ene af arrangørerne af elevtræffet Kirsten Kristiansen, som fortsat bor i selve Valby med forsamlingshuset som nabo.</p><p id="p8">Jubilæet blev fejret hos en af eleverne, Bodil Mikkelsen, der dengang hed Jørgensen til efternavn, og nu bor i Frederiksværk. Eleverne mødtes også i 2010 for at fejre 65-års jubilæum og 1995 for at fejre 50-års jubilæum.</p><p id="p9">-Selv om vi nu bor alle mulige forskellige steder, og har lavet så meget forskelligt, hygger vi os rigtig godt, og vi får snakket en masse.</p><p id="p10">Men på grund af vores alder blev vi denne gang enige om, at vi fra nu af skal mødes en gang om året. Selv om vi alle er sunde og raske, ved man i vores alder ikke, hvor længe det kan blive ved, siger Kirsten Kristiansen.</p><p id="p11">Tilbage til snakken om Rud. Nielsen: -Han var en hel anden type end de to lærere, der senere blev ansat. Den ene, Børge Witzel, indførte blandt andet engelskundervisning.</p><p id="p12">Den anden var lærerinden fru Sahletz, som indførte traditionen med at spille skolekomedie. Rud.</p><p id="p13">Nielsen var ikke meget for nogle af delene.</p><p id="p14">-Jeg husker selv to lussinger.</p><p id="p15">Den ene fik jeg fordi, jeg ikke kunne dagens lektie fra katekismen udenad. »Du vil spille skolekomedie, men du vil ikke lære din katekismus« sagde han og smak mig en. Den anden fik jeg, fordi jeg i spøg var kommet til at komme koks ned i en kammerats støvler, der stod til tørre ved kakkelovnen.</p><p id="p16">Andre elever fik mange flere lussinger, og drengene straffede han ved at tage fat i de små hår ved ørerne og løfte dem op fra stolen. Det var vist ikke direkte ulovligt at slå børn dengang, men de andre lærere gjorde det ikke. Man sagde om ham, at han var dygtig, men han var langt fra nogen pædagog, siger Kirsten Kristiansen.</p><p id="p17"><br /><em style="bold">Skolen lukket</em></p><p id="p18">-Rud. Nielsen var også medvirkende til, at skolen blev lukket i 1959. Da der skulle stemmes om det, anbefalede han et nej, for han var sikret et job på Helsinge Skole. Det var synd, at skolen skulle lukke. For det var en rigtig god skole. Vi havde gode bygninger og lokaler -og i tilgift landets største legeplads -skoven lige udenfor.</p><p id="p19">-En af klassekammeraterne er død, og det er ganske flot, at det kun drejer sig om en enkelt af os, det er gået sådan med. To har af forskellige årsager meldt ud, at de ikke ønsker at mødes med os andre, og de resterende havde alle en god begrundelse for ikke at deltage denne gang. Derfor var det flot, at halvdelen af os kunne mødes, siger Kirsten Kristiansen.</p><p id="p20">Næsten alle de 16 elever tog efter 7. klasse i Valby på handelsskolen i Helsinge. En enkelt tog dog til Græsted for at tage real-og præliminæreksamen.</p><p id="p21">Kirsten Kristiansen måtte til Helsinge Skole for at tage et år i 8. klasse, fordi hun ikke var parat til at gå ud af skolen efter 7. klasse, siger hun.</p><p id="p22">Derefter fik også hun en handelseksamen. Hun kom i lære i Silkehuset i København, hvor klassekammerraten Ellen Maxen fra Esbønderup også var i lære.</p><p id="p23">Senere kom hun til NAG i Helsinge, hvor hun nåede at være ansat i næsten 42 år.</p><p id="p24">Veninden Ellen kom til at hedde Holm til efternavn, og i dag bor på Endelave og var også med til elevjubilæet.</p><p id="p25">-keef.</p><p id="p1">Andre haller - i Valby, Brøndby og Forum på Frederiksberg - har været og er stadig rammer for store koncerter, men ingen af dem har den skønhed, atmosfære eller særlige københavnske ånd, der hvilede over bygningen på Peter Bangs Vej. Til gengæld har de endnu dårligere lydforhold end den gamle kæmpe på Frederiksberg«. Sådan skrev Politiken i 2011 i en nekrolog over den nedbrændte KB-Hal.</p><p id="p2">Men med ukendte udsigter til åbningen af en ny KB-Hal, lukningen af Tap1 på Carlsberg og en forestående renovering af Falconer Salen i 2017 og 2018, er Valby Hallen som spillested atter blevet hevet frem på trods af de elendige lydforhold.</p><p id="p3">I hvert fald foreslår Københavns kulturog fritidsborgmester Carl Christian Ebbesen (DF) nu at bruge 12,5 millioner kroner til at renove Valby Hallen.</p><p id="p4">Heraf skal 3 mio. kroner gå til forbedringer af lyden ved at hænge et system af stofballoner op under loftet: »Der har været gode resultater andre steder med samme løsning«, siger Signe Jarvad, chef for Kultur Valby, der har været med inde over renoveringsplanerne.</p><p id="p5">Ebbesen mener, at det er »super oplagt at få liv tilbage i Valby Hallen« : »Efter Tap1' s lukning samt Falconer Salens renovering vil der være stor efterspørgsel efter et spillested med plads til 2-4.000 tilhørere« siger borgmesteren.</p><p id="p6">Valby Hallen har tidligere været hyppigt brugt til koncerter, men Signe Jarvad oplyser, at siden 2007 har »efterspørgslen på Valby Hallen været nedadgående«. Den seneste koncert var i november 2014, og hun peger både på lydkvaliteten samt fremkomsten af lignende spillesteder som Tap1 som grundlag for de manglende koncerter.</p><p id="p7"><br /><em style="bold">Græder i kaffekopperne</em></p><p id="p8">Men efter Tap1' s lukning i år tørster København efter flere spillesteder i mellemstørrelsen.</p><p id="p9">I en artikel i Jyllands-Posten i februar udtrykte Jesper Christensen, adm. direktør i Live Nation, Peter Sørensen, Beatbox Booking og Kim Worsøe, ICO Concerts, stigende bekymring over manglen på spillesteder i mellemklassen i København.</p><p id="p10">»Vi sidder og græder ned i kaffekopperne over, at vi i realiteten ikke har et ordentligt spillested i København med en tilskuerkapacitet på ca. 2.000-5.000 tilhørere« sagde Peter Sørensen dengang Han understregede senere i samme artikel, at Brøndby Hallen og Valby Hallen »var elendige som koncertsteder, så der skal vi ikke hen igen«. I dag stiller Peter Sørensen fra Beatbox sig derfor ikke helt positiv over for borgmesterens forslag: »Det er og bliver et ualmindeligt ucharmerende sted, både inde og ude« skriver Peter Sørensen i en mail til Politiken.</p><p id="p11">Det er Jesper Christensen fra Live Nation dog ikke helt enig i: »Alle løsninger er på nuværende tidspunkt gode, da vi ellers står over for et stort afviklingsmæssigt problem«.</p><p id="p12"><br /><em style="bold">Vega skal stå for driften</em></p><p id="p13">Hvis borgmesterens forslag bliver en realitet, vil det være Vega, der skal stå for koncertvirksomheden i Valby Hallen, som arrangørerne skal kunne leje sig ind i.</p><p id="p14">Dermed vil Vega blive den eneste koncertvirksomhed i København, der kan håndtere koncerter i størrelsesordenen 1.500-4.000.</p><p id="p15">Københavns kultur-og fritidsborgmester, Carl Christian Ebbesen, forklarer, at de kontaktede Vega grundet deres store erfaring med afvikling af koncerter: »Vega er den store spiller i København, og så er de den oplagte lokale samarbejdspartner for vores kulturenhed, der dækker Valby og Vesterbro. Vi kan drage fordel af deres kompetencer, når det gælder bookning og afvikling i Valby Hallen« Du siger selv, at Vega er den store spiller.</p><p id="p16">Hvorfor tilbyder I det ikke til en anden spiller og skabte mere konkurrence? »Der er konkurrence. Arenaen (i Ørestad, red.) åbner snart, og Forum er stadig i spil. Der er også andre spillesteder i byen, men det at afvikle koncerter for 2-4.000 personer kræver en ekspertise og folk, der ved, hvad det handler om«. Steen Jørgensen, direktør i Vega, ser Valby Hallen som »en mulighed for at lukke hullet til koncerter i mellemstørrelsen«, men understreger, at lyden har været et problem: »Vi har anbefalet, at man sætter fokus på de akustiske forhold og specielt på at få nedbragt efterklangstiden. Vi lægger vægt på den samlede oplevelseskvalitet, og der er plads til forbedring i Valby Hallen, men nu også grund til forhåbning«. Han afviser også monopolspørgsmålet: »Nej, det kan ikke betragtes som monopol.</p><p id="p17">Vi sidder ikke på artisterne, det er primært bookingbureauer og agenter, der repræsenterer artisterne. Det, som vi er blevet inviteret til, er at forestå afviklingen, så hallen vil være tilgængelig for alle dem, der har musik, der skal afsættes«, siger Steen Jørgensen.</p><p id="p18">Peter Sørensen fra Beatbox peger omvendt på, at Valby Hallens fremtid som spillested blandt andet afhænger af »hvilke udlejningsbetingelser/priser, Vega vil kræve, og om det virkelig lykkes dem at skabe bedre lyd. Den er virkelig dårlig«. Kultur-og fritidsborgmester, Carl Christian Ebbesen, giver Peter Sørensen ret i, at Valby Hallens rammer skal opdateres: »Det er fuldstændig rigtigt, at den tidligere har stået lidt ucharmerende. Men nu har vi muligheden for at gøre det til en lækker hal igen«.</p><p id="p19"><br /><em style="bold">Radikale er positive</em></p><p id="p20">Borgmesteren vil som nævnt afsætte i alt 12,5 mio. kroner til renovering. 3 mio. kroner skal gå til bedre lyd, mens resten blandt andet skal bruges på en ny mere fleksibel tribune, nyt gulv og bedre lys.</p><p id="p21">Michael Gatten (R), medlem af Kulturog Fritidsudvalget, er positiv: »Vi mangler den her slags mellemsteder«. Tror du forslaget kan godkendes i budgetforhandlingerne? »Uden at have set det konkrete forslag, så syntes jeg, at man skal se sagen i sin helhed.</p><p id="p22">Jeg er klart positiv i forhold til Valby, men jeg vil også gerne pege på for eksempel potentialet i området omkring Kløvermarken på Amager eller Svanemølleværket.</p><p id="p23">Det er dog klart, at vi står med et hul efter Tap1, som jeg rigtig gerne vil have lukket. Og både i forhold til kultur og idrætsbegivenheder har Valby Hallen et uindfriet potentiale«. Afsættes de nødvendige penge i budgetforhandlingerne senere på året kan forbedringen af lydforholdene i Valby Hallen være klar i starten af 2017, mens dens øvrige modernisering forventes at kunne være færdig i efteråret 2017.</p><p id="p24">katrine.r.hansen@pol.dk </p><p id="p1">-Vi har vundet, sejren er vor.</p><p id="p2">Stemningen blandt de knap 100 frivillige, da kassen blev gjort op efter lørdagens støttekoncert var som da Danmark i 1992 blev Europamestre i fodbold.</p><p id="p3">Knap 63.000 kr. faldt ned i biografens turban, da flere hundrede valbyborgere mødte op og gav deres skærv til biografens redningskrans.</p><p id="p4">En forrygende dag og aften, som fik folk til lommerne, for at kvittere for den fornemme underholdning de lokale kunstnere diskede op med.</p><p id="p5">Og stemningen nåede himmelske højder, da initiativgruppens formand, Bo Bertelsen, efter et foretræde i kultur-og fritidsudvalget mandag aften stolt kunne vende næsen hjem til Valby og fortælle, at kommunen havde skrevet en check på 250.000 kr. til biografens genetablering.</p><p id="p6">-Ja, lige nu går vi rundt og kniber os selv i armen og og spørger: Drømmer jeg eller er jeg vågen. Men den er god nok.</p><p id="p7">Miraklet i Valby er ikke en tom floskel, fortæller Bo Bertelsen.</p><p id="p8">-Så lige nu har vi pludselig tæt på 500.000 kr. i kassen, der betyder at vi langt om længe kan få en bank til at " hoppe på" det nødvendige lån, så vi kan genåbne på mandag.</p><p id="p9">Optimismen er mere end mur-og nagelfast, mener Bo Bertelsen, som også har fået kontrakten med TDC på plads.</p><p id="p10">Men naturligvis er hvert et bidrag fra valbyborgerne mere end velkommen, for jo mere der kommer ind, jo mindre gæld har vi at høvle af på de kommende år.</p><p id="p11">Så nåede du aldrig at få mobilen frem og doneret den flade 20' er på Mobile Pay, der vil gøre en ende på alle økonomiske hovedpiner, så gør det nu.</p><p id="p12">Nummeret er 2149 2344 og blev flittigt brugt af de besøgende på Toftegårds Plads.</p><p id="p13">Gak hen og gør ligeså, for mange bække små..</p><p id="p14">-Ja, vi er taknemmelige for hvert bidrag, fortæller Bo Bertelsen -ligesom jeg nærmest var grædefærdig af glæde, da en anonym valbyborger i lørdags på Toftegårds Plads kom hen og gav mig en check på 25.000 kr.</p><p id="p15">Brug for flere frivillige Lige så taknemmelig var en Anita Dam Johannsen fra initiativgruppen bag redningsaktionen.</p><p id="p16">-Vi i Red Valby Kino vil gerne sende en kæmpe tak til alle dem, der hjalp før, under og efter vores fantastiske støttekoncert lørdag 22. august.</p><p id="p17">Det var utroligt rørende at føle den store opbakning fra de lokale forreningsdrivende, der havde doneret præmier, så hylderne bugnede i lykkehjulsboden.</p><p id="p18">-Der skal lyde en stor tak til alle musikerne, der optrådte gratis og fik pladsen til at danse hele eftermiddagen og til solen smukt gik ned.</p><p id="p19">-Til vores konferencierer, Lars Daneskov og Villy Sørensen, der holdt indsamlingsgryden i kog dagen igennem.</p><p id="p20">Til eleverne fra Hotel-og Restaurationsskolen i Valby og Folkekøkken i Bryghuset, der sørgede for godt til maven.</p><p id="p21">Til alle de frivillige, der sled og slæbte og ikke mindst til alle de besøgende, der kom til Støttekoncerten og lagde penge i Tivoli og mad-og drikkeboderne.</p><p id="p22">-Og så må du meget gerne give et højlydt pip i Lokalavisen om, at vi stadig kan bruge nye frivillige, der gerne vil være med til at drive vores biograf i Valby.</p><p id="p23">-Skriv endelig til os på vkv@valbykino. dk, lyder opfordringen fra Anita.</p><p id="p1">KULTURELT FYRTÅRN: Spændingen er altid stor på Valby Kulturdage om hvem der skal have malerinden Hannah Lund Bostrøms Mindepris. En pris på 5000 kroner, som årlig tildeles en kunstner eller kulturel institution i Valby. Og når overrækkelsen lørdag kl. 13.30 finder sted på scenen ved Annexstræde bliver det en ægte »Valbydreng«, der entrer scenen, for at modtage et velfortjent skulderklap.</p><p id="p2">For modtager af prisen er nemlig forfatteren og journalisten Peter Olesen, der modtager den fornemme hæder som en anerkendelse af hans mangeårige flittige forfatterskab og foredragsvirksomhed, som især har fokus på Valby og København, men rækker langt videre. Sommerhuset og naturhaven i Vejby spiller også en stor rolle i hans liv, men er samtidig en arbejdsplads i sommertiden. Peter Olesen er et kulturelt fyrtårn, som vi kan være stolte af i Valby, lyder det bl. a. i indstillingen fra komitéen, som også påpegere, at: Peter Olesen ikke i traditionel forstand er billedkunstner, men en kunstner, der gennem ord og illustrationer formidler sit budskab. Vi må kikke tilbage for at kunne kikke frem i tiden. Med sin utrættelige fremhævelse af byrummets æstetik som kilde til borgernes livskvalitet appellerer han til at udvise rettidig omhu for at passe på det bymiljø, vi færdes i, og hvis værdi også Hannah prioriterede højt. På denne baggrund er det med stor glæde, at Mindefonden tildeler ham prisen for 2011.«.</p><p id="p3">»Med sin utrættelige fremhævelse af byrummets æstetik som kilde til borgernes livskvalitet appellerer han til at udvise rettidig omhu for at passe på det bymiljø, vi færdes i, og hvis værdi også Hannah Bostrøm prioriterede højt.« U.</p><p id="p4"><br /><em style="bold">Fakta</em></p><p id="p5"><br /><em style="bold">HANNAHS MINDEPRIS</em></p><p id="p6">Prisen, som er på..... kroner, indstiftedes i.... af Mindefonden for Valbykunstneren Hannah Lund Bostrøm (.... -.... ) og er herefter hvert år blevet uddelt til en kunstner eller kulturel institution i Valby, siden i forbindelse med Valby Kulturdage.</p><p id="p7">Af tidligere modtagere kan nævnes Valby Kunstforening v/ Leif Norlyk samt billedkunstnerne Therese Licht Nielsen, Lisbeth Meinecke og Jorit Tellervo.</p><p id="p8">Med uddelingen vil fonden hædre såvel Hannahs minde som kunstnere og andre kulturpersonligheder, der har bidraget til at fremme Valby som et hjemsted for kunst og kultur.</p><p id="p9">Hannah Lund Bostrøm blev født i Silkeborg, men boede de sidste.. år af sit liv i Valby. Det er umuligt at placere hendes billeder i nogen bestemt bås - dertil er de alt for forskellige, og hun havde ikke megen respekt for det akademiske. Nogen har villet se hende som både symbolist og kolorist, men hun var ingen af delene, selv om hun kunne jonglere med symboler og stærke farver. Hun brugte engang selv ordene " symbolsk ekspressionisme", hvis der absolut skulle en etiket på. " Malerkunstens Tove Ditlevsen" har man også kaldt hende, og faktisk følte hun et sjælsfællesskab med Tove Ditlevsens poesi. Blandt de " store" malere satte hun særlig pris på Nolde, Turner og Monet.</p><p id="p10">En særlig stilling indtager de religiøse billeder. Fra den tidlige periode ikke overraskende dystre visioner af fortabelse, Senere optræder også englemotivet, som går igen i adskillige, fortrinsvis oliebilleder. Syv af disse billeder er nu permanent ophængt i " Ottiliasalen" i Jesuskirkens nye sognegård på Skovbogaards Allé.</p><p id="p1">FODBOLD: Tilskuertallet nåede ikke op over de 1.000 som i det omvendte opgør i efteråret.</p><p id="p2">Men 893 tilskuere til en københavnsseriekamp en onsdag aften præget af spredte regnbyger, må også siges at være ganske flot.</p><p id="p3">Publikum i Valby Idrætspark skulle kun vente syv minutter på kampens første scoring. Den tilfaldt Frem efter et flot gennemspillet angreb: Andreas Olsen modtog bolden i venstre side af feltet, spillede kort videre til Dennis Bo Mortensen, der klogt afleverede bagud til Mikkel Andersson, som fra kanten af feltet sendte bolden i nettet med et hårdt venstrebensskud.</p><p id="p4">Frem'erne var klart toneangivende.</p><p id="p5">Både Tim Ilsø og Andreas Olsen havde muligheden for at øge føringen. 2-0 målet kom efter 37 minutters spil: Tim Ilsø modtog en aflevering fra Lasse Dahl med ryggen mod mål. Ilsø fik drejet sig rundt og sparkede fra tæt hold bolden forbi Emeka Andersen i Fremad-målet.</p><p id="p6">Fremad Valby havde ikke det store at byde på i 1. halvleg rent offensivt. Et hovedstødsforsøg lige i favnen på Fremmålmand, Jakob Køhler Hansen, var det tætteste, Fremad kom inden pausen.</p><p id="p7"><br /><em style="bold">Fremad med momentum I 2. halvleg kom der imidlertid</em></p><p id="p8">andre boller på suppen.</p><p id="p9">Fremad Valby skruede godt og grundigt op for tempoet. Det gav en mulighed i det 51. minut.</p><p id="p10">hvor Mads Thomsen lobbede bolden over Jakob Køhler Hansen, men forsøget havnede i nettaget.</p><p id="p11">To minutter senere blev Frem-forsvaret fanget på det forkerte ben. Det gav Mads Thomsen frit løb mod mål.</p><p id="p12">Jakob Køhler Hansen fik i første omgang presset Thomsen ud i siden af feltet, men Fremad-angriberen vendte rundt og fik sparket bolden i mål uden chance for Frem-keeperen.</p><p id="p13">2-1.</p><p id="p14">Nu havde Fremad Valby for alvor momentum. Det blev til yderligere et par muligheder -blandt andet et frisparksforsøg i det 58. minut, som Jakob Køhler Hansen skulle bruge to forsøg på at redde.</p><p id="p15">Fremad lugtede blod: Minuttet efter driblede Jeppe Dybdal sig igennem Frem-forsvaret, som måtte give hjørnespark.</p><p id="p16">Det blev sendt ind midt i feltet, hvor frem'erne havde deres hyr med at få bolden sparket væk.</p><p id="p17">En unødvendig Fremad-udvisning på ti minutter som følge af et gult kort efter 62 minutters spil, satte dog en stopper for Fremads overtag.</p><p id="p18">Frem skruede atter op for tempoet.</p><p id="p19">Selvom det blev til en stor Fremad-mulighed i det 67. minut, hvor Mads Thomsen slap fri, men sparkede forbi mål, så var det som om, dirigentrollen var tilbage på Frem-hænder.</p><p id="p20">Det lignede en afgørelse, da Tim Ilsø 20 minutter før tid sparkede Frem på 3-1 efter en hovedsaflevering fra Kenneth Michaelsen.</p><p id="p21">Seks minutter senere blev den sidste rest af tvivl i hvert fald fjernet: Indskiftede Simon Sinkjær fremførte sit eget ' oneman-show' ved første at erobre bolden, derpå afdrible adskillige Fremad-spillere for til sidst at udplacere Emeka Andersen.</p><p id="p22">Thomas Krause havde et skud på stolpen fra en spids vinkel tre minutter før tid, men det sluttede 4-1 til Frem.</p><p id="p1">På en gavl ved Valby Station hænger verdens første soldrevne kunstværk. Sorte solceller og røde neonrør danner tilsammen den vægdekoration, som siden åbningen i sidste uge har fungeret som symbol for Valbys mål om at få flere solceller på byens hustage. I Københavns næststørste bydel har de nemlig en plan - en solcelleplan. Målet er, at 15 procent af bydelens elforbrug skal være dækket af solenergi i 2025.</p><p id="p2">"Det svarer til, at 20 procent af bygningerne i Valby skal have solceller på tagene," fortæller civilingeniør og direktør i Cenergia, Peder Vejsig. Han er en af folkene bag solcelleprojektet.</p><p id="p3">"Hvis Københavns Kommune skal nå målet om at blive en CO2-neutral hovedstad i 2025, gælder det om at få integreret mere solenergi i kommunens klimaplan. For i sidste ende er det kun sol- og vindenergien, som vi har ubegrænsede mængder af," siger han.</p><p id="p4">Peder Vejsig forklarer, at Valby er et godt sted at opføre solcelleanlæg, fordi bydelen - der udgør omkring 10 procent af København - består af mange forskellige typer af bygninger og derfor kan være forbillede for andre byer.</p><p id="p5">I modsætning til klimaplanen for Københavns Kommune har Valby ikke sat sig et bestemt mål for, hvornår bydelen skal være i mål. Hos Miljøpunkt Valby, som er et at af Københavns ni klimakontoer, har de ansatte for længst taget hul på det grønne arbejde.</p><p id="p6">"Vi satser først og fremmest på at få flere borgere til at investere i et solcelleanlæg," fortæller Louise Groth-Michelsen, som er projektkoordinator hos Miljøpunkt Valby. Hun fortæller, at 30 husstande i Valby har mulighed for at få et tilskud på 35 procent til et solcelleanlæg. Indtil videre er der seks husstande, der har fået solceller på taget. Og ti nye anlæg er på vej.</p><p id="p7">"Det går stærkt lige nu, fordi prisen på anlæggene er faldet. Sidste år skulle man betale 68.000 kroner for et anlæg. I år er prisen 58.000 kroner, og efter påske bliver det muligt at få mere tilskud via regeringens renoveringsfond," siger centerleder hos Miljøpunkt Valby, Marianne Kruse Kristiansen.</p><p id="p8">Selv om solprojektet gik i gang sidste år, er det først nu, at Miljøpunkt Valby for alvor mærker en interesse.</p><p id="p9">"Sidste år var det svært at nå ud med budskabet, for det krævede, at folk skulle hive 70.000 op af lommen. Det var der mange, der havde svært ved at se fidusen i, også selv om de vidste, at det er meget bedre for klimaet," fortæller Louise Groth-Michelsen.</p><p id="p10"><br /><em style="bold">Smukke soltage</em></p><p id="p11">Et solcelleanlæg på 15 kvadratmeter svarer typisk til en tredjedel af en families strømforbrug. Men ikke alle hustage er lige oplagte til solceller.</p><p id="p12">"Oprindeligt var der flere husstande, der var interesserede. Men da vi begyndte at undersøge, om de tekniske krav kunne overholdes, blev det ikke til mere. For det nytter ikke at opføre solceller på et tag, der har en masse forskellige små facader, så der kun er plads til enkelte, spredte solceller. Der skal minimum være plads til et 15 kvadratmeters anlæg på taget," forklarer centerlederen, som også gør det klart, at der helst skal være tale om et sydvendt tag, der ikke er omringet af alt for mange skyggende træer. Og så skal det se pænt ud.</p><p id="p13">"Det nytter ikke noget at klaske solceller op på et smukt, rødt tegltag. For så begynder folk at få negative tanker om dem," siger Marianne Kruse Kristiansen.</p><p id="p14"><br /><em style="bold">Prisen er afgørende</em></p><p id="p15">Lidt over 2.000 kvadratmeter af Valbys tage er i dag dækket af solceller. Tilbage er 298.000 kvadratmeter, som skal med i solcelleprojektet, hvis det skal lykkes Valby at nå målet om 15 procents solenergi. Peder Vejsig havde håbet på, at bydelen ville være nået lidt længere.</p><p id="p16">"Men det begynder at se fornuftigt ud nu. På grund af finanskrisen er prisen på solanlæggene faldet med 25 procent, og generelt gælder det, at prisen bliver halveret hvert syvende år," siger han.</p><p id="p17">Peder Vejsig er opmærksom på, at den største forhindring for flere solceller er prisen. For med en tilbagebetalingstid på 23 år kan det virke som et økonomisk uoverskueligt projekt. Også selv om der er flere tusinde kroner at spare på elregningen.</p><p id="p18">"Der er selvfølgelig nogle, som venter med at investere i et solcelleanlæg, indtil prisen er kommet længere ned. Men lige pludselig rykker det, og til sidst bliver solcellerne så attraktive, at folk vil have dem op overalt," siger han.</p><p id="p19">Indtil den dag kommer, nyder solcelleprojektet godt af den støtte, som kommer fra Københavns Kommune og EU. 30 millioner kr. er kommet fra EU og kommunen har senest budt ind med fire millioner.</p><p id="p20">"Det er nødvendigt med tilskud. For det nytter ikke noget, hvis vi bare læner os tilbage og venter på, at vi kan købe solcelleanlæggene billigt i udlandet. Vi skal selv udvikle en solcelleteknologi," siger Peder Vejsig.</p><p id="p21"><br /><em style="bold">Mere solenergi i planen</em></p><p id="p22">I klimaplanen fra Københavns Kommune står der, at solenergi vil kunne reducere byens CO2-udslip med 1.000 tons årligt. Men derudover bliver solen kun nævnt få steder.</p><p id="p23">"Der står ikke specielt meget om solceller. Men når vi nu har så meget fokus på solceller her i Valby, kan man godt forestille sig, at de vil tilføje mere om det," siger Louise Groth-Michelsen og hentyder til den høringsperiode, som løber frem til sommer, hvor Borgerrepræsentationen endeligt skal godkende planen.</p><p id="p24">"Kommunen kunne sagtens blæse solenergien større op. De kunne f.eks. beslutte, at alle kommunale bygninger skulle have solceller på taget," lyder det fra projektkoordinatoren.</p><p id="p25">cast@information.dk</p> <hl2 id="p28">Fakta: Sådan virker solcellerne</hl2><p id="p26">Solceller baserer sig på grundstoffet silicium, det mest almindelige mineral i jorden. Almindeligt strandsand består hovedsageligt af silicium. Når lysstråler rammer et siliciumatom, bliver noget af energien omdannet til elektricitet. Det er denne effekt, der udnyttes i solceller. Ved at forbinde mange siliciumceller med hinanden kan strømmen via en omformer overføres til lysnettet. Jo større lysindfald en celle modtager, desto mere elektricitet producerer den.</p><p id="p27"><br /></p><p id="p1">FORSKNING: Carlsbergfondet og Carlsberg Byen P/S har indgået et samarbejde om at bygge 22 nye forskerboliger på toppen af Valby Bakke.</p><p id="p2">De 22 boliger skal ligge lige i kanten af J.C Jacobsens bevaringsværdige have, og planen er, at de nye forskerboliger kan lokke de bedste hoveder fra udlandet til Danmark.</p><p id="p3">»De nye forskerboliger skal gøre det nemmere og mere attraktivt for internationale forskere at komme til Danmark.</p><p id="p4">I dag er det ofte svært at finde bolig for forskere, der kun skal bo her i landet et år eller to, og den udfordring vil vi gerne være med til at afhjælpe,« lyder det fra formanden for Carlsbergfondet, Flemming Besenbacher, i en pressemeddelse om grundlaget for at bygge de nye forskerboliger.</p><p id="p5"><br /><em style="bold"> Tradition for forskere</em></p><p id="p6">Tidligere har Carlsbergfondets æresbolig været hjem for forskere. Boligen blev overdraget som livtidsbolig til en videnskabsmand, der havde givet sit bidrag til samfundet.</p><p id="p7">Den mest berømte beboer er nok Niels Bohr, der boede i æresboligen fra 1932 til sin død i 1962.</p><p id="p8"><br /><em style="bold"> Ny og gammel arkitektur</em></p><p id="p9">Det er det danske arkitektfirma Praksis Arkitekter, der står bag tegningerne til det nye forskerboligbyggeri. De vandt konkurrencen om at tegne boligerne, fordi deres bud ifølge dommerne både nyfortolker og viderefører historien om Carlsberg. Blandt andet i kraft af byggeriets lyse farve, der går igen i nabobygningen og Carlsbergfondets æresbolig.</p><p id="p10">Den nye forskerbygning kommer til at ligge mellem J.C. Jacobsens Have med gamle fredede huse og en den mere livlige gade mellem de fredede bygninger Tap E og De Hængende Haver. Byggeriets kælder kommer desuden til at huse Carlsbergs arkiv.</p><p id="p11">De første træer er blevet fældet og området er så småt ved at være indhegnet. Byggeriet bliver de første boliger, der opføres i Carlsberg Byen og skal efter planen stå indflytningsklar i maj 2016.</p><p id="p1">Det var en tæt pakket Valby Idrætspark, der i aftes dannede rammen for koncert med Kim Larsen og Kjukken under åben himmel.</p><p id="p2">Og det havde været helt på sin plads at åbne aftenen med ’Åhh Susan, Himmelblååå’, for solen skinnede gavmildt ned på det gamle arbejderkvarter, hvis koncertgæster aldrig fik brug for deres medbragte paraplyer.</p><p id="p3">Både ung og gammel, mest ung dog, tykke som tynde havde skaffet sig billetter til koncerten. </p><p id="p4">Andre købte billetter ved døren, og fire fyre i midten af tyverne – ikke helt appelsinfri – havde været så uheldige at miste deres billetter på vejen og måtte stille sig i kø for fire nye, 290 kr. stykket for en ståplads. </p><p id="p5"><br /><em style="bold">Lidt kultur</em></p><p id="p6">– Det er ham klovnen der, der har tabt dem, nu har taxachaufføren scoret fire gratis billetter, sagde den ene af fyrene, uden dog at virke synderlig ærgerlig. </p><p id="p7">– Jeg må jo give dem lidt kultur, de har ikke forstand på musik! konkluderede han, inden de traskede ind på plænen, hvor dresscoden lod til at være cowboybukser, blå hættetrøje og skindjakke. </p><p id="p8"> – Han er suveræn, både teksterne og musikken, jeg har samtlige af hans plader. Det er så dansk, som noget kan være. Min personlige favorit er Langebro, lød det fra 48-årige Flemming fra Hvidovre,</p><p id="p9">Også Københavns overborgmester Ritt Bjerregaard var på pletten og havde taget plads i VIP-loungen, da Larsen åbnede med ’Det bedste til mig og mine venner’.</p><p id="p10">Fansene var på samme tid afslappede og i højt humør, og en del havde tilsyneladende drukket tæt inden mødet med hr. Larsen</p><p id="p11">– Ja, vi har da fået et par enkelte øl inden, som 26-årige Tommy fra Nørrebro, med meget røde øjne, formulerede det.</p><p id="p12">Så skulle sommerens festivaler være skudt i gang. Værsgo Roskilde.  </p><block><p>Da Valby skød op som det ny gallerikvarter for nogle år siden, var der penge i kunst, fordi der var penge i omløb. </p></block><p id="p1">I Valby - 10 minutter fra København C - skyder et nyt boligkvarter hastigt op. Det sker på det 230.000 kvm store jordstykke, som engang var rammen om en betydelig del af industrigiganten F. L. Smidths aktiviteter. De er for længst ophørt på denne adresse; i stedet har flere bygherrer realiseret boligprojekter på stribe efter en masterplan for området af Henning Larsen Architects.</p><p id="p2">Nyeste skud på den stamme er en vinklet bygning med 48 boliger, bygget af WR Entreprise på den grund, hvor F. L. Smidth virksomheden Valby Maskinfabrik indtil for 22 år siden havde hjemme. Her udbød De Forenede Ejendomsselskaber 98 lejeboliger allerede for halvandet år siden, men DFE fortsætter nu med to nye etaper, der også omfatter 63 lejligheder til indflytning i februar næste år. I alle tilfælde opleves det samme arkitekt-team ved tegnebordene; Vilhelm Lauritzen Arkitekter står for formgivningen af facaderne med masser af skalmur på bærende beton, mens Kim Bjørn Arkitekter A/ S har sørget for resten - og det meste - i form af beslutningerne vedr.</p><p id="p3">plandisponering og indretning.</p><p id="p4">Det er samtidig i alle projekter et gennemgående tema, at De Forenede Ejendomsselskaber går foran i udviklingen imod et bæredygtigt samfund med f. eks.</p><p id="p5">boliger, der lever op til lavenergiklassens energikrav 2015, f. eks.</p><p id="p6">ved hjælp af solceller som et bidrag til en uafhængig energiforsyning, med højisolerede facader og vinduer med tre-lags glas. Det betyder, at det aktuelle projekt - døbt Valby Maskinfabrik C1 - som det første herhjemme modtager det britiske bæredygtigheds-certifi-kat, BREEAM.</p><p id="p7">-Vi har med DFE en bygherre, som er klar til at investere lidt mere for at få den bedste kvalitet og, som også tror på, at lejerne er klar til at betale for det, forklarer projektleder Mads Refshauge, WR Entreprise A/ S, som glæder sig over en glidende byggeproces med f. eks. gulvvarme overalt, veludstyrede præfabrikerede bademiljøer og strømonterede Tarkett asketræsgulve.</p><p id="p8"><br /><em style="bold">Metodeudvikling</em></p><p id="p9">-Der er megen produkt-og metodeudvikling i et projekt som dette, vurderer ingeniøren med ansvar for projektering af både installationer og statik, Erik Pedersen Rådg. Ingeniører ApS. Ingeniør Allan Rosenkilde peger på, at projekteringen i hele processen er blevet underlagt et hensyn til den praktiske udførelse, så stregerne er blevet slået i samarbejde med de udførende. Det har skabt sikkerhed for, at alle idéer og visioner fra bl. a. arkitekterne har været realiserbare.</p><p id="p10">Et andet resultat af et godt samarbejde er noget så usædvanligt som en ingeniørgang til de tekniske føringsveje. Ingeniørgange har i årtier været sparet væk, fordi de optager plads til installationer, som i stedet har været anbragt i og ved f. eks. etagedækkene.</p><p id="p11">-Med en ingeniørgang er huset imidlertid nemmere og enklere at vedligeholde, samtidig med at man har sparet tilbagekørsel af jord til opfyld, forklarer Allan Rosenkilde. Erfaringerne her viser derfor, at man bør udføre en nøje rentabilitetsberegning og sammenregne fordelene ved en ingeniørgang med de besparelser, der kan opnås - nu og senere. At samle installationerne i en gang er ganske vist ikke altid den bedste løsning, men det var tilfældet her, pointerer Allan Rosenkilde.</p><p id="p12">Gode erfaringer høstede man endelig også fra en udbredt anvendelse af præfabrikation. Badekabiner er kun et enkelt eksempel; et andet er en tidlig udførelse af Thermozell-undergulvene med tyndpuds, som skabte stabile, solide og målfaste gulve at arbejde på for den resterende byggeproces.</p><p id="p13">Endelig bør de præfabrikerede vindueslysninger fra DK Panels nævnes.</p><p id="p14"><br /><em style="bold">Nicheforretning</em></p><p id="p15">- Selv om montagen af den præfabrikede vindueslysning kun tager 10-15 minutter, ved vi med sikkerhed, at den er tæt med en enkel spærremembran hele vejen rundt om lysningen, noterer Allan Rosenkilde.</p><p id="p16">DK Panels har udviklet en opsigtsvækkende og frugtbar nicheforretning med et speciel i vindueslysninger, ofte med bundplader, alle færdigt udførte og overfladebehandlede med en flot finish ab fabrik. Den industrielle fremstilling sikrer en lynhurtig, men altid kvalitetssikker produktion; og der spares rigtig mange håndværkertimer på den tidspressede byggeplads, argumenterer Jesper Larsen, DK Panels, som bl. a. har glæde af, at netop WR Entreprise bruger præfabrikationen meget hyppigt. Med de energikrævende facader arbejdes der ikke så sjældent med store dybder på fra 400-580 mm i den kraftigt dimensionerede facades beton, isolering og murværk.</p><p id="p17">Processen er med til at understøtte WR Entreprises aktuelle adelsmærke, det fejlfrie byggeri, som entreprenøren med Valby Maskinfabrik C1 endnu engang afleverer.</p><p id="p18">Det har vakt behørig og let tvivlende opsigt, at WR Entreprise har gjort fejlfrie afleveringer til et absolut mål. Indtil videre har entreprenøren levet op.</p><p id="p19">Således også i Valby.</p><p id="p20"><br /><em style="bold">BYGGEFAKTA Valby Maskinfabrik, C1</em></p><p id="p21">Buster Larsens Vej og Lily Brobergs Vej, 2500 Valby Bygherre: De Forenede Ejendomsselskaber A/ S Bygherrerådgiver: Aicon A/ S Arkitekt, facader: Vilhelm Lauritzen Arkitekter A/ S Arkitekt, alt andet: Kim Bjørn A/ S Totalentreprenør: WR Entreprise A/ S Ingeniør: Erik Pedersen ApS Landskabsarkitekt: Schønherr A/ S Areal: 4.710 kvm - 48 boliger Byggesum: Ønskes ej oplyst Byggeperiode: maj 2013- februar 2015.</p><p id="p1">Jubilæum.</p><p id="p2">Formande Birgit Philipp vil byde velkommen og Teknik- og Miljøborgmester Klaus Bondam holde åbningstale.</p><p id="p3"><br /><em style="bold">Frugt og kaniner</em></p><p id="p4">Grundejerforeningens næstformand Hans-Jørgen Lykkeboe causerer herefter over Valby før og - især - nu.</p><p id="p5">- Det bliver en "event", der fokuserer på de værdier, der er forbundne med at bo i en villahaveby.</p><p id="p6">- Der vil være boder, hvor man bl.a. kan blive inspireret til at dyrke egne, økologiske grøntsager, producere frugt og most og holde kaniner og bier - kun fantasien sætter grænser, fortæller Birgit Philipp.</p><p id="p7">- Vi håber, at mange grundejere vil lægge vejen forbi Prøvehallen, høre noget god jazz-musik og få nogle hyggelige timer over en grøn buffet sammen med alle de andre, der bor i Valbys haveboligområder.</p><p id="p8">- For mange vil det også være en lejlighed til at stifte nærmere bekendtskab med Valbys historie - fra land til by. Det er jo en fantastisk udvikling, Valby har gennemgået i løbet af 1900-tallet, siger hun.</p><p id="p9">- Nogle grundejere i Valby har kun boet her i nogle få år, og andre har dybe rødder. Jeg selv har boet i samme hus siden 1966.</p><p id="p10"><br /><em style="bold">Min farfars hus</em></p><p id="p11">- Min farfar byggede det i 1928 på en grund, som han købte nogle år forinden, og som var en udstykning af Hansstedgårds jorder. De første år dyrkede han grunden som nyttehave og fragtede grøntsager hjem til Mølle Allé på en trækvogn. Min farfar var i øvrigt bødker på Carlsberg i 40 år og var med til at bære Ottilia Jacobsens kiste ned i krypten under Jesus Kirken. Bryggeren (Carl Jacobsen) bad folkene om at sørge for, at kisten blev skubbet godt ind i hullet! lyder den humoristiske forklaring.</p><p id="p12"><br /><em style="bold">Find dig selv</em></p><p id="p13">- Mange af grundejerforeningerne i Valby er resultatet af udstykninger af landbrugsjord fra gårdene i Valby. Det fremgår af mange vejnavne. Der vil være store plancher, hvor man både kan "finde sig selv" og få et overblik over Valby, som ganske vist nu er vokset sammen med og er en del af Københavns Kommune, men som stadig - som navnet siger - er en rigtig by, understreger Birgit Philipp.</p><p id="p14">Arrangementet er støttet af bl.a. Grøn Valby, Valby Lokaludvalg og Valby Lokalhistoriske Selskab og Arkiv.</p><p id="p1">FODBOLD: Den enes død, den andens brød.</p><p id="p2">Fodboldklubber fra Valby og Sydhavnen nyder godt af, at hold fra andre bydele er stødt ind i problemer af forskellig karakter.</p><p id="p3">Lad os tage det fra en ende af: B 93' s 2. hold benyttede sig af en ikke-spilleberettiget spiller i Københavnsserien og blev derfor fratrukket seks point og endte med at rykke ned i stedet for Sundby Boldklub.</p><p id="p4">Var Sundby rykket ned, havde det betydet to og ikke én nedrykker fra Serie 1. Det redder Vigerslev Boldklub, som med stor sandsynlighed slutter næstsidst i Serie 1, fra at rykke ned i Serie 2.</p><p id="p5"><br /><em style="bold">FC Sydhavnen i spil</em></p><p id="p6">I Serie 2 har både B 1960 og JIF Hakoah trukket deres hold.</p><p id="p7">Det medfører, at der ikke rykker to men tre hold op fra Serie 3. Det kan komme FC Sydhavnen til fordel. Med en sejr i sæsonens sidste sejr på søndag over de allerede oprykkede naboer fra FC Randoms, slutter FC Sydhavnen nemlig på 3. pladsen og rykker dermed op i Serie 2.</p><p id="p8">I Serie 3 har IF Sydsiden for længst trukket sit hold. Det betyder, at antallet af oprykkere fra Serie 4 ikke øges til tre men til hele fire hold. To af de fire oprykkere har hjemmebane i Valby Idrætspark. FC Ludo og Copenhagen Calcio er således begge at finde i Serie 3 efter sommerferien.</p><p id="p9"><br /><em style="bold">Rikken rykker op</em></p><p id="p10">Endelig nyder en gammel Valby-kending med 32 år på bagen godt af de mange forskydninger.</p><p id="p11">Det drejer sig om Rikken FC, der uanset om man slutter på 3., 4. eller 5. pladsen i Serie 5 rykker op i Serie 4. Med op i Serie 4 rykker de to mindre og knap så kendte Valbyklubber, Uganda Danish Cranes og NFC.</p><p id="p1">Grenaa: Det var en på alle måder stor transport, der i aftes kl. 20 gik af sted fra Grenaa med lastbil med kurs mod Århus, Storebæltsbroen og med slutdestination på Ny Ellebjerg Station i Valby i hovedstaden.</p><p id="p2">HSM Industri på Bredstrupvej i Grenaa har fået stålentreprisen på bygningen af den nye station, der kommer til at ligge mellem Ellebjerg og Sjælør stationer på Køge Bugt-banen, og som bliver et krydsningspunkt for den kollektive trafik i hovedstadsområdet.</p><p id="p3">Stålentreprisen omfatter 1200 tons stål, hvor 1. etape er seks brosektioner, hvoraf de fire er leveret, mens de sidste på 43 meters længde og 120 tons blev sendt af sted i aftes. Køretøjet, der skal køre med brosektionerne, kom til at veje 200 tons i det hele. En sådan transport må først køre gennem Århus efter kl. 22, derfor det sene afgangstidspunkt fra Grenaa, og over broerne på vej til Sjælland er den maksimale hastighed 10 kilometer i timen, så det tager sin tid at nå frem til Valby.</p><p id="p4">Direktør Esben Møller fra HSM Industri fortæller, at stålentreprisen til den nye station er den hidtil største for firmaet, og med leveringen af brosektioner er arbejdet cirka halvvejs. I de kommende måneder skal der leveres perron-overbygninger, elevatortårne, trapper og lignende "småting", og det hele skal monteres på stedet. Dette monteringsarbejde har HSM Industri også, så der vil være mange fra firmaet beskæftiget i Valby, indtil stationen står færdig til sommer.</p><p id="p5">HSM Industri har i dag 110 ansatte, hvoraf halvdelen i gennemsnit er ude at arbejde forskellige steder i Danmark, ja hele Verden, hvor der er brug for de specialer, som HSM Industri har markeret sig med.</p><p id="p6">DSB, som er kunden i det aktuelle tilfælde med Ny Ellebjerg Station, har i de seneste 15 år været en meget stor kunde hos HSM Industri. Medvirkende hertil er, at HSM Industri efterhånden har en række ansatte, der er særligt certificerede til at måtte arbejde på banestrækninger. Det er et arbejde, som kræver særlig uddannelse af sikkerhedshensyn.</p><p id="p1">FODBOLD: FC Udfordringen kan fortsat bryste sig af at have maksimumpoint i indeværende forårssæson i Serie 2.</p><p id="p2">Fredag aften sikrede ' de kristne' sig den syvende sejr på stribe. Det gik ud over Valby Boldklub, der blev besejret med 4-0 i Valby Idrætspark.</p><p id="p3">Kampen var blot ét minut og 20 sekunder gammel, da Martin Vixö Kristensen headede et indlæg fra Christian Kjær ind bag Kåre Krogh Pelle i Valbymålet.</p><p id="p4">Midtvejs i 1. halvleg fordoblede hjemmeholdet føringen efter et glimrende gennemspillet angreb: Jakob Bacher Dieckmann lagde op til Simon Haugegaard, der headede Udfordringen på 2-0, hvilket også var stillingen ved pausen.</p><p id="p5"><br /><em style="bold">Vilje til at vinde</em></p><p id="p6">20 minutter før tid blev kampen definitivt afgjort: Udfordringens Magnus Wiik slap igennem og spillede på tværs til indskiftede Andreas Brandes, der øgede til 3-0.</p><p id="p7">I de døende sekunder blev det også 4-0. For tredje gang i kampen slog Udfordringen til med et hovedstødsmål. Denne gang var det David Zimmermann, der satte hovedet på et indlæg fra Rasmus Christiansen.</p><p id="p8">FC Udfordringens cheftræner, Peter Anthon, er naturligvis svært tilfreds med forårssæsonen, som den er forløbet hidtil. Han giver her noget af opskriften på succesen: »Vilje har været kodeordet.</p><p id="p9">Når de tætte kampe har skullet afgørelses, så har spillerne vist, at de har den rette vilje til at ville vinde,« lyder det fra Peter Anthon.</p><p id="p10">Fortsætter Udfordringen sejrsstimen, ender det naturligvis med en oprykning til Serie 1. Tre hold har skilt sig ud i toppen af Serie 2.</p><p id="p11"><br /><em style="bold">Tophold i vente</em></p><p id="p12">FC Udfordringen mangler at møde begge de to øvrige tophold, Boldklubben Heimdal og Sønderbro Fight. Og det endda på udebane. Men Peter Anthon vurderer, at hans mandskab har styrken til at klare skærene: »Vi har helt klart truppen til at rykke op. Vi har gennem hele sæsonen vist, at bredden er i top.« FC Udfordringen mangler alt i alt at spille seks kampe.</p><p id="p13">Den første (hjemmekampen mod B 1960) blev afviklet i går, tirsdag, efter redaktionens slutning.</p><p id="p14">Den anden er ingen udfordring, idet den står mod Rikken FC, der har trukket sig fra turneringen. Midt i juni måned lurer så de to største udfordringer, når Sønderbro Fight og Heimdal venter.</p><p id="p1">REPAIR: Valbys reparationsnetværk er startet som et samarbejde mellem Copenhagen FabLab og lokaludvalgets miljøgruppe.</p><p id="p2">Netværket er skabt ud fra tanken om, at hvis man reparerer i stedet for at smide ud, spares ressourcer og der genereres mindre affald.</p><p id="p3">Netværket består af en gruppe frivillige, der har hænderne skruet godt på indenfor mange discipliner, og får stor fornøjelse af at lære fra sig og hjælpe andre med at reparere deres ødelagte ting.</p><p id="p4">Planen er at holde åbner reparationscafeer med jævne mellemrum, hvor man kan komme forbi, få hjælp til sine egne reparationer, og også gerne hjælpe med andres.</p><p id="p5">Lige nu er netværket bedst til at sy, fikse elektronik og klargøre cykler, men de vil gerne udfordres og selv blive klogere! Over de fire timer, cafeen var åben første gang, kom lidt over 30 mennesker forbi -og alle hjalp til hvor de kunne, både på egne og andres reparationer.</p><p id="p6">21 ting blev reparereret.</p><p id="p7">Blandt andet en forstærker, tre hullede bukser, en pladespiller der kørte for langsomt, et strygejern der ikke ville tænde, en kaffemaskine og en bærbar computer med en løs forbindelse.</p><p id="p8">15 af de 21 ting kom til at virke efter reparationen.</p><p id="p9">Fem fik gode råd med hjem og fikser selv videre, men tre ting ikke kunne repareres.</p><p id="p10">Næste åbne Repair Café bliver torsdag 7. februar kl. 17 til 19 på 4. sal i Valby Kulturhus.</p><p id="p11">Alle reparationer foregår i fællesskab - man er altså med til at reparere sine egne ting, og kan lære en masse i processen.</p><p id="p12">Netværket forbeholder sig retten til at sige nej til en reparation.</p><p id="p13">Alle reparationer er ganske gratis. Hvis der er behov for reservedele eller materialer, som ikke er til stede, skal man dog selv stå for at købe dem.</p><p id="p14">Vil man være en del af netværket og hjælpe med reparationer på mere fast basis, så kan man melde sig ind via Facebookgruppen Repair Café Valby.</p><p id="p15">nmb.</p><p id="p1">I og med altsaxofonisten Bunky Green i sin tidlige karriere har spillet med Charles Mingus og Andrew Hill, har været forbillede for avancerede musikere som Steve Coleman og Greg Osby og til sin sene debut på en dansk scene - Green er 76 - var sat sammen med andre avancerede musikere ( Jacob Anderskov, Nils Davidsen og Kresten Osgood), kom det muligvis bag på en del af Jazzhouse-publikummet tirsdag aften, at Green stadig og umiskendeligt tager sit udgangspunkt i Charlie Parker og beboppens sprog.</p><p id="p2">Overraskelsen blev dog hurtigt, i hvert fald for mit vedkommende, afløst af betagelse af Greens ret spinkle, men alligevel meget stofligt udtryksfulde tone på instrumentet, hans evne til hver gang med et helt personligt og lynrapt figurspil at tage også standardmaterialet langt ud i harmonierne og hans usvækkede passion for temaer, han har spillet i så mange årtier.</p><p id="p3">Man kunne nemt affærdige Green som én, man har hørt, hvis man også har hørt Art Pepper eller Jackie McLean, men hans spils indre glød og den afslappede måde, hvorpå han nød den ikoniske status, han har hos de meget yngre danskere, der ledsagede ham, var hele aftenen værd.</p><p id="p4">Og danskerne afstedkom selv fryd: Jakob Anderskovs let jomfrunalske forhold til standardmelodierne, der alligevel blev til ret uhæmmet elskov, Davidsens stoiske ro i midten, hvor der et par gange var stærkt brug for at vise, hvor ét-slaget lå, og Osgoods mange fine opfordringer til Green om også at komme helt derud, hvor man ikke ved, om man kan bunde.</p><p id="p5"><br /><em style="bold">Indfanget fra gaden</em></p><p id="p6">Så langt ud lod Green sig dog ikke lokke - selv om vi ikke var ikke tvivl om, at han ville have kunnet bunde - men det er der i disse dage mange andre musikere, der gør. I det hele taget er det karakteristisk for festivalen, at man også ved de mange gratis koncerter, der jo kan ses som en invitation til et forudsætningsløst publikum om i fremtiden at skifte pop og tapetmusik ud med jazz - måske endda aktivt at opsøge den - kan møde meget avanceret og pr. definition ' svær' musik.</p><p id="p7">Således kunne man tirsdag i genbrugsbutikken FISK opleve kunder, der ellers var på vej ind i et helt andet ærinde, standse op og lade sig fange af saxofonisten Torben Snekkestad, bassisten Adam Melbye og guitaristen Hasse Poulsens forsøg på at tage dem ud på den intuitive musiks usikre og ret krappe bølger - vi fik, interessant nok, et forløb, der syntes at bevæge sig fra kaos mod noget mere struktureret - eller man kunne dagen efter på Gråbrødretorv iagttage et stort publikum, der ikke lod sig skræmme af, at tenorsaxofonisten Christina Dahl i to sæt afprøvede samtlige instrumentets lydmuligheder uden at have noget harmoniinstrument i sin trio.</p><p id="p8">Med tanke på, at det er den almindeligvis meget, meget maskulint spillende festivalgæst Sonny Rollins, der først og mest konsekvent af de store tenorer afprøvede denne trioform, kunne man sige, at Christina Dahl hermed var oppe til den store jazzmanddomsprøve - og bestod.</p><p id="p9">Uafslappede fraseringer Som koncertarrangør består Benjamin Koppel ik ke helt med sit stort anlagte projekt i Prøvehallen i Valby, hvor han har inviteret en lang række mere eller mindre prominente danske og udenlandske navne til ved to daglige sessionlignende koncerter at spille med sig selv og en - på papiret - attraktiv international rytmegruppe ledet af pianisten Kenny Werner.</p><p id="p10">Tirsdag var der ret tyndt besat til trompetisten Alex Sipiagin og guitaristen Ben Monders første koncert af to og onsdag kun lidt mindre tyndt til trompetisten Dave Douglas' første af f ire, men at publikum har svært ved at finde ud til hallen bag det skrækkelige og om aftenen øde butikscenter ved Valby Station, har Koppel i vanlig stil allerede tilskrevet en ræk ke af ham selv helt upåvirkelige faktorer.</p><p id="p11">Dét kommer vi helt sikkert til at høre mere om senere.</p><p id="p12">Her kan oplyses, at der tirsdag også oppe på scenen herskede mangel på entusiasme, da Sipiagin, Monder og Koppel / Werner-teamet spillede sig gennem sekssyv stykker af de to sidstnævnte, og at især kombinationen af den indadvendte Monder og den udadvendte rytmegruppe med Jonathan Blake ved trommerne forekom uheldig. Placeringen af Douglas samme sted var meget bedre.</p><p id="p13">Douglas' spil bliver stadig mere flamboyant i disse år, og selv om han fremdeles fraserer noget uafslappet og lander sine fraser på ' mærkelige' slutnoder, så åbnede han på fornem vis flere af temaerne, både egne og især Werners hurtige, Monk-agtige »Ivoronics«.</p><p id="p14">KULTUR@INFORMATION.DK</p><block><p></p></block><p id="p1">IDRÆTSVISIONER: »Nu spørger I nok jer selv: Hva' fanden laver de her?«, indledte den altid bramfri Per Larsen i tirsdags, da han besøgte Valby Lokaludvalg sammen med forstander for Idrætsefterskolen i Valby Idrætspark, Jan Barslev.</p><p id="p2">De kom for at fortælle udvalget hvilke initiativer, der er sat i gang for at modernisere og og vitalisere den lokale idrætspark.</p><p id="p3">Den tidligere chefpolitiinspektør er bestyrelsesformand for idrætsefterskolen og han fortsatte: »Jan og eleverne bor jo i Valby Idrætspark og det kan godt være en blandet oplevelse, når de vågner midt i noget, der minder om et nedslidt gammelt østtysk stadion. Vi søger opbakning dels fra lokaludvalget, dels fra klubberne i området til et projekt, vi vurderer som realistisk om end nogen måske vil mene at det er rigeligt ambitiøst.« Der er der sat en række initiativer i søen, der hen ad vejen skal føre til restaurering, nyindretning og nybyggeri af forskellige faciliteter.</p><p id="p4">Parret fik den opbakning, de kom efter, idet lokaludvalgsformand Lisbeth Ritter udtrykte, at Lokaludvalget allerede var meget positivt stemt over for projekterne i parken.</p><p id="p5">Pragtfuldt område Jan Barslev: »Det kan jo blive et pragtfuldt område, hvis man tænker hele Valbyparken ind med badestrand og det hele. Vi kunne i denne sag godt frygte en lang kommunal ørkenvandring af en sagsbehandling, men her er det pludselig gået stærkt og der er blevet sat penge af til at undersøge forholdene. Der er sat en deadline, så der inden udgangen af 1. kvartal 2012 skal komme en udmelding fra kommunen om, hvad der skal ske.</p><p id="p6">Samtidig er kommunen meget lydhør for lokale ønsker. Vi taler om Nordens største idrætsanlæg -ja, Nordeuropas største udendørs idrætsanlæg. Jeg bor der med 132 elever på efteskolen og jeg den person i København med længst til nærmeste nabo!« Projektet bliver kaldt Idrætsbyen -24-7, altså i princippet aktiviteter døgnet rundt syv dage om ugen med noget for både bredde og elite, både for børn, unge og ældre.</p><p id="p7">»Vi ligger godt med en motorvej lige til døren, S-tog i nærheden og med kort vej til lufthavnen«, påpegede Jan Barslev.</p><p id="p8">Og netop det forhold betyder meget for, at DBU er inde i billedet -de er i gang med at bygge et talentcenter Vest i Jylland og kigger sig også om efter et egnet sted for et talentcenter Øst og her kommer Valby Idrætspark ind som en storartet mulighed.</p><p id="p9">DBU har nogle krav om overnatningsmuligheder inden for 300 meter af træningsbanerne, så der skal bygges et hotel og der skal forhandles med nogen, der kan og vil drive sådan et. Bliver det en realitet kan DBU så til gengæld love at aftage omkring 20.000 overnatninger om året.</p><p id="p10">Moderne idrætsby »Det skal blive en moderne idrætsby, som alle kan være stolte af«, lyder det fra Jan Barslev.</p><p id="p11">Idrætsefterskolen handler meget om fodbold og håndbold, men Jan Barslev understreger, at der også er meget andet på tegnebrættet. F. eks. inddrages Club Danmark Hallen med en række indendørs idrætsaktiviteter -klatrevæg og beachvolleyballbaner for bare at nævne enkelte.</p><p id="p12">Lokaludvalgsmedlemmet Birgitte Vind var betænkelig ved udsigten til ældreidræt i denne sammenhæng: »Ældre mennesker kan godt være bange for at komme, hvor der også er unge mennesker.</p><p id="p13">Får de et afsnit for sig selv?« Jan Barslev svarede: »Vi er opmærksomme på mulige konflikter. De ældre behøver jo ikke være der, mens de mest udfarende 13-16-årige er i gang, men ældre og mindre børn kan dyrke idræt på samme tid, så man får den gensidigt positive virkning, som når man bygger plejehjem og børneinstitutioner lige op ad hinanden.« Der er flere byggeprojekter i luften, men Jan Barslev bedyrede, at det ikke ville koste et græsstrå fra nogle af banerne, fordi alle nybyggerier ligger i kanten af Valby Idrætspark.</p><p id="p14">Januar vil står i mødernes tegn og 19. januar regner man med at sende en anbefalende rapport til overborgmester Frank Jensen fra den lokale følgegruppe.</p><p id="p1">VEJPENGE: Valby Langgade bliver et af de store projekter, når kommunen i år tredobler budgettet til genopretning af veje i forhold til sidste år. Vi har tidligere i Valby Bladet nævnt, at også Stubmøllevej er udset til en genopretning og sammen med langgaden og den københavnske del af Roskildevej lægger Valby beslag på en god luns af de 178 millioner, der er tale om.</p><p id="p2">»Vi har desværre et voldsomt efterslæb på vedligeholdelsen af Københavns vej-net.</p><p id="p3">Det går ud over fremkommelighed og trafiksikkerhed, og det betyder også, at hvis ikke vi handler nu og får indhentet det her efterslæb, så får vi nogle langt mere alvorlige og dyre skader på vores vejnet,« forudser teknik-og miljøborgmester Morten Kabell (EL) i en pressemeddelelse.</p><p id="p4">Gør man ikke noget ved de nuværende skader i asfalten, er der risiko for, at vand trænger ned gennem kørebanen og beskadiger selve vejens fundament.</p><p id="p5">Genopretningen består i, at der skal lægges ny støjdæmpende asfalt på vejbanerne, mens cykelstier, afvanding, fortove og signalanlæg skal renoveres.</p><p id="p6">Inddragelse flytter ind Teknik-og Miljøforvaltningen har fået til opgave at udføre anlægsarbejdet mere effektivt end tidligere set, så projekterne kan stå klar inden årets udgang, uden at det går ud over kvaliteten af arbejdet.</p><p id="p7">Det sker i tæt samarbejde med rådgivere og entreprenører, for alle parter skal løbe stærkt for at nå målet. I perioder vil eksterne rådgivere flytte ind i forvaltningens lokaler for at gøre forløbet så koncentreret som muligt.</p><p id="p8">»For entreprenørerne er det vigtigt, at de bliver inddraget tidligt, så de har mulighed for at komme med gode input i forhold til proces, metoder og fremkommelighed for trafikken under arbejdets udførelse.</p><p id="p9">Det giver for alle parter det bedste resultat, hvis signalet om inddragelse og samarbejde fra start til slut er klart både i ord og handling,« siger branchedirektør Niels Nielsen fra Danske Anlægsentreprenører under Dansk Byggeri i meddelelsen.</p><p id="p10"><br /><em style="bold">Fakta</em></p><p id="p11"><br /><em style="bold">DE SEKS KONKRETE PROJEKTER</em></p><p id="p12">Helhedsgenopretning af Roskildevej Helhedsgenopretning af Stubmøllevej Helhedsgenopretning af Frederikssundsvej Helhedsgenopretning af Valby Langgade Genopretning af cykelsti og fortov Genopretning af brønde og stikledninger De seks projekter er planlagt til at blive udført fra maj til december 2016. Kilde: Københavns Kommune Kommunen har voldsomt efterslæb på vedligeholdelse Valby Langgade bliver et stort projekt Der skal lægges støjdæmpende asfalt.</p><p id="p1">UDFLUGT I KULTUREN: Uge for uge kan du følge de syv oplevelsesambassadører og deres udflugt rundt i det kulturelle landskab. Hver uge kan du læse uddrag fra deres blogindlæg om kulturlivet i Valby her i Valby Bladet: Allan Bauer om teaterforestillingen " Forførerens Dagbog" hos Teater V: " Forførerens Dagbog fik mig til at tænke på, hvor sjældent det egentlig er, at man finder hovedpersonen så usympatisk og utiltalende, som det er tilfældet med den kyniske Johannes. Normalt har man en eller anden form for medfølelse over for selv de største skurke. Tænk blot på Al Pacino som Mike Corleone i Godfather; eller for den sags skyld Egon Olsen fra Olsen Banden.</p><p id="p2">Dem holder man jo trods alt med, selv om de heller ikke skyr nogen midler for at opnå deres vilje." Silan Maria Budak Rasch om kunst og det at være ambassadør: " Min pointe er sådan set bare, at kunst er enormt vigtigt for mig, da det var i mit møde med teater ' i egen krop' som 8-årig, der lod mig komme ud af mit skjold, så denne generte pige pludselig var én, der turde sige sin mening i skolen, når hun var uenig. At det senere også førte til stor mobning, er en helt anden sag. Men det vigtige er så, at det også var mødet med kunsten, der lærte mig at tackle mobningen og derfra overvinde, hvad der ellers var sket af negative ting i mit liv.".</p><p id="p3"><br /><em style="bold">Fiktion med et twist</em></p><p id="p4">Lisbeth Meineke om koncert med vestafrikanske Safrigo hos Kultur Valby: " Skal man absolut have meget motion, så kan jeg anbefale afrikansk trommedans. Magen til energiudløsning skal man lede længe efter. Boblende livsglæde og gøgl. Det er ikke sidste gang, jeg hoppede rundt sammen med svedige akrobatiske afrikanere med trommer." Silan Maria Budak Rasch om mødet med Jakob Stegelmann på Vigerslev Bibliotek: " Ser du, det er lige gået op for mig, at fordi jeg deltog ved Jakob Stegelmanns foredrag, har jeg nu en helt anden forståelse af filmen ' Vilde Rolf ', og filmen blev pludselig hævet op på et helt andet niveau, end hvor den ellers ville have været for mig. Pludselig kendte jeg nogle af de figurer, der figurerede rundt inde i filmen, det var ikke længere ' ren fiktion', men fiktion med et twist af virkelighed." Læs selv med på www.facebook.</p><p id="p5">com/ kulturvalby eller www.valbykunstaar2013. dk.</p><p id="p1">EFTERÅRSRENGØRING: »Vi ønsker at sætte fokus på, at affald som skodder og emballage flyder helt unødvendigt i gader og på pladser. Det er så nemt at gøre noget ved det. Først og fremmest kan man samle op efter sig selv i hverdagen. Men med alt det affald, der ligger nu, er det helt oplagt at deltage i efterårsrengøring den 16. oktober og være med til, at der bliver gjort rent i alle kroge i det centrale Valby. Vi håber derfor, der kommer rigtig mange på søndag.« Katrine von Freiesleben fra Områdefornyelsen Gl. Valby krydser fingre for, at opråbet bliver hørt i alle kroge og afkroge i bydelen, nemlig, at: »Hvis du vil være med til at gøre Valby ren, så kan du møde op ved Langgade Station eller i Botikken kl. 10.00, hvor der vil være gratis morgenmad, orientering og fordeling af indsamlingstjanser.</p><p id="p2">Selve indsamlingen forløber fra kl. 11.00 til kl. 13.« »Hvis byen er ren, giver det oplevelsen af at bo i byen en ekstra dimension. I sidste ende er håbet, at vores rengøringsarrangementer bliver overflødige, fordi alle har lært, at de ikke skal smide affald på gaden.</p><p id="p3">Men indtil videre er der stadig brug for, at vi er mange, der er vedholdende. Det må være målet for fremtiden, at vi bliver flere og flere der samler, og der bliver mindre at samle op,« fortæller Katrine von Freiesleben.</p><p id="p4"><br /><em style="bold">Fælleshygge og god samvittighed.</em></p><p id="p5">Efter indsamlingen af affald henter Københavns Kommune det indsamlede affald og kører det hele hen til en stor container på pladsen ved Langgade Station. Pladsen er herefter rammen for afrundingen af dagens arrangement med hygge, klimafrokost, og diverse lærerige og sjove indslag. Alle der deltager i indsamlingen af affald får uddelt en madbillet til gratis frokost på pladsen ved Langgade Station efter indsamlingen.</p><p id="p6">Det er projektgruppen Smag på Naboskab og Akacieparkens somaliske kvinder, der serverer vegetarisk mad med øje for klimaet. Så alle indsamlere kan læne sig mætte tilbage og nyde deres velfortjente gode samvittighed.</p><p id="p7"><br /><em style="bold">Det er en kunst at genbruge</em></p><p id="p8">" One mans trash - another mans treasure!" sådan bliver det forhåbentligt, når kunstneren Olga Stra efter dagens indsamling afholder workshop på Langgade Station om, hvordan det indsamlede affald kan genbruges til sjove skulpturer. Olga Stra vil nemlig rigtig gerne tænke kunst i nye baner: »Jeg synes vi i højere grad skal tænke mere i genbrug, når vi producerer kunst. Det er spændende at få noget som allerede findes ind i en kunstnerisk sammenhæng og endnu mere, hvis vi faktisk kan få noget pænt eller sjovt ud af andres affald. Jeg håber at Gl. Valbys borgere er med på at vise, hvordan vi gør det til en kunst at genbruge,« fortæller Olga Stra, som har sit eget galleri, hvor hun blandt andet lægger vægt på mennesket, naturen og byen.</p><p id="p9">Alle er velkomne til at deltage i det kreative genbrugsværksted og skulpturerne kan bagefter tages med hjem eller blive udstillet på Langgade Station.</p><p id="p1">Den opmærksomme læser og bruger af denne "lokalavisen 2500 Valby - 2450 Sydhavnen", har sikkert bemærket at denne nye lokalavis har kontor på Jyllingevej 55 - 57, 2720 Vanløse. Og at telefonen til redaktion og salgsafdeling er 3879 3400. Ellers kan man se alle medarbejdere og deres direkte kontaktnumre i kolofonen nederst på side 2.</p><p id="p2">fra lokalavisernes kontor udgiver vi i forvejen på 8. år Lokalavisen Vanløse PostenA Grøndals Posten samt Brønshøj Posten. 2700 Brønshøj, 2500 Valby/2450 Sydhavnen, 2720 Vanløse samt 2400 Grøndal. Lokalaviserne dækker således med over 80.000 omdelte husstandsomdelte eksemplarer i disse områder, plus noget af 2630 Herlev og 2650 Hvidovre, Opstarten af derme nye lokalavis er sket efter at vi erfarede at Lokalavisen Valby gik i likvidation og lukkede. Vi var jo klar til at starte op for over et år siden, men en anden kom i gang før os, så det er altså først nu vi er gået i gang. Kære læsere I må have tålmodighed med os. Vi er i dere, og matte i den hurtige opstart trække på vore øvrige medarbejdere. Salgsafdelingen er stort set besat Den far os meget vigtige redaktionelle medarbejderstab er ikke helt på plads endnu. Men vi gør vort ypperste far at komme til at dække Valby lige så stærkt og godt som vi gør i vore øvrige medier.</p><p id="p3"><br /><em style="bold">Lokalavisen som kanonføde?</em></p><p id="p4">Vi er godt klar over, at vi er kanonføde og oppe imod en stor mastodont i form af Montgomerys (den Engelske delejer) store tropper fra Berlingske, der nu med små 150 millioner i underskud, virkelig lader kuglerne rulle.</p><p id="p5">Vi har da også set den krigserklæring der er udklækket af den tidligere redaktør Madsen på en lokalavis i Valby. Han er nu "stik-i-rend-dreng" for Berlingske- Bladet i Valby, som han ellers har skældt godt og grundigt ud da han var redaktør på Lokalavisen Valby. Selvsamme person har da også allerede været ude med noget snavs i sit såkaldte nyhedsbrev osv. Men det vil vi ikke trætte læserne med.</p><p id="p6">Det må stå for hans egen regning. Han har tilsyneladende indledt en mediekrig og vi er da helt klar over, at den morgenluft og glæde de havde hos Berlingske, over at de tilsyneladende havde vundet "slager", med eet er forduftet med vort initiativ og nye udgivelse.</p><p id="p7"><br /><em style="bold">Lokalavisen er nødvendig</em></p><p id="p8">Hvis ikke man ved bedre, så er det yderst vigtig, især for de lokale annoncører, at vi udgiver en lokalavis i 2500 Valby mm. Det er det naturligvis fordi Lokalavisen 2500 Valby / 2450 Sydhavnen er medvirkende til at der IKKE bliver monopol på annoncering i Valby, som helt sikkert ville betyde meget dyrere annoncepriser.</p><p id="p9">Som vi mærker det allerede, så er Beriingske-Bladets priser i Valby for en stor dels vedkommende laaaaaaangt under produktionsprisen, lad os bare sige det rent ud, dumpingpriser, og det har annoncørerne helt sikkert stor glæde af. Men for vor nye Lokalavis 2500 Valby / 2450 Sydhavnen er vi ikke interesseret i at sælge helsider til de extreme lave priser som Berlingske-bladet gør i Valby.</p><p id="p10">Vi opfordrer derfor annoncørerne til at bruge det de sparer, til at annoncere i Lokalaviserne, så man får dobbelt så god dækning osv.</p><p id="p11">Det er vort håb, at alle annoncører forstår vort budskab, så man i stor stil benytter vore Lokalaviser. Vi tilbyder naturligvis moderate og fornuftige priser, men som alle andre forretninger, skal vi også tjene penge på annoncerne, ellers går det jo galt, også for annoncørerne, der som sagt ved monopol kommer til at betale kassen!</p><p id="p12">Velkommen i Lokalaviserne Med venlig hilsen, Ib Helge Ansvarshavende redaktør</p><p id="p1">Der er faldet en atombombe i Valby, sagde en stemme i telefonen til alarmcentralen den 26. september 1964, hvor hele København rungede af braget.</p><p id="p2">Den voldsomme eksplosion skyldtes dog ikke en atombombe, men derimod at Valby Gasværk var sprunget i luften. Sandsynligvis som følge af, at både elektrikere og smede udførte arbejde på gasværket -som var under afvikling -og ved en fejl ikke fik lukket gasventilen ned. Og kl. 9.36 sagde det bang. Mega bang! Historien om atombomben i Valby fortælles i en ny bog, ' Danske katastrofer'. Vi bringer her et uddrag af den dramatiske fortælling.</p><p id="p3"><br /><em style="bold">Døde af chokket</em></p><p id="p4">Ved eksplosionen blev brændende dele fra målerhuset slynget over i gasbeholderne, der herefter eksploderede og forårsagede en enorm trykbølge og efterfølgende ildstorm.</p><p id="p5">De cirka 150.000 m3 gas brændte i løbet af kort tid. Inde i målehuset omkom ud over de to smede den 56-årige kedelpasser August Secher Vestergaard øjeblikkeligt. Han var på eksplosionstidspunktet i færd med at regulere trykket på ledningsnettet udadtil.</p><p id="p6">En af gasværksarbejderne fortalte: ' Jeg hørte under besættelsen de flyverbomber, der blev kastet mod B&amp;W og Shellhuset, men jeg syntes, det her var mange gange voldsommere.</p><p id="p7">Jeg blev slynget hen over pladsen, og jeg så min formand blive løftet op i luften og i en bue blive kastet hen over mig og en af mine kammerater Et øjeblik senere lød endnu en frygtelig eksplosion, og jeg tror nok, der kom en tredje, men det står uklart for mig.' Disse kraftige eksplosioner stammede fra de to enorme gasbeholdere, der var blevet antændt, hvorved ståltaget på den ene blev sprængt i stumper og stykker. Kvarteret rundt om gasværket blev raseret - tagsten fløj af boligblokke og raslede ned på gader og veje, talrige bygninger fik revner, og tusinder og atter tusinder af vinduer blev knust og inventar smadret. Op til fem kilometer væk blev ruder knust af trykbølgen.</p><p id="p8">Den otteårige Ivan Broe sad på hug i forhaven i Nøddehaven 23 og gravede med sin skovl, da eksplosionen skete: ' Lufttrykket blæste mig tre saltomortaler baglæns. Jeg kiggede op og så en enorm væg af ild, der fyldte hele himlen. På toppen af den væg dansede nogle små sorte tingester. De lignede små legoklodser i en helt forkert farve. Først senere er det gået op for mig, at det var de sortmalede stålsider på de enorme gasbeholdere.'.</p><p id="p9"><br /><em style="bold">Folk standsede op</em></p><p id="p10">I hele København vendte opmærksomheden sig øjeblikkeligt mod Valby: ' Vi stod på vores altan på Nørrebro i København og nød det gode septembervejr. Det var lørdag. Alt åndede fred, da der pludselig lød et kolossalt brag, der fik folk til at standse op og se sig forskrækket omkring. Var den kolde krig blevet varm? Var russerne kommet, som tyskerne i sin tid, tænkte de gamle, der havde oplevet 9. april 1940.' På altanen var den dengang 17-årige Lone Diana Jørgensen, som delte sin erindring om katastrofen med Politikens læsere i en kronik på 40-årsdagen, og hendes far ikke mindre i vildrede: ' Hvad i hede hule helvede var det?,' udbrød min far med store øjne og ørerne på vid gab. Han så på mig, som om jeg var oraklet fra Delfi, men jeg blev ham svar skyldig.' Asbjørn Hansen var kort forinden afmønstret som matros på et af rederiet J. Lauritzens skibe og kørte nu som bud for sin mor, der havde et ismejeri, inden han skulle begynde på navigationsskolen. Han befandt sig i en brødforretning på hjørnet af Jagtvej og Borups Allé, da der lød et dumpt drøn. ' Så sku' Satan da tage det lortefyr,' udbrød svenden fra forretningen, Ole, men kort efter kom en af ' bagerdunterne' fra baglokalet ud og fortalte, at det var Valby Gasværk, der var røget i luften.</p><p id="p11">Straks satte Asbjørn Hansen kursen mod Valby, mest af nysgerrighed, men hurtigt indså han situationens alvor: ' Da jeg nærmede mig Valby Station, var trafikken noget kaotisk.</p><p id="p12">Redningskøretøjer af alle slags kørte i begge retninger. Civile biler kom kørende med hvid dug med tilskadekomne. Midt på broen over banelegemet holdt jeg tilbage for en hyrevogn, som havde bundet et hvidt tørklæde rundt om antennen. Ved siden af chaufføren sad en midaldrende dame med et håndklæde, der var rødt af blod, presset mod ansigtet. Hun så bange ud.'.</p><p id="p13"><br /><em style="bold">Området lignede en krigszone</em></p><p id="p14">I minutterne umiddelbart efter eksplosionen var alt kaos omkring ulykkesstedet. Pludseligt hjemløse beboere gik grædende rundt i kvarteret og så på ødelæggelserne i deres hjem, og mange chokerede mennesker løb forvirrede rundt. Øjenvidnerne kunne berette om, at en stikflamme fra eksplosionsstedet steg højt til vejrs. Til Børsen beskrev folk det, som om ' dækslerne på de store gasbeholdere blev løftet i vejret, hvorefter beholderne klappede totalt sammen. Der bredte sig bagefter en røgsky som efter en bombeeksplosion'.</p><p id="p15">Hele området lignede en krigszone. ' Der er faldet en atombombe i Valby,' lød en melding til alarmcentralen fra en hyrevognschauffør på Husum Torv. Farvehandler Egon Lorentzen, der befandt sig i sin butik på Vigerslev Allé, beskrev effekten af eksplosionen således: ' Det var, som om luften brændte, og jeg følte varmen svide på kinderne, da butiksruderne gik i stykker. Jeg troede, det var en atomeksplosion, der var sket'. Sammenligningen var ikke helt tosset: Major S. A. Hansen fra Ingeniørtropperne udtalte bagefter, at eksplosionen havde et omfang ' som en mindre atombombe'.</p><p id="p16">Der blev også observeret en paddehatteformet røgsky over katastrofestedet umiddelbart efter eksplosionen.</p><p id="p17">Også maskinarbejder Kenneth Møller, som sad i sin stue på Vigerslev Allé 176, da trykbølgen ramte huset, drog straks en parallel til den våbenart, som Hiroshima og Cubakrisen havde lært danskerne at frygte: ' Jeg blev slynget ud af stolen, jeg sad i, og en regn af glasskår røg omkring mig fra de knuste ruder. Først troede jeg, at der var faldet en bombe - måske ovenikøbet en atombombe - og rent instinktmæssigt kastede jeg mig ned på gulvet og krøb på alle fire ud i entreen og ud på trappegangen.</p><p id="p18">Folk i hele huset skreg, mange kom styrtende ud med blod i ansigtet og på hænderne. Det varede meget længe, inden jeg kunne se tydeligt, for kalkstøvet stod tæt i hele ejendommen.</p><p id="p19">Tagstenene styrtede ned, nogle ramte de beboere, som flygtede ud på gaden. Alle løb rundt mellem hinanden.'.</p><p id="p20"><br /><em style="bold">Redningsarbejdet gik i gang</em></p><p id="p21">Københavns Brandvæsen var straks klar over, at noget meget voldsomt var hændt. Ved eksplosionen, som skete klokken 09.36 om formiddagen, blev samtlige ruder på den lokale station Dæmningen nemlig knust. Et minut senere blev alarmskabet på Folehaven 123 aktiveret. Så snart vagtmesteren fandt ud af, at det var Valby Gasværk, det drejede sig om, sendte han øjeblikkelig alt sit mandskab og sine køretøjer af sted. Vagthavende brandinspektør Aage Nørregaard valgte samtidig med det samme at sende en pionértender fra Hovedbrandstationen bag Københavns Rådhus samt en ekstra stige til katastrofeområdet.</p><p id="p22">Førsteudrykningen ankom til stedet inden for få minutter, og hurtigt stod det klart, at der måtte tilkaldes flere ressourcer. Sprøjte, stige og tender fra Station Fælledvejen blev også sendt, ligesom der kom flere specialkøretøjer til fra Hovedbrandstationen. Desuden rekvireredes der assistance fra både Falck og Zonens Redningskorps samt Civilforsvaret.</p><p id="p23">Mens redningsarbejdet gik i gang, sundede folk sig over chokket. Den 32-årige Birgit Vognstrup havde holdt ved krydset Retortvej og Vigerslev Allé med sin nye cykel: ' Pludselig føler jeg et mægtigt lufttryk, og gasværket, der lå lige overfor, sank sammen - og så kom braget. Det var mærkeligt, jeg stod helt paralyseret, for jeg var ikke blevet ramt, men stod bare i hele helvedet. Der var masser af tagsten, glas og støv og skrigende mennesker, der løb rundt. Det var om formiddagen, en yngre kvinde kom løbende fra et af husene, kun iført en Ole Lukøje-natkjole. Folk kom ned fra lejlighederne, nogle med et fuglebur i hånden - alle var chokerede, alle hjalp hinanden, nogle sagde, deres hund var oppe i lejligheden, og der blev straks skaffet hjælp'.</p><p id="p24"><br /><em style="bold">Standsede en ambulance</em></p><p id="p25">Eksplosionen på Valby Gasværk krævede også dødsofre uden for selve eksplosionsstedet.</p><p id="p26">Ved en bagerforretning på hjørnet af Vigerslev Allé og Langagervej blev den 71-årige bogbindermester Carl Frederik Christoffersen så chokeret af den voldsomme hændelse, at han måtte afhentes af en ambulance. Han afgik desværre ved døden under transporten til hospitalet.</p><p id="p27">Ifølge vagthavende brandinspektør Aage Nørregaard var det dog et under, at der ikke skete større personskade ved eksplosionen på Valby Gasværk.</p><p id="p28">En af dem, der kom til skade, var Anette Johansen, som denne lørdag formiddag var på vej ad Vigerslevvej til Schous Sæbehus med sin 15 måneder gamle datter i barnevognen: ' Men så lød der et brag Jeg stod så og kiggede den ene vej mod Lykkeboskolen, hvor jeg så vinduer flyve fra butikkerne og lejligheder og smadre mod fortovet på Vigerslevvej. Derefter drejede jeg mig mod brandstationen og så vinduer flyve ud. Jeg tænkte ikke over det vindue bagved mig, som endte over mit højre ben.' Anette Johansen fik sit skinneben læderet og akillessenen skåret over. Heldigvis kom en af de 70 ambulancer, som i alt blev tilkaldt, tilfældigvis kørende forbi: ' Vi stoppede den, for jeg skulle på hospitalet - der kom også en dreng med, som havde fået en tagsten i hovedet.</p><p id="p29">Ambulanceføreren spurgte, om vi vidste, hvad der var sket, om det var en benzintank.</p><p id="p30">Men jeg havde boet der længe, så nej, der er ingen benzintank på den vej. Det kunne kun være gasværket. Så han slog katastrofealarm'.</p><p id="p31">Senere reflekterede Anette Johansen over, at røgsøjlen, der rejste sig, egentlig var smuk, men i situationen havde hun haftandet at tænke på.</p><p id="p32"><br /><em style="bold">Kom med den rigtige bus</em></p><p id="p33">Lidt heldigere slap Pia Sandholt, som denne lørdag havde fri fra skole og i stedet skulle passe naboens lille Susan. Først blev hun dog sendt i byen for at købe ind: ' Jeg var kommet et godt stykke op ad Lykkebovej, da jeg pludselig så en af gasværksbeholderne sænke sig for derefter at stige igen med eksplosiv fart. ' Toppen' af beholderen sprang, og der kom en ildsøjle, som varmede helt hen, hvor jeg gik med Susan.</p><p id="p34">Det så ud, som om ilden fik fat i træerne omkring mig, og jeg stod som forstenet og kiggede på det, indtil et par drenge med stor fart på cyklen råbte, at jeg skulle løbe. Jeg tog Susan op på armen og løb, alt hvad remmer og tøj kunne holde i mine træsko. Da ilden havde lagt sig lidt, stoppede jeg op og kiggede mig tilbage. En af de andre gasbeholdere eksploderede også, men knap så voldsomt som første eksplosion.' Også Birthe Barndorph, som dengang var ni år gammel og boede på Vesterbro, slap med skrækken, selv om det kunne være gået meget værre. Hun havde lørdagsfri fra skolen (lørdagsskolegangen ophørte i 1970, men allerede i 1964 var lørdagsfri en realitet mange steder) og skulle for første gang selv tage sporvognen og bussen fra Enghave Plads ud til sin moster i Hvidovre via Toftegårds Plads. Hver anden af busserne kørte ad Vigerslev Allé. Birthe stod på Sibbernsvej og ventede på linje 132, da det skete: ' Jeg glemmer aldrig braget og den enorme flamme, der kom til syne over hustagene på Toftegårds Allé, det lignede en flamme fra en lighter, bare i kæmpestørrelse. Vinduer splintredes, urtepotter faldt ud ad vinduerne, folk skreg, græd og panikken bredte sig. Jeg var sikker på, at der var udbrudt krig, og tudbrølede.</p><p id="p35">En ældre dame trøstede mig og fulgte mig ud til min moster.' Moderen blev selvfølgelig meget nervøs: ' Min mor var i bad, da det skete, og da vi havde gasvandvarmer, blev vandet iskoldt, da denne gik ud, og hun kunne tillige mærke trykbølgen inde i brusenichen. Da hun fandt ud af, hvad der var sket, blev hun meget bange. Hun var sikker på, at jeg var kørt med den bus, der kørte ad Vigerslev Allé, og forestillede sig, at bussen havde været lige ud for gasværket, da det røg i luften'.</p><p id="p36" /><p id="p1">FODBOLD: Der var tre point og ikke mindst den lokale ære og håneret på spil, da Valby Boldklub lørdag tog imod Boldklubben Pioneren på en solbeskinnet Værkstedvej. Begge hold slås for at slutte i den bedste halvdel af tabellen. Oprykning er uden for rækkevidde, og afstanden til nedrykningsstregen er på komfortbel afstand.</p><p id="p2">1. halvleg tilhørte Valby BK.</p><p id="p3">Værterne havde adskillige muligheder for at bringe sig foran.</p><p id="p4">Tættest på var Anton Boesgaard Andersen med en afslutning på underkanten af overliggeren.</p><p id="p5">Også hjemmeholdetslille slovak, Viktor Mida, havde chancen, men misbrugte en friløber.</p><p id="p6">De første 45 minutter sluttede uden scoringer, hvilket Pioneren kunne være bedst tilfreds med. Efter pausen var det imidlertid gæsterne, der var i teten. Pioneren tiltvang sig mere og mere af initiativet og trykkede Valby BK tilbage på banen.</p><p id="p7"><br /><em style="bold">Manglende Ach-tion</em></p><p id="p8">Midt i 2. halvleg opstod en situation, som skulle vise sig at få afgørende betydning for kampen: Valby BK's målmand, Morten Achton, tøvede med at sparke en løs bold uden for feltet væk. Pionerens Mikkel Nielsen var hurtigt over ham og stjal bolden. Trods ihærdige forsøg fra Achtons side på at rive Mikkel Nielsen omkuld lykkedes det Pioneren-spilleren at ekspedere bolden i nettet. 0-1 og Morten Achton måtte tilmed inkassere et gult kort for sine vedholdende forsøg på at nedlægge målscoreren.</p><p id="p9">Den episode blev dyr for hjemmeholdet. Med en mand i undertal i ti minutter var Valby BK tvunget frem på banen.</p><p id="p10">Det lykkedes stort set kun via dybe stikninger, som Pionerens defensiv i det store hele havde godt styr på.</p><p id="p11">En enkelt stor mulighed blev det dog til for værterne.</p><p id="p12">Den tilfaldt Billal Afallah, der pludselig fik frit skud midt i Pionerens felt. Det lykkedes imidlertid gæsternes Nicolai Kure at kaste sig ned og blokeret skuddet i sidste øjeblik.</p><p id="p13">Det var Valby Boldklubs store chance for at få point ud af opgøret. I slutminutterne var det i stedet Pioneren, der lurede på en scoring via omstillinger.</p><p id="p14">I de døende sekunder, blev Mikkel Nielsen dobbelt målscorer, da lillebror Mads Nielsen trak sig fri i venstre side og serverede bolden for fødderne af storebror, der lukkede og slukkede til 0-2.</p><p id="p1">Situationen var klassisk, da den danske sommerkomedie Simon og Malou havde premiere i 2009.</p><p id="p2">Anmelderne svømmede ikke over af benovelse og roserne kunne stå i en meget lille vase. Men publikum var begejstrede for den charmerende, lette komedie, der har Tuva Novotny og Dejan Cukic i hovedrollerne.</p><p id="p3">Filmen vises som den sidste, inden folkene bag Valby Kino lukker ned for sæsonen og går på ferie.</p><p id="p4">Det sker onsdag den 15. juni kl. 19 i Valby Kulturhus.</p><p id="p5">' Simon &amp; Malou' handler om den svensk advokat Malou, der er først i trediverne, bor i Stockholm og lever en meget regelret og ordenspræget tilværelse med sin forlovede Stefan. Hun tror på, at lykken findes i planlægningen af det nøje tilrettelagte liv, men da hun forfremmes til firmaets afdeling i København, løber hun tilfældigt og hovedkulds ind i Simon, spillet af Dejan Cukic. Han er en anerkendt og lettere ustruktureret børnebogsforfatter, der netop er blevet vraget af sin mangeårige kæreste.</p><p id="p6">Tvunget af diverse omstændigheder skal det umage par dele lejlighed, og tiden bliver ikke let for Simon og Malou, men mod alle forventninger sætter mødet mellem de to en lavine af begivenheder i gang, der vil ændre deres liv for evigt Filmen er to år gammel og en komedie over mottoet " life is what happens while you are busy making other plans".</p><p id="p7">-Vi har været tilbøjelige til at have ret tunge film på programmet denne sæson, så nu slutter vi af med en feelgood film, så vi også kan grine lidt sammen i Valby Kino, siger Katrine Clausager Rich, formand Valby Kino -Vi arbejder stadig på at kunne åbne en rigtig biograf i Valby, og er glade for den store opbakning vi får fra borgerne og kulturinstitutionerne.</p><p id="p8">Billetter til forestillingen koster 40 kr. stykket, og kan bestilles på billetter@valbykino.</p><p id="p9">dk. Medlemmer af foreningen Valby Kino har gratis adgang. ´.</p><p id="p1">Valby Bladet lancerer i dag Danmarks første digitale forsamlingshus, der forener det bedste fra Valby Bladet og erfaring med dynamikken i nye, sociale medier som Facebook. Vi vender op og ned på den traditionelle form for at levere nyheder, deler magten med læserne og giver annoncørerne mulighed for at nå målgruppen med helt ny præcision i et dynamisk og vedkommende miljø.</p><p id="p2">Det digitale univers har fået navnet dinby.dk, hvor vi i to enkle indgange forener vi nyheder og digitalt forsamlingshus:</p><p id="p3">På "Byens side" modtager du Valby Bladets og brugernes nyheder sammen med nyttige informationer vist i et dynamisk kort. Det kan f.eks. være, hvor du kan tanke den billigste benzin eller, finde et nyt job, eller pejle dig ind på hvor der er spændende begivenheder her og nu. </p><p id="p4">På "Min side", som er din egen, har du mulighed for at vælge hvilke grupper og fora du vil tage del i og høre nyt fra. Du kan selv bidrage, eller du kan følge andre brugere og kommunikere direkte med både dem og redaktionen. </p><p id="p5"><br /><em style="bold">Pladsen er din</em></p><p id="p6">Den store nyskabelse i forhold til andre mediers websites er, at du på lige fod med redaktionen har mulighed for at bringe dine egne sager i front på "Byens side", der når alle i lokalsamfundet. </p><p id="p7">Du kan knytte afstemninger til dine egne grupper og fora. Og du kan motivere til aktivitet, der gør, at gruppen bliver blandt de mest dynamiske og opnår placering på "Byens forside".</p><p id="p8">"Fusionen af det digitale forsamlingshus og Valby Bladet bringer redaktionen og læserne tættere på hinanden end nogensinde før. For Valby Bladet betyder det, at vi med langt større træfsikkerhed end hidtil kan ramme ned i netop de emner, der berører lokalsamfundet. For annoncørerne giver det en enestående mulighed for at nå brugerne i deres helt nære verden," siger chefredaktør Morten Friis Outzen.</p><p id="p9">Dinby.dk når ikke kun ud til dér, hvor du bor. Dinby.dk rammer en større gruppe, end de der allerede modtager Valby Bladet. </p><p id="p10">"Vi når også dem der savner Valby fordi de flyttet og alle dem der takket være et job har deres daglige gang i det lokale handelsliv. Man kan let bevæge sig rundt mellem flere forskellige byer, ligesom man kan få nyheder fra grupper og fora andre steder end ens egen bopæl. Det er en kæmpe gevinst for annoncører, der kan ramme alle, der af forskellige årsager ikke har sin gang i Valby", forklarer Morten Friis Outzen.</p><p id="p1">DET SPIRER: Frølab har efterhånden for alvor slået rod på Valby Bibliotek, hvorfra en lind strøm af frø er blevet ' lånt' og leveret tilbage med fornyet styrke.</p><p id="p2">»Der har været stor rift om det, og efterspørgslen har været stor. Fra bibliotekets synspunkt handler det om at stille en viden til rådighed, og den er der blevet taget imod,« siger Nicolas Breschel Vollerup, der står for projektet på Valby Bibliotek.</p><p id="p3">Han fortæller, at succesen nu får Frølab til at vokse ud og tage fast plads i både et udendørs og indendørs område ved biblioteket. Desuden er der nye sorter og workshops på vej.</p><p id="p4">»Vi har lavet et samarbejde med TagTomat og de er med, når vi blandt andet lærer folk at lave selvvandende systemer og plantekasser med en halvliters colaflaske.«.</p><p id="p5"><br /><em style="bold">Aktiviteter for alle</em></p><p id="p6">Allerede i løbet af april er der fem forskellige arrangementer, hvor man som det første kan komme og lave selvandende systemer, derefter både praktisk økologi og plantekasser til forhaven.</p><p id="p7">»Dybest set vil vi gerne have folk føler det er ok at så et frø og se, hvad der sker,« siger han.</p><p id="p8">Sortimentet på Valby Bibliotek vokser lige nu fra at bestå af forskellige krydderurter til også at omfatte blandt andet tomatplanter og chiliplanter, som man kan låne.</p><p id="p9">FRØLAB. Lørdag 9. april kl.</p><p id="p10">11-14. Selvandende systemer.</p><p id="p11">Valby Bibliotek. Gratis entré.</p><p id="p1">-For mig handler det om, at vi sammen skal kunne tilbyde valbyborgerne endnu flere og endnu bedre kulturoplevelser.</p><p id="p2">Det kan vi ved i fællesskab at udvikle og planlægge, hvordan vi bruger vores ressourcer, kompetencer og faciliteter bedst muligt, fortæller Villy Sørensen.</p><p id="p3">Hvad han taler om, lederen af Valby Kulturhus, er en fusion der har været undervejs lige siden Prøvehallen så dagens lys -og nu er blot dage fra at blive en realitet.</p><p id="p4">Men hvilken? -Det er vigtigt for mig at understrege, at vi allerede har to knaldgode institutioner, som på hvert deres felt har rigtig meget at byde på, siger Villy Sørensen, der er leder af Valby Kulturhus og som også bliver den nye leder af Prøvehallen. Og fisker man efter en »programerklæring, lyder den cirka sådan her: Mere kultur for pengene gennem bedre planlægning, samordning og udnyttelse af de fælles ressourcer. Det er overskriften, når Prøvehallen og Valby Kulturhus omkring 1. maj slår pjalterne sammen.</p><p id="p5">-På den anden side er det også vigtigt, at hvert hus fastholder deres navn, identitet og brand. Det gælder Prøvehallen og det gælder Valby Kulturhus, og sådan skal det fortsat være, slutter Villy Sørensen.</p><p id="p6">De ansatte på de to institutioner er orienteret om sammenlægningsplanerne.</p><p id="p7">Det samme gælder brugerbestyrelserne, som nu skal i gang med mere konkrete drøftelser af, hvordan brugerdemokratiet skal være i den nye driftsenhed.</p><p id="p8">Initiativet til organisationsændringen i Kultur-og Fritidsforvaltningen kommer fra Team Nord - Øst, der driver en række sports-og idrætsfaciliteter i Københavns Kommune som fx Grøndals Centret og Nørrebrohallen, hvor Prøvehallen var tilknyttet.</p><p id="p1">Butikken er ny fra A-Z, og indrettet som et topmoderne kvalitetssupermarked. Her kommer kunderne til at opleve en åben slagterafdeling, en stor og sval frugt og grønt afdeling, og alle de klassiske Irma varer og specialiteter i den cirka 900 kvm. store butik.</p><p id="p2">Som butikschef er udpeget Birger Riis, 46 år. Han har været i Irma i 21 år og kommer fra et job som butikschef i Irma Lyngby Storcenter. Han og medarbejderstaben på godt 20 fuldtidsansatte glæder sig til at byde kunderne velkommen.</p><p id="p3">"Vi har skabt en butik, som passer perfekt til kunderne i Valby, som er meget optaget af økologi og er særdeles kvalitetsbevidste. Derfor har vi et af Danmarks største udvalg af økologiske og miljømærkede varer. Vi har investeret meget i vores åbne slagterafdeling og de mest moderne rammer for en stor frugt og grønt afdeling. Derudover vil vi være kendt for at havde produkter med store smagsoplevelser og for en god personlig kundeservice," siger Birger Riis.</p><p id="p4">Forretningen vil fungere som den lokale højkvalitetsbutik, hvor man lægger vægt på at kende kunderne og tilpasse sortimentet og service, så det passer til dem.</p><p id="p5">Det vil være Irmas adm. direktør Alfred Josefsen, der står for den officielle åbning torsdag klokken 9, hvorefter butikken vil være spækket med særlige åbningstilbud, mange smagsprøver og gratis vareprøver.</p><p id="p6">Irma Valby Langgade er butik nummer 83 i kæden. Kæden har gennem de seneste år oplevet en stærkt voksende succes, og har derfor udvidet antal butikker markant.</p><p id="p1">Syv millioner kroner i 2018 og en slat på tre millioner kroner i 2019 har partierne bag budgetforliget sat af til at lave cykelsti på Store Valby Vej. Dermed bliver et meget stort ønske i den del af kommunen opfyldt.</p><p id="p2">Formanden for det lokale landsbyråd jubler da også, men minder om, at en cykelsti til bygrænsen i Store Valby ikke løser alle de cykelmæssige udfordringer i området.</p><p id="p3">- Det er fair at sige, at det var det øverste punkt på vores ønskeseddel i forhold til cyklisme her i vores hjørne af kommunen. Men en cykelsti til Store Valby er kun første skridt på vejen. Den er fantastisk for folk i Store Valby, men den kobler fx ikke Ågerup til Roskilde, for cykelstien fra Ågerup til Store Valby munder ud i den anden ende af Store Valby, så den forbindelse er endnu ikke skabt, siger formand for det lokale landsbyråd, Jens Pedersen.</p><p id="p4">I budgetpunktet er der yderligere afsat ni millioner kroner i de såkaldte overslagsår. De er øremærket til campuscykelstien mellem Trekroner og Risø. Men formanden for plan- og teknikudvalget, Torben Jørgensen (S), lægger ikke selv for meget i de millioner.</p><p id="p5">- Vi ved, hvordan det er med overslagsår. Det er usikkert, om det holder. Det er en tilkendegivelse på, at vi gerne vil en campussti. Jeg er da selv i tvivl om det, for tanken var, at det skulle binde Risø og vores nye greentech-område, Risø Park sammen med RUC, Trekroner og stationen. Men Risø Park virker lige nu voldsomt død. Området er - og ser ud til at være det længe endnu - mere green end tech, siger Torben Jørgensen.</p><p id="p1">Efter sidste uges skud-episoder i hovedstadsområdet, der kulminerede med skuddrabet på en 21-årig mand fra Sjælørgruppen, har Københavns Politi udvidet de såkaldte visitationszoner til også at omfatte store dele af Valby og Kgs. Enghave. </p><p id="p2">Det betyder at politiet foreløbig frem til nytår kan kropsvisitere folk, uden at de har begrundet mistanke om, at man bærer våben. </p><p id="p3">Visitationszonerne i København blev oprindeligt indført som et forsøg i Københavns indre by hen over sommeren på grund af flere våben i nattelivet. Siden har Nørrebro og Amager været omfattet i afgrænsede perioder. Og selv om politiet ikke umiddelbart ved, om visitationen har haft en effekt i København, er Per Larsen tilfreds med, at mulighederne nu bliver udvidet. </p><p id="p4">Politiet har gennem de seneste tre måneder registreret 690 sager, hvor der har været en eller anden form for våben indblandet. I 390 af sagerne har der været tale om overtrædelser af våbenloven.</p><p id="p1">Timingen er i top, når Valby Cityforening på fredag ruller den røde løber ud med lyslevende lanterner lokker børgerne til aftenshopping og cafehygge på Valby Langgade og Toftegårds Alle.</p><p id="p2">For meteorologerne har lovet over 20 graders varme når den lokale gadeforening på denne måde signalerer ud, at handelslivet står sammen om markedsføringen af bydelen.</p><p id="p3">Butikkerne vil holde åbent helt frem til kl. 22 og sammen med de lokale caféer sørge for, at atmosfæren er helt i top og tilbudene i bund, når dørene slås på vid gab i den lyse sommeraften.</p><p id="p1">En hacker, en agent, et forsøg på at bryde ind i FNs computer-system og et dansk kommunebibliotek.
Det er ingredienserne i en højst besynderlig sag, der har sit udgangspunkt i Valby, og som har fået alarm-klokkerne til at ringe i FNs hovedkvarter i New York.
I april i år opdager computer-eksperter i hovedkvarteret, at nogen via Internettet forsøger at hacke sig gennem den såkaldte fire-wall, der er en sikkerhedsvæg i computer-systemet.
Eksperterne går i gang med at spore indbrudsforsøget, og i slutningen af maj viser efterforskningen, at sporene ender hos PC nummer 1149.</p><p id="p2">Og den computer står på biblioteket i Valby.
<br /><em style="bold">Telefon fra FN</em><br /> »Så bliver vi ringet op af en herre - vi har desværre ikke navnet længere - fra FNs Informationskontor for de Nordiske Lande.  Han fortæller om indbrudsforsøget og spørger efter PCen med nummer 1149, og hvem der har brugt den en bestemt
dag i marts,« fortæller Mogens Post, leder af Valby Bibliotek.
Men biblioteket afslår at fortælle, hvem der har benyttet computeren.  De vil se en dommerkendelse og iøvrigt bliver kun fornavnene på Internet-surferne noteret i en kalender.  Mogens Post begynder at kigge efter nummeret på bibliotekets computere, og
finder den på skranken.  Den er dog først blevet placeret der dagen før - tidligere stod den til rådighed for publikum.  Så sker der ikke mere, og biblioteket anser sagen for afsluttet - lige indtil den 16. juni i år, da en herre i jakkesæt dukker op og
beder om lov til at surfe på Internet.
<br /><em style="bold">Roder i filer</em><br /> Manden får lov til at bruge computeren, men pludselig opdager en bibliotekar, at manden roder rundt i filer, der viser, hvem der tidligere har søgt på PCen - der i øvrigt ikke er den med nummer 1149.  Straks farer manden op og viser
legitimation for, at han er fra FN.  Den dansk-talende mand, som biblotekaren ikke kan huske navnet på, spørger igen efter navnene på de personer, som har brugt 1149-maskinen.  Svaret er det samme - det kan han ikke få at vide uden en dommerkendelse. 
»Men et par dage efter opdager vi, at den gamle kalender på bibliotekar-bordet, som vi noterer PC-brugernes fornavne i, er forsvundet.  Næste morgen dukker kalenderen imidlertid op i den kasse, som folk afleverer bøger i uden for bibliotekets
åbningstid,«
siger Mogens Post.  Han finder hele sagen meget mystisk.
<br /><em style="bold">Underlig sag</em><br /> Kriminalkommissær Preben Andersen, Rigspolitiets IT-afdeling, har samme holdning:  »Sagen er præget af mange underlige omstændigheder,« konstaterer han og understreger, at politiet ikke foretager sig noget foreløbigt - eller før man
modtager en anmeldelse om indbrudsforsøg fra FN.  Det har ikke været muligt at få en kommentar fra FNs informationskontor, og det danskeUdenrigsministerium afviser ethvert kendskab til sagen.</p><p id="p1">FAGBØGER: Når københavnerne reserverer bøger hjemmefra til afhentning på kommunens biblioteker eller låner ebøger digitalt, så er det først og fremmest fagbøgerne, der står for skud.</p><p id="p2">Nogle gange kan vejen hen til den rette bog dog være svær at navigere på, men det skal et nyt forsøg på Valby Bibliotek nu gøre op med. Det fortæller daglig leder Lars Becher: »Vi har nærstuderet brugernes adfærd, og vi kan se, at vi groft sagt kan inddele alle vores fagbøger i to forskellige grupper: Der er den gruppe af fagbøger, hvor vi gerne vil på biblioteket for at finde inspiration.</p><p id="p3">Og så er der den gruppe af fagbøger, hvor vi hellere vil sidde ved computeren og reservere bogen hjem. Det er typisk, når vi skal bruge en helt konkret fagbog af en bestemt forfatter, fordi det er den bog, som er opgivet som pensum eller lignende,« siger han i en pressemeddelelse.</p><p id="p4">Nye formidlingsstrategier Lars Becher hæfter sig ved, at der kun er få sammenfald mellem de to grupper af fagbøger.</p><p id="p5">»De betyder, at vi skal formidle de to grupper af fagbøger forskelligt, hvis vi for alvor skal løfte formidlingen af faglitteratur. Den ene gruppe af fagbøger skal præsenteres mere målrettet gennem inspirerende udstillinger på biblioteket. Mens vi i forhold til den anden gruppe først og fremmest skal gøre det nemt at finde fagbøgerne digitalt, og så skal oplaget af disse bøger være så stort, at brugerne hurtigt får bogen i mellem hænderne,« forklarer han.</p><p id="p6">Forsøget med denne todelte formidlingsstrategi indebærer ikke nogen reduktion i mængden af fagbøger, men forventes at give mere målrettet service overfor biblioteksbrugerne.</p><p id="p7">Forsøget går i gang nu og løber frem til udgangen af august i år.</p><p id="p8">UDen ene gruppe af fagbøger skal præsenteres mere målrettet gennem inspirerende udstillinger på biblioteket.</p><p id="p9">Mens vi i forhold til den anden gruppe først og fremmest skal gøre det nemt at finde fagbøgerne digitalt.</p><p id="p10">LARS BECHER, daglig leder på Valby Bibliotek.</p><p id="p1"><em style="italic"></em></p><p id="p2">metal</p><p id="p3">Om så Kiss spillede 'Hotter Than Hell' i en sauna, ville det næppe blive lige så sveddryppende subtropisk, som da System Of A Down i aftes afholdt sønderlemmende søndagsmesse i Valby Hallen.</p><p id="p4">Nøgne overkroppe var badet i lummert, dunstende kropsvæsker, men der var til gengæld meldt udsolgt af kildevand, allerede inden showet startede. En afkølet flaske lindrende eliksir var dog det eneste, der var savnet i den udsolgte betonbunker, hvor 4700 blev vidne til en monumentalt medrivende kraftpræstation fra det armensk-amerikanske ensemble.</p><p id="p5">Med afsæt i singlen 'B.Y.O.B.' fra det fortrinlige nye album 'Mezmerize' bjergtog System Of A Down i et uafbrudt, inspireret sæt, hvor gruppens ekvilibristiske virtuositet udfoldede sig forbløffende smertefrit i Valby Hallens ellers ofte uskønt kantede akustik.</p><p id="p6">Kvartettens lydmand var intelligent nok til at holde volumen på 8, og så kunne man lade høreværnet blive i lommen og nyde den nærmest umenneskelige præcision i System Of A Downs radbrækkende riff og grotesk galoperende temposkift.</p><p id="p7"><em style="bold">Befriende begavet</em><br /> Inspireret af Slayers voldsomme pondus og Mike Pattons smittende legesyge har System Of A Down formuleret en ekstremt ekspressiv metalhybrid, der rummer en overvældende iderigdom og befriende begavet samfundssatire, der elegant undviger så mange af kollegernes formaninger.</p><p id="p8">Det begavede bands mod og vilje til at udstikke en selvstændig kurs blev ydmygt understreget af et sceneshow, der var klædeligt blottet for metalgenrens ofte nedværdigende floskler og selvhævdende storskærmsretorik.</p><p id="p9">Serj Tankian sang, hvinede og brølede med uhørt smidighed, men aftenens helt store oplevelse blev kapelmester og guitarist Daron Malakian, der demonstrerede respektindgydende effektivitet, snert og en mangfoldighed af klange.</p><p id="p10">Den lille mands svimlende arsenal citerede alt fra Neil Young til armensk folkemusik, og efter 90 minutter med kant, konsekvens og herlig tilsidesættelse af ritualet om ekstranumre, følte man sig ikke bare gennemblødt, men også eminent underholdt af metalmusikkens mesterlige centrifuge.</p><p id="p11"><em style="italic"><a href="mailto:tom@eb.dk">tom@eb.dk</a></em></p><p id="p1">Meddelsen fra Carlsberg om at lukke bryggeriaktiviteterne ved hovedsædet i Valby og flytte dem til Fredericia sætter en stopper for 160 års ølbrygning på Valby Bakke i København. Fremover skal kun specialøllen Jacobsen brygges i Valby.</p><p id="p2">Carlsberg stifter, brygger I.C. Jacobsen, var manden, der revolutionerede ølbrygningskunsten i Danmark og satte produktionen i system. Han blev dermed også en af foregangsmændene for industrialiseringen i Danmark.</p><p id="p3">Carlsberg fik sit navn efter I.C. Jacobsens fem-årige søn Carl. Fra trange bryggerilokaler i Brolæggerstræde i det indre København flyttede I.C. Jacobsen kort efter sønnens fødsel i 1842 uden for byen til den nuværende placering på Valby Bakke, hvor der var mere plads og - mindst lige så vigtigt - adgang til renere vand. Her startede ølbrygningen i 1847.</p><p id="p4">Herfra voksede Carlsberg sig stor, og Carlsberg er i dag et af verdens bedst kendte ølmærker. I 1876 stiftede I.C. Jacobsen Carlsbergfondet, og i 1882 overdrog han sit bryggeri til Fondet ud fra ønsket om at sikre bryggeriets fremtid.</p><p id="p5">Det var hans ønske at skabe et fond med faste videnskabelige forpligtelser og direkte ansvar for en erhvervsvirksomhed. Carlsbergfondet skal eje mindst 51 procent af aktiekapitalen i Carlsberg A/S og det ledes af en bestyrelse på fem medlemmer, udpeget af Det Kongelige Danske Videnskabernes Selskab. Via Fondet har Carlsberg i mange år haft en stor betydning for dansk forskning, kultur og erhvervsliv, som er blevet støttet med store midler gennem årene.</p><p id="p6">Over 30.000 medarbejdere fordelt på 92 produktionssteder i 48 lande arbejder for Carlsberg, hvis produkter sælges på over 150 markeder.</p><p id="p7">                                          /ritzau/</p><p id="p1">HEDEHUSENE: En tredjedel af alle dem, der hver morgen tager toget fra Hedehusene Station, får fremover en længere vej til arbejde og studie.</p><p id="p2">I hvert fald viser en brugerundersøgelse, som Pendlerklub Hedehusene har foretaget i samarbejde med Forbrugerrådet Tænks Passagerpulsen, at hver tredje pendler i dag skal af på Valby Station -og fra december, når DSB's nye køreplan træder i kraft, vil det være slut med direkte tog mellem Hedehusene og Valby. Det er kritisabelt, mener talsmand for Pendlerklub Hedehusene, Anne Storm.</p><p id="p3">-Det bekymrer os, at afskaffelse af forbindelsen til Valby rammer lige godt hver tredje. Vi frygter, at det vil tvinge flere pendlere væk fra toget. En sådan udvikling kan blive misbrugt af DSB til at komme med flere forringelser fremover. Det er det stik modsatte af public service og helt uacceptabelt, siger Anne Storm.</p><p id="p4">Faktisk bliver antallet af rejsende, der tager turen til Valby, kun overgået af rejsende, der står af på Københavns Hovedbanegård.</p><p id="p5">For mens 29,7 procent af de rejsende skal af på Hovedbanegården, står 29,3 procent ifølge undersøgelsen af i Valby.</p><p id="p6"><br /><em style="bold">Pladsmangel i toget</em></p><p id="p7">Undersøgelsen viser også, at mange oplever pladsmangel, når de tager toget.</p><p id="p8">I hvert fald mener kun 32 procent af dem, der har besvaret undersøgelsen, at der sæder nok i toget. Det fordeler sig på 19,4 procent, som mener, der er enten god eller meget god plads, og 17,2, som siger, at der lige er sæder nok til alle. Knap halvdelen af passagererne oplever derimod, at nogle eller mange står op, mens 15,4 siger, at toget er » helt proppet. « -Situationen er allerede meget kritisabel. Men når DSB vil have færre afgange i myldretiden, vil andelen af pendlere, der oplever togene " helt proppet" eksplodere.</p><p id="p9">DSB burde lytte til kravet fra Høje Taastrup Kommune og pendlerne i Hedehusene og i stedet øge antallet af afgange i myldretiden, siger Anne Storm.</p><p id="p10">Pendlerklubben vil nu sende et brev til transportministeren og Folketingets transportudvalg med resultaterne fra undersøgelsen i håb om, at DSB vil droppe forringelserne af togbetjeningen til Hedehusene.</p><p id="p11">-Vi regner med, at det vil ske (at DSB dropper forringelserne, red.). Jeg kan ikke se, hvordan de kan sidde så mange pendlere overhørig, siger Anne Storm.</p><p id="p12">Det har her til morgen ikke været muligt at få en kommentar fra DSB.</p><p id="p13">» Det bekymrer os, at afskaffelse af forbindelsen til Valby rammer lige godt hver tredje. Vi frygter, at det vil tvinge flere pendlere væk fra toget.</p><p id="p14">Anne Storm Talsmand, Pendlerklub Hedehusene.</p><p id="p15"><br /><em style="bold">FAKTA</em></p><p id="p16">Undersøgelsen er foretaget fra den 29.september til den 26.oktober af Pendlerklub Hedehusene i samarbejde med Passagerpulsen på Forbrugerrådet Tænk i forlængelse af, at DSB med den nye køreplan forringer betjeningen af Hedehusene Station. 300 ud af stationens knap 2000 brugere har besvaret undersøgelsen.</p><p id="p17">I undersøgelsen siger 29,3 procent, at de normalt rejser til Valby Station, mens 29,7 procent svarer Københavns Hovedbanegård.</p><p id="p18">19,4 procent svarer, at der er enten » god « eller » meget god « plads i toget. 17,2 procent siger, at » der er lige sæder nok til alle. « 47,3 procent svarer, at » nogle « eller » mange « står op, mens 15,4 procent siger, at toget er » helt proppet. « 40,2 procent siger, at toget normalt er til tiden. 47,1 procent oplever nogle gange, at det er forsinket, mens 12,9 procent siger, at det ofte er forsinket.</p><p>Kom og mærk byen igennem alle sanserne, når vi tager på en performativ byvandring, der åbner din fantasi over for dig selv og byen, med start ved Valby Kulturhus. Vi skyder genveje igennem bydelens sidegader, ukendte kroge og lægger mærke til hidtil usete detaljer. Under vandringen vil deltagerne interagere med det offentlige rum og lade byen blive en scene. Vandringen ledes af performancekunstneren Inge Agnete Tarpgaard.<br /></p><p id="p1">Skyd nytåret ind med manér. Her finder du inspiration til festen med alle de ting, det indebærer.</p><p id="p1">Nordisk Spildag er en tilbagevendende begivenhed hvor en lang række biblioteker i norden sætter fokus på spil. Computerspil og brætspil har nemlig fået faste pladser ved siden af bøger og film på de danske bibliotekshylder og derfor afholdes Nordisk Spildag nu på lørdag d. 21. november. I år er Valbys to biblioteker repræsenteret, til en dag hvor familien kan samles om at opleve spillenes fantastiske verden.</p><p id="p2"><br /><em style="bold">VALBY BIBLIOTEK</em></p><p id="p3"><br /><em style="bold">(Annexstræde 2, 2500 Valby)</em></p><p id="p4">Kl. 11-15: Prøv udvalgte brætspil som f.eks. Love Letter, Galaxy Trucker og Pandemic.</p><p id="p5">Kl. 11-15: Prøv gamle retrokonsoller bl.a. Nintendo, Sega, Playstation og PONG!</p><p id="p6">Kl. 13-14: Mario Kart 64 konkurrence med Bobby (tilmeld dig mellem kl. 11-13   alle aldre).</p><p id="p7"><br /><em style="bold">VIGERSLEV BIBLIOTEK</em></p><p id="p8"><br /><em style="bold">(Kirsebærhaven 23, 2500 Valby)</em></p><p id="p9">Kl. 12-13: 30 Mød Youtub-erne Rød grød med fløde gamers</p><p id="p10">Kl. 12-15: Prøv vores nye brætspil bl.a. kort, quiz og strategispil.</p><p id="p11">Kl. 12-15: Prøv FabLabs arkademaskine med 4.000 spil.</p><p id="p12">Lagt på af bruger:.</p><p id="p13">Lagt på af bruger:.</p><p id="p1">Efter at have ligget brak som koncertsted siden 2014 skal Valby Hallen fra 1. januar næste år igen lægge hus til store koncerter for 2.000-4.000 personer. Det har kultur-og fritidsforvaltningen indgået en aftale om med spillestedet VEGA, som skal stå for koncertafviklingen.</p><p id="p2">Baggrunden for Valby Hallens comeback er, at flere spillesteder i hovedstaden er sat ud af spillet i de kommende år. Økonomien for en ny udgave af KB-Hallen er ikke på plads, Falconer Salen skal renoveres igennem det meste af 2017 og 2018 og Tap 1 skal rives ned som led i udviklingen af Carlsberg Byen.</p><p id="p3">Derfor kommer der til at mangle et spillested med plads til 2.000-4.000 tilskuere, når koncert ¬ arrangørerne skal booke store internationale navne til København.</p><p id="p4">Kultur-og fritidsborgmester Carl Christian Ebbesen vil derfor sikre, at Valby Hallen kan give koncertoplevelser af høj kvalitet og fungere som et reelt alternativ til andre spillesteder -og vil til budgetforhandlingerne senere i år kæmpe for, at der afsættes 12,5 mio. kr. til forbedringer af hallen.</p><p id="p5">Ud og finde pengene -Jeg er meget glad for, at Valby Hallen kan blive koncertsted igen via samarbejdet med VEGA. Nu vil jeg så lægge kræfter i at finde penge til, at hallen bliver moderniseret og får bedre lyd. Vi skal gerne ende med en ny udgave af Valby Hallen, som både musikfans og idrætsudøvere kan få rigtig meget ud af, siger Carl Christian Ebbesen.</p><p id="p6">Og kultur-og fritidsborgmesterens plan er, at der afsættes 3 mio. kr. til forbedrede lydforhold. Den konkrete løsning tænkes udformet som et system af stofballoner med luft i, der hænges op under loftet. Derudover vil han investere 9,5 mio. kr. i en ny tribune, nyt gulv og bedre lys.</p><p id="p7">De forskellige forbedringer forventes at kunne komme på plads i løbet af næste år, hvis de nødvendige penge afsættes i budgetforhandlingerne efter sommerferien.</p><p id="p8">Idrætten involveres Den nye udvikling af Valby Hallen skal samtidig sikre bedre forhold for de lokale idrætsforeninger.</p><p id="p9">Det indgår således i samarbejdsaftalen mellem kultur-og fritidsforvaltningen og VEGA, at foreningslivet i Valby Hallen og Valby Idrætspark skal inviteres til at medvirke i de forskellige servicefunktioner ved koncerterne, så de får mulighed for ekstra indtægter.</p><p id="p10">Det kan f. eks. være ved, at idrætsforeningerne stiller med frivillige til at stå i garderoben eller baren. Kultur-og fritidsforvaltningen oplyser, at de er i dialog med foreningerne om at finde de bedste løsninger.</p><p id="p11">Forvaltningen har allerede indgået en aftale med hallens faste idrætsforeninger om, hvor mange gange om året idrætsaktiviteterne kan aflyses i forbindelse med udlejning til koncerter. Den nye samarbejdsaftale med VEGA vil derfor ikke medføre forringelse for idrætten i forhold til den eksisterende aftale, garanterer kultur-og fritidsborgmesteren.</p><p id="p1">Mange lokale forenings-og forretningsfolk og læsere af avisen havde taget imod invationen og kiggede forbi til en snak, et lille glas og en bid mad fra den lækre buffet.</p><p id="p2">Velkomstgaver var der også til den nye redaktør, der som mangeårig sportsjournalist især har haft med Boldklubben Frem og Fremad Valby at gøre, men også en gang spillede fodbold for Vestia, der havde hjemmebane i Valby Idrætspark, før klubben blev nabo med håndboldklubben Ajax på Bavnehøj-anlægget på Enghavevej.</p><p id="p3">Ajax-formand Helge Bruus Jensen gav den nye redaktør en Ajax jubilæumstrøje og klubbens festskrift i anledning af 75-års. Klubbens tidligere formand og landsholdsmålmand Morten Petersen havde meget apropos en massagebold med som velkomsthilsen.</p><p id="p4">Centerdirektør Rasmus G.</p><p id="p5">Nielsen repræsenterede indkøbscentret Spinderiet og begavede redaktøren med en meget smuk blomsteropsats og et par gode flasker rødvin.</p><p id="p6">Fra Valby kunstforening kom formanden Poul Brasch, mens Lokaludvalget var repræsenteret af Dorthe Sørensen Eren.</p><p id="p7">De tre timer fløj afsted med hygge, snak, spisning og godt samvær. Helt frem til den sidste halve time kom der nye gæster, heraf flere fra det lokale forretningsliv, som jo skulle passe deres butikker til omkring halv seks-tiden.</p><p id="p8">Blandt receptionsgæsterne var også en del af bladets almindelige læsere. Alt i alt en dag, hvor den nye redatør fik hilst på mange af de mennesker, han ser frem til at samarde med i Valby.</p><p id="p1">Dagligvarekæden Lidl har slået dørene op til Europas grønneste dagligvarebutik i Valby. Den nyopførte butik ligger på Sjælør Boulevard. Alt i den nye butik, lige fra mursten og belysning til indkøbsposer og parkeringsplads, er valgt ud fra en ambition om at skabe Danmarks mest miljøvenlige dagligvarebutik. Det betyder blandt andet, at butikken udelukkende forsynes med energi fra vedvarende energikilder og ikke er koblet på fjernvarmesystemet.</p><p id="p2"><br /><em style="bold">Klimavenlige tiltag betaler sig</em></p><p id="p3">Og det er ikke kun miljøet, der gavnes af den grønne omstilling, fortæller Lidl Danmarks administrerende direktør, Finn Tang.</p><p id="p4">" Vi har virkelig forsøgt at udfordre os selv i hele processen for at gå så langt som overhovedet muligt i klimaets navn. Hertil kommer, at flere af de klimavenlige tiltag faktisk er en god forretning. Det betaler sig rent faktisk for os at minimere strømforbruget, producere strøm på taget og genanvende regnvand", siger Finn Tang.</p><p id="p5"><br /><em style="bold">Ikke bare den grønneste butik</em></p><p id="p6">Foruden at være Europas grønneste butik kan Lidl i Valby tilmed bryste sig med at være det eneste retail-byggeri i Europa, der er LEED Platinum-certificeret.</p><p id="p7">" Det er den højeste certificeringsgrad inden for bæredygtigt byggeri og vidner om, at Lidl ikke er gået på kompromis med noget", siger chefspecialist Per Haugaard fra rådgivningsvirksomheden Cowi, der er ansvarlig for LEED-certificeringen i Danmark.</p><p id="p8">Den nye butik i Valby er et pilotprojekt, hvor Lidl fremover vil teste nye, innovative og klimavenlige tiltag og inspirere andre til at bygge bæredygtigt. Samtidig ønsker Lidl at gøre det nemmere for kunderne at leve klimavenligt.</p><p id="p9">Der er derfor opsat ladestationer til el-biler og el-cykler på parkeringspladsen og infoskærme i butikken, som giver kunderne information om tog-og bustider. Der er også lavet bedre plads til parkering af cykler og ladcykler på parkeringspladsen.</p><p id="p10"><br /><em style="bold">Blandt butikkens bæredygtige tiltag er:</em></p><p id="p11">Brug af bæredygtige byggematerialer, hvor det har været muligt, for eksempel mursten produceret af genbrugsmaterialer fra Flyvestation værløse</p><p id="p12">FSC-mærket træ 285 m2 strømproducerende solceller på taget Brug af automatiseret belysning og strømbesparende led-lys Låg på alle frost-og kødbokse samt plastrullegardiner på kølemontre for at minimere energiforbruget</p><p id="p13">Varmegenvinding af overskudsvarmen fra kølemontre samt jordvarme til opvarmning af butikken 300 m2 grønt tag, som absorberer regnvand og optager Co2 svarende til 30 træer Regnvandsopsamling, der blandt andet genanvendes til vanding af grønne arealer og toiletskyl</p><p id="p14">Butikkens varer leveres med egen gaslastbil, som udelukkende kører på naturgas Indkøbsposerne består af mere end 80 procent genbrugsmateriale desuden er der også fokuseret på sociale tiltag, herunder: Etablering af oplyst og handicapvenlig sti fra nærliggende boligområde til butikken Etablering af 440m2 fodboldbane på butikkens tag til glæde for naboinstitutionens børn.</p><p id="p1">1 Den nye storbyhave, der åbnede for et år siden udståler al den idyl en landsby kan drømme om. Samtidig er det et vidnesbyrd om det gadekær, der engang lå her og gav navn til Gadekærvej og Mosedalvej, og som de unge førhen badede i, når sommeren var varm.</p><p id="p2">»Folk bruger i høj grad parken. Det er jo et kæmpe løft i forhold til før, hvor området i lang tid lå hen og var både trist og gråt at se på. Dog forstår jeg ikke, at man ikke har etablerer et nyt gadekær eller vandhul, sådan som der engang var,« siger Peter Olesen og pejer ud over de grønne bakketoppe og de rustgyldne cirkler i det ene hjørne, der skal symbolisere gadekærret.</p><p id="p3">Valbyborgerne har for længst døbt Storbyhaven for Valby Gadekær, og Peter Olesen står heller ikke alene med ideen om at ændre på udseendet af den område af parkområdet, der med seks cirkelformer beholdere i metal opsamler regnvand og gengiver vandspejlet fra et gadekær.</p><p id="p4">Fra Gadekærret går turen videre til en af de syv forskellige byggeforeninger, der har været med til at forme Valby eget udtryk.</p><p id="p5">Bevæger man sig lidt væk fra Valby Langgade finder man hurtigt årsagen til, at Valby bliver kaldt en landsby i byen. Hele syv unikke byggeforeninger har sat deres markante præg. Den Hvide By, Den Røde By, Selveje, Valbyvænge, Kløverbladet, Venners Hjem og ikke mindst ' Lyset', som Peter Olesen forsøger at få os til at se.</p><p id="p6">»Lyset er et fremragende eksempel på, hvordan man har forsøgt at rette op på tidligere tiders arkitektoniske fejl. En lokalplan sikrer, at vinduerne løbende bliver skiftet ud til den originale slags i stedet for etglas-vinduer. For bare 10 år siden havde mindst hvert andet hus de uklædelige, store vinduer. Men det er hele området, der har udviklet sig. Da jeg første gang kom hertil for 26 år siden så store dele af området forfærdeligt ud. Nu er ser alt pænt ud,« siger han.</p><p id="p7">De 107 huse i Lyset blev alle opført af sporvejsfunktionærer omkring 1910.</p><p id="p8">3 Allerhøjest oppe på Valby Bakke ligger et område, som har en særlig plads i Peter Olesens bankende Valbyhjerte. Han opdagede det på en af sine utallige cykelture gennem Valby.</p><p id="p9">Der, på Bjerregårdsvej har det sit udspring. Og langsomt, men sikkert har det spredt sig til Bjerregårds Sidevej, Antoinettevej og Gamle Carlsberg Vej.</p><p id="p10">»Det er et helt særligt og overraskende område i byen, og sjældent har man set så mange smukke villaer, der er blevet nænsomt renoveret. Området er en fornøjelse at bevæge sig rundt i,« siger han. Her, hvor også den karakteristiske bygning 'Onkel Toms Hytte' flyttede til, da den skulle lade livet i sit hjem tæt ved Østerport Station, er det den lokale virksomhed Edlund A/S, der løbende har opkøbt og istandsat ikke færre end 14 af de enorme villaer på det gamle Carlsberg-område, så de fremstår endnu smukkere end før.</p><p id="p11">4 Tårnene hejser sig lang op i den blå himmel og byder alle velkommen til København fra den yderste bastion på Toftegårds Allé. Sådan var det i hvert fald en gang, og med restaureringen af de to tårne kan man få en idé om, hvordan man førhen blev mødt af byens storhed, når man kom udefra.</p><p id="p12">»Det er en flot velkomst man får her. Vi er faktisk 51.000 indbyggere i Valby. Det er flere end Roskilde og Herning.</p><p id="p13">Tænker man på det, kan det godt være med til at stive selvopfattelsen som valbyborger lidt af,« siger han.</p><p id="p14">5 Den gamle halbygning på FLSmidth ud til Vigerslev Allé står majestætisk tilbage på den store byggegrund.</p><p id="p15">Fra Sukkertoppen til Spinderiet, Henkel og Kapselfabrikken, den tidligere porcelænsfabrik og Trekroner Bryggeri emmer Valby af gammel industri.</p><p id="p16">I Peter Olesens nye bog har de gamle industribygninger i Valby derfor også fået deres eget afsnit. Her i det fremvoksende byområde ' Valby Maskinfabrik', var der engang fyldt med arbejdere fra FLSmidth, i dag er der planer om at lave boliger og erhverv. Planer, der i første omgang fangede Peter Olesens opmærksomhed negativt.</p><p id="p17">»Jeg var ude i stor protest mod det, fordi de første planer ville lægge byggeriet alt for tæt på vejen og samtidig lade det blive ret højt. Men selvom jeg protesterede mod den del, er noget af det gode i Valby, at man laver en symbiose mellem det nye og det gamle. Både det nye område på FLSmidth og hele det gamle industiområde på Carl Jacobsens vej, der i dag er hjem for både virksomheder og en række offentlige styrelser, er jo glimrende eksempler på, hvordan man bevarer og bygger nyt,« siger han.</p><p id="p1">VALBY KINO: De vil ikke sige for meget -de to fra Foreningen Valby Kino's bestyrelse, formand Katrine Clausager Rich og bestyrelsesmedlem Ole Østergård. Valby Bladet ville gerne kunne fortælle, hvor den forventede biograf kommer til at ligge, men de to afviser blankt at gå i detaljer endnu. De har kig på på mere end en adresse og vil ikke forpligte sig. Man skulle jo nødig give udlejer alt for gode kort på hånden, når huslejen skal aftales..</p><p id="p2">Men de forventer, at lejekontrakten er på plads i løbet af november.</p><p id="p3">I år er det 35 år siden, at Valby kunne bryste sig af egen biograf. Toftegårds Bio lukkede i 1976 og siden har man kun kunnet drømme om en lokal bif.</p><p id="p4">Hvor mange penge, Valby Kino har stampet op af jorden ud over den ene million, som Områdefornyelsen Gl. Valby har lovet dem, vil de heller ikke sige præcist. Men de har udsigt til i omegnen af 1,5 -2,5 millioner kroner yderligere, så de er ikke i tvivl om, at denne gang vil det lykkes, selv om de i alt forventer at skulle bruge 4-5 millioner.</p><p id="p5"><br /><em style="bold">Kostbart</em></p><p id="p6">Hvorfor er det så dyrt? »Toiletter, handicapelevator, nyt digitalt fremviserudstyr i tre sale er sindssygt dyrt, stole, caféindretning -der er masser at bruge penge på«, svarer Ole Østergård, der kan trække på masser af praktisk erfaring med at drive biograf.</p><p id="p7">De sidste penge håber de at samle blandt Valbys borgere og virksomheder.</p><p id="p8">»Alle skulle gerne have part i biografen -lidt som et stort sammenskudsgilde -nogen kan bidrage med penge, andre med arbejdsindsats. Vi skal bruge en bred kreds af frivillige -omkring 40-50 kernetropper.</p><p id="p9">Det kræver mobilisering af nærmiljøet. I den her sag må Valby gerne være et lille provinshul -altså på den bedst tænkelige måde! -nemlig at alle skal kende alle og at man gerne gør noget ekstra for sammenholdet«, siger Ole Østergård.« Til gengæld kan biografen tilbyde masser af muligheder og samarbejde.</p><p id="p10">»Vi vil gerne flette fingre med lokale foreninger -gerne hjælpe, hvis vi kan«, konstaterer Ole Østergård, der ikke er bleg for at sætte store ord på: »Biografen kan blive ' et demokratiets rum' -i det daglige glemmer vi jo næsten, at vi har demokrati. Det skal være hele Valbys biograf -en folkets bio.«.</p><p id="p11"><br /><em style="bold">Daglig leder</em></p><p id="p12">Kender I eksempler på en biograf, der drives på den her måde med et stort antal frivillige? »Skibby Kino har jeg haft en hel del erfaring med og den drives på samme måde, som vi også gerne vil«, fortæller Katrine Clausager Rich.</p><p id="p13">I starten er der kun penge til en daglig leder, der til gengæld skal være parat til lidt af hvert, f. eks. sælge billetter og stå i døren, hvis det er nødvendigt.</p><p id="p14">Vedkommende skal desuden være meget synlig, så projektet ' sælges' bedst muligt. Resten skal drives af frivillige.</p><p id="p15">Valby Kino forventer at indkalde til borgermøde inden december, hvor interesserede kan give tilsagn, om man vil betale eller arbejde det af..</p><p id="p16"><br /><em style="bold">Oplevelser</em></p><p id="p17">Planerne for biografen -der får tre sale, en stor og to mindre -går lige nu i retning af reprisefilm i den ene, dvs. man fravælger premiere-ræset, for at vise de bedste film et par måneder senere -og gerne garneret med noget skægt. Film plus noget oplevelser. Det kan være med mad eller musik eller noget helt tredje.</p><p id="p18">»Folk elsker kompakte oplevelser -ligesom en otte timer lang Wagner-forestilling! -så der må gerne være lidt udflugt over det«, siger Ole Østergård.</p><p id="p19">I sal 2 kan der være noget smalt, kunstnerisk avantgarde eller andet uden det store publikum og i nr. 3 kan der være film henvendt til børnefamilierne.</p><p id="p20">Ole Østergård har mange ideer: »Vi kan også lege med gaden -og få film ud i dem. Måske vise kulisser i tæt samarbejde med Lokalhistorisk Forening, der har masser af filmhistorie på lager. Man kunne også tænke sig andre varianter: Hvad med ' en aften i Valby' med bowling, film og en god middag? Om dagen kan der laves særarrangementer med skoler og institutioner. Vi har Nordisk Film i Valby og det er jo fantastisk at have verdens ældste eksisterende filmselskab i nabolaget. Og Valby Kino skal få Valby til at lugte endnu mere af film«, mener han.</p><p id="p21"><br /><em style="bold">Ingen berøringsangst</em></p><p id="p22">Ligger navnet Valby Kino fast eller kan det ændres, hvis nogen lægger penge nok på bordet? »Hvis det er en check på fem millioner, så er vi til at tale med«, siger Katrine Clausager Rich og Ole Østergård supplerer: »Vi har ikke berøringsangst over for det private erhvervsliv -man kan sagtens forestille sig en Carlsberg-sal eller lignende.</p><p id="p23">Vi håber at kunne få ca. 50.000 gennem biografen på et år -og vi håber også at kunne tiltrække folk udefra, så det vil smitte positivt af på cafélivet og forretningerne i Valby.</p><p id="p24">Hvorfor er det ikke lykkedes før? »Det har været for dyrt. Vi havde et projekt i en kælder under Tingstedet, men det viste sig alt for dyrt at sikre mod vand i undergrunden«, fortæller Ole Østergård, der for 6-7 år siden blev ' Årets Valbyborger' netop for sine visioner for en lokal biograf.</p><p id="p1">Stå af S-toget på Sjælør station. Gå ned ad trappen, forbi DSB-kiosken, drej til venstre ved Carl Jacobsens vej, forbi villaerne, hvor kanttrimmeren brøler en sidste gang inden den pakkes væk for efteråret. Du stopper op ved nummer 16, en stor rød murstensbygning. Det er Københavns nyeste gallerimekka, hvor den københavnske undergrund, det nye, smarte, avantgardistiske, unge og eksperimenterende bliver hængt til skue. </p><p id="p2">Denne torsdag er der fernisering og mennesker en masse. Jazzen trænger ud gennem den åbne dør hos LARMgalleri, der netop er flyttet ind fra Oehlenschlægergade på Vesterbro. </p><p id="p3">Og så har professor ved Kunstakademiet Erik Steffensen netop åbnet sit udstillingsrum Fung Sway oppe på 3. sal. De tre kendinge, Mogadishni, Helene Nyborg Contemporary og Bendixen Contemporary ferniserer også - og i den anledning kommer Brian Mikkelsen, landets kulturminister på visit for at tale om, hvor godt det hele går. </p><p id="p4">Vi tager elevatoren til 4. sal i nummer 20 til Bendixen Contemporary. Olufar rocks står der skrevet med tusch. Sucks, står der lige efter kradset ind i lakken med kuglepen. Rocks eller sucks. Uanset hvad, var Kim Bendixen, galleriets indehaver med til at opdage Olafur dengang. Elevatoren stopper, en lang, hvid gang med blottede lysstofrør i loftet guider os hen til Kim Bendixens lokaler.</p><p id="p5">- Hvilken forskel er der på gallerierne på Carl Jacobsens og dem inde på Bredgade?</p><p id="p6">"Vi prøver at fange kunsterne på et tidligt tidspunkt. Det sjove er jo avantgarden, og her har vi et stort ansvar i forhold til de etablerede gallerier. Vi leder efter de nye, unge kunstnere som vi hiver op til at blive kendte. Man må heller ikke glemme synergieffekten. Hvis du kommer til mit galleri vil du formentlig også kigge forbi hos de andre," siger Kim Bendixen, der netop skal til at slæbe en masse vin op i anledning af ferniseringen. Bendixen Contemporary har ligget i Valby siden foråret, og inden da drev han Stalke galleri på Vesterbro. Med kunst har han arbejdet siden '93.</p><p id="p7">- Men er Valby ikke ved at blive etableret, nu hvor en så etableret person som selveste Brian Mikkelsen kommer og åbner?</p><p id="p8">"Etableret, sikke noget fis. Det gør ingen forskel, men det er da godt, der kommer noget fokus. Det er da gået rigtig, rigtig stærkt. Siden jeg åbnede har jeg haft 4.000 besøgende. Der er kommet en god synergi i Danmark mellem samlerne, gallerierne og museerne. Og der er generelt stor interesse for samtidskunst. Jeg tror, danskerne har fået et lidt andet syn på kunsten, og vi har holdninger nok til at bruge pengene på noget, der giver en værdi for os. Jeg tror ikke en skid på, at nu vil folk bruge alle pengene på samtalekøkkener."</p> <hl2>New York i Valby</hl2><p id="p9">Ned ad trapperne igen. Brian Mikkelsen er en time forsinket. Nede i gården er der snart fyldt op med kunstinteresserede, kunstnere, kunststuderende og alt muligt andet godt folk. Men især kunststuderende.</p><p id="p10">"Jeg kommer tit herud. Det er fantastiske lokaler, jeg kan lide den New York-agtige stemning. Den rå beton, de hvide vægge og så er det fantastisk, at gallerierne er samlet, så man kan gå rundt fra det ene til det andet. Det er min fornemmelse, at gallerierne her vælger at satse på lidt yngre kunstnere, end de etablerede inde i byen," mener Morten Ernland Jørgensen, der er femte års studerende på Kunstakademiet og som i øvrigt synes, det er spøjst, at rygtet om Valby har spredt sig så hurtigt, at man kalder de nye spæde galleriskud på Amager for det nye Valby. </p><p id="p11">Men at det går så hurtigt, mener kunststuderende Line Kallmayer er resultatet af en helt naturlig udvikling. København og Danmark er simpelthen for småt, så når alle kender alle, taler med de samme mennesker, må de interessante steder nødvendigvis relativt hurtigt blive kendt for en større kreds.</p><p id="p12">"Men jeg kan nu ret godt lide det herude. Selv om det er positivt at se, at man tør eksperimentere lidt i Danmark, kunne jeg godt tænke mig at se endnu flere overraskelser og lidt mere sats."</p> <hl2>Kunst som i Bredgade</hl2><p id="p13">Midt på gårdspladsen er der stillet to rå træpaller op. Det er her kulturministeren, Arkens direktør Christian Gether og kunsthistoriker og kritiker Bente Scavenius skal op at stå. Men ingen af dem er endnu dukket op på det interimistiske podium. </p><p id="p14">Derfor kan vi lige så vel fortsætte vores lille rundspørge hos endnu en rødvinsdrikkende kunststuderende fra Kunstakademiets fjerde år. </p><p id="p15">"Jeg mener ikke det her er undergrund. Overhovedet ikke. Det er lige så etableret som Njalsgade og alle andre steder i byen. Det københavnske kulturscenter er simpelthen for småt til det, det er de samme kunstnere, gallerierne udstiller, og det er de samme kunstnere, køberne køber. Du vil kunne se det samme på Bredgade. Men det hele skal se lidt avantgarde ud. Ligesom de der paller, der er lidt low-fi," mener Christian Danielewitz. </p><p id="p16">Hans ven og kunststuderende kollega Rolf Munck Petersen bryder ind: </p><p id="p17">"Undergrund eksisterer vel kun, fordi der ikke er ret mange, der interesserer sig for det. Eller at der kun er få, der beskæftiger sig med noget. Det er vel ikke noget, man vælger at være."</p><p id="p18">Hm. Men her i Valby er der tilsyneladende ret mange, der interesserer sig for gallerierne og deres kunst. </p><p id="p19">Flere og flere strømmer til, og stimler omsider sammen i en rundkreds omkring pallerne.</p><p id="p20">Og straks efter står da også Christian Gether ovenpå og taler om det blomstrende engagement i kunstlivet i Danmark. Om den bevægelse, der er sket siden 70'erne og 80'erne og at man er blevet mere eksperimenterende og internationalt orienteret. At kunstscenen er rykket fra centrum til periferi, fra indre by til Islands Brygge og nu Valby. Ligesom i byer som Berlin og London. </p><p id="p21">Landets kulturminister Brian Mikkelsen står i sit lyse sommersæt og lytter indtil det bliver hans tur til at tale om vision og innovation. Om talentfulde kunstnere og top-professionelle gallerister. Han kender dem, han har jo selv flere gange været i Valby som samler, men mente også, at det var en god idé, at virksomheder nu kunne trække kunst fra i skat. </p><p id="p22">Bente Scavenius talte mere om kunsten i 70'erne, hvor ferniseringerne ikke foregik ved højlys dag, uden for i solskin, men i indre bys kældre, der lugtede af sure sokker, våde cigarer og ølsjatter. "Det er godt at se, at der er højt til loftet," siger hun og kigger op i skyerne. </p><p id="p23">I udstillingsrummet Fung-Sway på 3. er der da også flere rødvinssjatter i plastikglas end ølsjatter i flasker. </p><p id="p24">Her står udstillingsrummets initiativtager professor Erik Steffensen i en lind talestrøm. Hvorfor han også har slået sig ned i Valby? </p><p id="p25">"Fordi jeg kommer fra Valby," siger han med et grin, der lyser lige så meget op som hans knaldpinke t-shirt. </p><p id="p26">"Aj, det er fordi min gode ven Otto Clemmesen havde de her lokaler, som jeg får lov til at bruge gratis. Så tænkte jeg, at jeg gerne ville bruge det sidste år som professor ved Kunstakademiet til at vise, hvad kunst er og hvad det også kan dreje sig om. Det har ikke noget med penge at gøre, hvis det er det, du tænker på," siger han og peger ud i rummet, hvor hans studerende Emil Westman Hertz' fantasifulde tegninger hænger. </p><p id="p27">Igen ude på trappen. En mand på vej ned siger til en bekendt på vej op: </p><p id="p28">"Nå, du er også i Valby. Ja, vi var jo nogle, der gødede jorden dengang." Og så griner de begge.</p><p id="p29"><a href="mailto:mal@information.dk">mal@information.dk</a></p><p id="p1">LOKALHISTORIE: Det første, man kender til landstedet ' Sorte Hest' er, da ejeren Christien Christensen fra Islev Mark i 1779 sælger sit »ved Kiøge Vejen og bag Søndermarken beliggende Hus ' Den sorte Hest' kaldet med alle stående Bygninger, samt tilliggende Hauge og Vænge i den Stand, de forefindes.</p><p id="p2">« Omtalte Kiøge Vej er den nuværende Gl. Jernbanevej, men i 1779 var det starten på Køge Landevej.</p><p id="p3">C. Christensen var kommet i besiddelse af ejendommen gennem giftermål. Køberen var balletdanser ved Det kgl.</p><p id="p4">Teater, Isach Jacobsen Borup.</p><p id="p5">Købesummen var 625 rigsdaler.</p><p id="p6">Denne afhænder efter to år, i 1798, ejendommen med tilliggende jorder til toldskriver Søren Egeriis for 1400 rigsdaler.</p><p id="p7">Toldskriveren videresælger hurtigt - allerede i1800 skifter Sorte Hest ejer for 3000 rigsdaler.</p><p id="p8">Værdistigninger er således ikke noget nyt i Valby! Køberen er brændevinsbrænder, cand. theol. Peder Matthies Spendrup fra Vingaardsstræde i Kjøbenhavn. Spendrup er glad for købet, men navnet Sorte Hest finder han upassende, og ufordelagtigt for stedet, og han kalder det nu Landlyst, hvilket han også lader male over porten. Samtidig meddeler han Ballerup Birketing sin ejendoms nye navn, således at det kan indgå i ejendommens papirer.</p><p id="p9"><br /><em style="bold">Arvede brænderi</em></p><p id="p10">Peder Spendrup havde arvet brænderiet i Vingårdsstræde efter sin far, og han drev det videre, skønt hans uddannelse var gået i en helt andet retning.</p><p id="p11">I 1809 konstruerede han et alkoholmeter, som han i 1810 fik Videnskabernes Selskabs guldmedalje for. Det brugtes af blandt andre Toldvæsenet indtil 1844.</p><p id="p12">Spendrup opkøbte i de følgende år jord vest for Landlyst langs Valby Langgade, og han opførte landstedet Landlyst bag den ejendom, han havde købt af toldskriveren, da den gamle ejendom ud mod Valby Langgade ( Sorte Hest) ikke var egnet som lyststed for en brændevinsfabrikant. På det tidspunkt ejede han grundene fra det nuværende Valby Langgade 2 til 28. Selve Landlyst lå på det nuværende nr. 16. På noget af den indkøbte jord lod han opføre landstedet Valdal til sin søn, Jens Peder Spendrup.</p><p id="p13">Da Peder Spendrup dør i 1828 ejer han foruden lystgården Landlyst Vingaardsstræde med brænderiet, kroen " Store Wibenhus" samt et hus i Dronningensgade på Christianshavn, så det har ikke været helt dårligt at være brændevinsbrænder på den tid.</p><p id="p14">Året efter, i september 1829, kommer lyststedet Landlyst med have og vænge på auktion, som afholdes i Valdbye Kro.</p><p id="p15">Ejendommen består ifølge vurderingsforretningen af »A.</p><p id="p16">en grundmuret Hovedbygning, 16 Fag bred og teglhængt, B. i Gaarden en Bygning af Mur og Bindingsværk 2 Etager høj, 8 Fag og teglhængt, C. en Bagbygning, 12 Fag, indrettet til Vognremiser og Brændehus, D. en Bindingsværksbygning, 6 Fag og en Dito 7 Fags, begge indrettet til Hestestald, E. i Gaarden en brønd med Jernpomperedskab, i Haven er et grundmuret Lysthus og 199 Frugttræer, foruden Ribs-og Stikkelsbærbuske samt vilde Træer, tilstede er tvende Køkkenhaver omtrent 2 Tdr. Land, Gaarden og Haven er indhegnet med 211 Fag Stakit og Plankeværk.</p><p id="p17">«.</p><p id="p18"><br /><em style="bold">Sat på auktion</em></p><p id="p19">Landlyst bliver efter Peder Spentrups død sat på auktion, som bliver afholdt på Valby Kro. På de første to auktioner er der ikke opnået bud op til vurderingen. På den tredje bliver ejendommen opråbt for vurderingssummen, 4500 rd. sølv. Efter flere bud og overbud bliver forhenværende mølleejer Thomas Neergaard fra Kjøbenhavn den højstbydende med 5040 rigsbankdaler sølv.</p><p id="p20">Efter at amtet har godkendt salget, får T. Neergaard skøde på ejendommen den 12. februar 1830.</p><p id="p21">Neergaard har kun Landlyst i fem år. Han dør i januar 1835, og den 30. januar bliver hans dødsbo tager under behandling af Rentekammeret. Alt på landstedet bliver optalt og gennemgået for at blive sat på auktion på Landlyst den 27. april kl. 9: 00. Af gods og løsøre kan nævnes: guld, sølv, plet, kobber, messing, tin, tøj, porcellain, glas, stentøj, møbler og linned samt to sorte kørehopper, en vogn, en calesche, seletøjer, en ko med mere. Herefter bliver alt nærmere beskrevet, i alt 50 auktionsemner. Forinden auktionen er alle, der mener at have noget til gode i Thomas Neergaards bo, indkaldt til en bekendtgørelse i " Kjøbenhavns Adressecomptoirs Efterretninger" mandag den 9. februar 1835. Det samme gælder for eventuelle personer, der mener at have arveret i boet.</p><p id="p22"><br /><em style="bold">Tobaksfabrikant overtager</em></p><p id="p23">Selve Landlyst bliver efter auktion den 24. juni 1835 solgt til tobaksfabrikant Peter Bech for 5130 rigsbankdaler sølv. Han ejer Landlyst til 1846, hvor hans søn overtager stedet. Tilsyneladende bebor ingen af dem ejendommen, da de ikke er opført på mandtalslisterne - i stedet er nævnt opsyns-og havemænd.</p><p id="p24">I 1871 afhænder Peter Bech Landlyst, og i de følgende år, til 1879, hvor smedemester N.</p><p id="p25">August køber stedet, har det skiftet ejer otte gange. Smedemesteren og senere hans enke beholder ejendommen til ca. 1940.</p><p id="p26">I begyndelsen af 1900-tallet rykker der kunstnere ind som lejere, og kunsten bliver i det gamle hus lige indtil nedrivningen sidst i 1970erne. Blandt de kunstnere, der har arbejdet og haft atelier i Landlyst kan nævnes billedhuggeren I. P.</p><p id="p27">Dahl-Jensen, der senere blev bestyrer på porcelænsfabrikken " Norden".</p><p id="p28">Senere boede kunstmaleren I. Sinding Christensen der fra 20erne til 50erne. Maleren Henry Klüm boede der i 20erne. Også portrætmaleren Eduard Saltoft og maleren, grafikeren og keramikeren Axel Salto havde en årrække værksted i Landlyst.</p><p id="p29">De sidste år inden nedrivningen gav huset rum til et galleri, " Galleri Peter", som udstillede malerier, grafik, keramik, møbler og ægte tæpper samt antikviteter på alle fire etager.</p><p id="p30">Men enden blev, at det gamle landsted måtte falde for udviklingen, og et boligbyggeri rejste sig på dets tomt. Det fortælles om Landlyst, at Grevinde Dannemand skal have boet der i perioder.</p><p id="p31">Grevinden var født borgerlig, men indledte i 1808 et intimt forhold til kong Frederik VI. Hun fødte kongen to sønner og to døtre og blev fra 1829 kaldt Fru Frederikke Benedicte Dabbemand.</p><p id="p32">Hendes børn blev fra 1830 også optaget i adelsstanden.</p><p id="p33">Grevinden døde i 1862 - hendes bekendtskab med kongen holdt lige til hans død i 1839. Landlyst lå meget bekvemt for Frederiksberg Slot, da landstedets have grænsede op til Søndermarken, og med egen indgang til haven, der dengang var lukket for offentligheden, var der mulighed for diskret adgang til slottet.</p><p id="p34">Note: Fag betyder rummet mellem to stolper i et bindingsværkshus i længderetningen.</p><p id="p1">BUDGET' 18: Fire ønsker stod særlig højt på Valby Lokaludvalgs ønskeliste, da partierne på Københavns Rådhus satte sig ved forhandlingsbordet om budgettet for næste år: Et bibliotek på Toftegårds Plads. En stiforbindelse mellem Grønttorvet og F. L. Smidth, en bemandet legeplads til Kulbanekvarteret og en kunstgræsbane på Kulbanevej.</p><p id="p2">Da de fire budgetpartier, Socialdemokraterne, Enhedslisten, SF og Dansk Folkeparti fredag morgen kunne skrive under på Budget' 18, var det en aftale, der indeholder en delvis opfyldelse af tre af de fire ønsker. Lokaludvalgsformand Michael Fjeldsøe er tilfreds: »Jeg er glad for det her budget.</p><p id="p3">Det er dejligt, at det er lykkedes at skabe fokus på en bydels ønsker, og at der er vilje til at føre dem igennem. Det giver noget energi til at gå videre med tingene,« fortæller han.</p><p id="p4"><br /><em style="bold">Det ser lovende ud</em></p><p id="p5">Et af de helt store lokale ønsker er at flytte Valby Bibliotek fra Annexstræde og ned i et helt nyt kulturhus og bibliotek på Toftegårds Plads. En løsning, lokaludvalget har arbejdet indædt på at skabe opbakning om. En løsning, budgetparterne har sat 1,7 millioner kroner af til i en såkaldt planlægningsbevilling.</p><p id="p6">»Det er et godt tegn, så nu skal vi i gang med at planlægge.</p><p id="p7">Vi er meget glade, for vi mener, det er den rigtige løsning, der er kommet en bevilling til,« fortæller Michael Fjeldsøe.</p><p id="p8">Det er ikke første gang, der er blevet givet penge til at planlægge et nyt kultursted i Valby.</p><p id="p9">Da drømmen stadig levede om et nyt bibliotek kombineret med teatersal på Smedestræde blev der også udarbejdet skitseforslag, men planerne blev aldrig ført ud i livet.</p><p id="p10">Denne gang tror lokaludvalgsformanden dog mere på, at det vil lykkes: »Jeg er noget mere optimistisk på den her plan, fordi der er så mange partier, der er gået ind i arbejdet med at få et nyt bibliotek på Toftegårds Plads,« siger Michael Fjeldsøe.</p><p id="p11">Og spørger man overborgmester Frank Jensen (S), om man nu kan regne med noget denne gang, lyder svaret: »Jeg tror helt fast på, at det virkelig bliver til noget denne gang. Blandt de partier, jeg har lavet det her budget sammen med, er der et meget stort ejerskab til at komme i mål med et fælles bibliotek og kulturhus på Toftegårds Plads. I de otte år, jeg har været overborgmester, har jeg altid bestræbt mig på, at når vi beslutter noget, og vi sætter en projektering i gang, så bliver bliver det også til noget. Vi lancerer ikke projekter, der så aldrig bliver til noget,« forklarer overborgmesteren.</p><p id="p12"><br /><em style="bold">Blot en lille smule malurt</em></p><p id="p13">Svaret glæder Michael Fjeldsøe, der kun sidder tilbage med en lille skuffelse efter det ellers fine budgetforlig: »Jeg er lidt skuffet over, at der ikke er bevilget penge til at genetablere Rikkens fodboldbane, fordi der har været mange politikere, også fra budgetpartierne, der har sagt, at de nok skulle tage den med i forhandlingerne. Det har jeg hørt dem sige flere gange, og så er det lidt ærgerligt, at den ikke er med. Men så prøver vi at få den igennem på overførselssagen,« siger han.</p><p id="p14">UDet er dejligt, at det er lykkedes at skabe fokus på en bydels ønsker, og at der er vilje til at føre dem igennem.</p><p id="p15">MICHAEL FJELDSØE, formand Valby Lokaludvalg.</p><p id="p16"><br /><em style="bold">UDDRAG AF VALBYS DEL AF BUDGETKAGEN FOR 2018:</em></p><p id="p17">LEGEPLADS: Ved Budget' 18 er der fundet 7, 9 millioner kroner til at anlægge en ny bemandet legeplads i Kulbanekvarteret. TRYGHED: Trygheden skal sikres i Folehaven og derfor afsættes 1, 7 millioner kroner til at skabe og drive et tryghedspartnerskab i kvarteret. CYKEL-OG GANGSTI: Der er afsat 0, 8 million kroner til en foranalyse af en stiforbindelse mellem Grønttorvet og F. L.</p><p id="p18">Smidth-området, som skal binde Valbys områder sammen. GENOPRETNING: Gammel Køge Landevej mellem Vigerslev Allé og Carl Jacobsens Vej får 12 millioner kroner til genopretning, mens 13 millioner kroner går til Ålholmvej. BIBLIOTEK OG KULTURHUS: Der er afsat 1, 7 millioner kroner til at planlægge flytning af Valby Bibliotek til Toftegårds Plads. Der skal også udarbejdes en helhedsplan for Toftegårds Plads. GARTNERI: Et nyt gartneri opføres i Valbyparken for 4, 8 millioner kroner. BYRUM: I forbindelse med skybrudssikringen på Kulbanevej, afsættes 6, 9 millioner kroner til anlæg af et nyt byrum ved Kulbanevej.</p><block><p>I går var det præcis 7 dage siden, at Benjamin Jepsen far forsvandt fra sin hjem i Valby, og sønnen bad derfor offentligheden om hjælp til at finde hans far. </p></block><p id="p1">FRIVILLIG FREDAG: Valby Lokaludvalg indstiftede i foråret en ny Frivillighedspris for at sætte fokus på de mange frivillige, der lægger mange timer og gør et stort stykke arbejde for at skabe sammenhæng i Valby.</p><p id="p2">Prisen uddeles på fredag 29.</p><p id="p3">september, der er udnævnt som national frivillighedsdag bedre kendt som Frivillig Fredag.</p><p id="p4">I anledning af prisuddelingen inviterer lokaludvalget til konference og debat med temaet ' Gør København og københavnerne det rigtige på det frivillige sociale område?'.</p><p id="p5"><br /><em style="bold">Frivillighed i fremtiden</em></p><p id="p6">Her kan man både blive klogere, ligesom man kan gøre andre klogere på frivillighedens nutid og fremtid. Maria Kavita Nielsen, direktør i Mind Your Own Business og medlem af Frivilligrådet, giver et oplæg og fremtidens frivillighed. Derefter er der tid til dialog om den demokratiske samtale, frivillighed og civilsamfund.</p><p id="p7">Socialborgmester Jesper Christensen (S) og ordførerne fra alle partier stiller op til paneldebat om rammerne for Københavns frivillige arbejde.</p><p id="p8"><br /><em style="bold">Hvem vinder prisen?</em></p><p id="p9">Aftenen slutter med den længe ventede uddeling af lokaludvalgets frivillighedspris 2017.</p><p id="p10">Frivillighedsprisen er på 10.000 kroner, og vinderen får også overrakt en vandrepokal. Beslutningen om, hvem der skal modtage årets pris, tages i en komité nedsat af Valby Lokaludvalg.</p><p id="p11">Formand for komiteen er Stefan Emkjær.</p><p id="p12">Frivilligheden fejres fra klokken 18.00-21.00 i Valby Kulturhus.</p><p id="p13">Læs mere om arrangementet og kandidaterne på: Valbylokaludvalg. kk.dk.</p><p id="p14"><br /><em style="bold">PROGRAM</em></p><p id="p15">18-18.15 Velkomst ved Stefan Dybdal Emkjær. Præsentation og oplæg ved aftenens ordstyrer Frederik C. Boll, direktør i Ingerfair</p><p id="p16">18.15- 19.00 : Oplæg om fremtidens frivillige arbejde ved Maria Kavita Nielsen direktør i Mind Your Own Business og medlem af Frivilligrådet</p><p id="p17">19.00 - 19.20 : Den demokratiske samtale, frivillighed og civilsamfund: Dialogsamtaler mellem festdeltagerne</p><p id="p18">19.20 - 20.20 : Politisk paneldebat om rammevilkårene for det frivillige arbejde i København 20.30 - 20.45: Overrækkelse af Valby Lokaludvalgs frivillighedspris.20.45- 21.00 : Afslutning og tak for i aften.</p><p id="p1">Nye skærme i Valby Idrætspark skal nu holde holde styr på boldprogrammet på de mange fodboldbaner på anlægget.</p><p id="p2">Kampen fløjtes i gang om et øjeblik, men på hvilken bane spilles der? Forvirringen har været totaI, men i Valby Idrætspark er det spørgsmål ikke aktuelt fremover.</p><p id="p3">Her vises tid og sted for alle kampe nemlig på nye digitale infoskærme, som indvies onsdag 15. april.</p><p id="p4">Det er kultur-og fritidsforvaltningen i Københavns Kommune, som har købt skærmene, og i følge kultur-og fritidsborgmester Carl Christian Ebbesen (O) har de allerede fanget publikums interesse.</p><p id="p5">Skærmene blev brugt flittigt allerede under indkøringsperioden i efteråret.</p><p id="p6">-Jeg glæder mig derfor til, at sæsonen på græsbanerne skydes i gang om kort tid, så spillere og publikum får serveret forårsprogrammets kampe klart og overskueligt, siger en glad Carl Christian Ebbesen.</p><p id="p7">De nye skærme er et resultat af et nyt samarbejde med DBU.</p><p id="p8">-Vi har lavet projektet sammen med DBU København, som dagligt opdaterer skærmene med friske kampprogrammer og nyheder, siger Carl Christian Ebbesen.</p><p id="p9">De nye infoskærme indvies af kultur-og fritidsborgmesteren og administrationschef i DBU København Jan Kristensen onsdag 15. april kl. 16.30 i Valby Idrætspark. Her er alle er velkomne til taler, kaffe, kage og sodavand.</p><p id="p10">Hvem spiller hvor? Og rigtigt er det, at der ofte har hersket stor forvirring i lokalerne ved omklædningsrummene.</p><p id="p11">For hvem spiller hvor? Der spilles et hav af seriekampe på banerne, og bortset fra Frem og Fremad Valby har det været svært at finde de mange andre klubber, Frederiksholm, Culpa, Politiet og mange, mange andre.</p><p id="p12">Ganske vist har en stadioninspektør været at træffe, men han har ikke siddet brandvagt i receptionen hele tiden, og så havde vi balladen.</p><p id="p13"><br /><em style="bold">Frem mod Holbæk</em></p><p id="p14">Boldklubben Frem har som bekendt sit eget anlæg i Valby Idrætspark, så Frems kampe har aldrig været svære at finde.</p><p id="p15">Førsteholdet ligger p. t. på en flot andenplads i 2. division øst, og holdet indleder forårssæsonen med en udekamp mod Holbæk, der ikke længere hedder Nordvest FC, men slet og ret -Holbæk. Det gør også det hele meget nemmere.</p><p id="p16">Kampen spilles på Holbæk Stadion på søndag kl. 13.30, og det er gæsterne, der er favoritter til at snuppe sejren.</p><p id="p17">Holbæk gjorde det ikke imponerende i efteråret, hvor det bare blev til en niendeplads, mens Frem hele tiden har været med i toppen og rent faktisk kandiderer til oprykning sammen med FC Helsingør.</p><p id="p18">Kun et hold rykker i 1. divvision i år, så Frem skal vinde alle kampe for at følge med.</p><p id="p1">Vanløse har fået et udmærket handelsliv - især omkring bymidten og Vanløse Station.</p><p id="p2">Men der mangler fortsat mange butikker, viste et rundspørge som Lokalavisen foretog for nogle uger siden. Og rigtigt meget handel går udenom Vanløse. Faktisk går Vanløse hvert år glip af 750 mio. kr. i omsætning, fordi Vanløseborgerne lægger deres indkøb uden for Vanløse - især i centre i København.</p><p id="p3">Et eksempel på hvor der er blevet skabt et blomstrende handelsliv er Valby, så vi tog en tur til Vanløses nabo med formanden for Vanløse Handelsforening, Martin A. Olesen, for at kigge på det handels- og caféliv, der er kommet - ikke mindst med centret Spinderiet, der rummer mange butikker, Kvickly, nye cafeer mv.</p><p id="p4">Her er alt hvad hjertet begærer, fra ostebutik og radiotv forretning til en splinternyt økologisk supermarked, Egefeld, der ligger op til et helt nyt torv med flere cafeer og med mulighed for at gå ind direkte fra Valby Station.</p><p id="p5">- Der er en stor mangfoldighed af butikker i Valby - og man kan da godt blive lidt misundelig, siger formanden for Handelsforeningen, Martin a.Olesen..</p><p id="p6">- Vi mangler bl. a. cafeer og en radiotv forretning i Vanløse. Et økologisk supermarked a la Egefeld ville også være et stort aktiv for Vanløse, og det er da også delikatesse og økologi, at flere nævner i det rundspørge som lokalavisen bragte.</p><p id="p7">- Der er også liv i Valby om aftenen med alle de cafeer - der er vel efterhånden nærmest ti cafeer, mens Vanløse er død om aftenen Skal være et spændende center Men alt det bliver ændret med det center som bygherre Flemming Fenger skal til at bygge.</p><p id="p8">Det kommer til at rumme 40 butikker, mens det er tanken, at der skal være ti butikker på Ferringgrunden.</p><p id="p9">- Men det er vigtigt, at det bliver det spændende center som Fenger har lagt op til - og ikke bare de sædvanlige konceptbutikker, som man ser i alle centre. - Jeg ved at mange butiksejere har været bange for centret i Vanløse, men samlet set viser alle undersøgelser, at der kommer mere handel i Vanløse bymidte med et center - også i de butikker, der ikke kommer til at ligge i centret.</p><p id="p10">- De butikker, der lå omkring Frederiksbergcentret var meget imod centret, men de har oplevet en omsætningsfremgang på 50 pct.!! Så jeg tror ikke at de butikker, der ligger tæt på stationen har noget at frygte.</p><p id="p11">- Men hvis der skal være plads til endnu et center i København, så skal det ikke være en kopi af Rødovre Centrum eller Fisketorvet. Så skal det være noget særligt og skille sig ud fra de andre centre.</p><p id="p12">Ellers får du ikke folk til at bruge det, slår Martin A. Olesen fast.</p><p id="p13">Bygherre Flemming Fenger oplyser til lokalavisen, at Valby har omkring 800 meter butiksgade, mens Vanløse bare har 300 meter. Så der burde være basis for et center i Vanløse, mener han. Ikke mindst på baggrund af de mange penge, der bliver lagt uden for Vanløse.</p><p id="p1">Sidste år kom købmand Brian Rosenstand i vælten, da han valgte at dele en række overvågningsbilleder fra Meny i Valby på Facebook.</p><p id="p2">På billederne optrådte en mand, som ifølge Brian Rosenstand havde stjålet fra butikken, der gennem en årrække har været plaget af organiseret butikstyveri. Af samme grund valgte butiksbestyreren at hænge personen ud på Facebook i håb om, at han ville blive fanget. Brian Rosenstand fik hurtigt at vide, at denne form for selvtægt ikke er lovlig.</p><p id="p3">Et år efter episoden er Meny-butikken på Toftegårds Plads i Valby i København stadig plaget af tyvebander, der gentagende gange er på spil i dagligvarebutikken. Derfor har Brian Rosenstand valgt at fortsætte med at offentliggøre tyvenes ansigter på Facebook for at få sat en stopper for tyveribølgen. Også selvom han ikke må. Det skriver TV2 Lorry.</p><p id="p4">- Tyvebanderne fortsætter med at stjæle vores varer til videresalg, så vi fortsætter med at offentliggøre deres billeder, skriver butiksbestyreren i et opslag, der for nylig blev delt på Meny Toftegårds Plads Facebook-side, men som nu igen er blevet pillet ned.</p><p id="p5">I opslaget har man vedhæftet en overvågningsvideo, hvorpå man ser tre mænd med tasker gå ind i forretningen. Herefter ses det tydeligt, hvordan én af mændene lægge adskillige slikposer direkte i sin taske. Imens ses én af de andre mænd fylde en indkøbskurv, inden han stiller han sig i skjul bag en stak sodavandspaller for at fylde sin taske med tyvekoster.</p><p id="p6">Episoden, som butikken har valgt at dele på Facebook, er dog langt fra en enlig svale. Ugentligt oplevet Brian Rosenstand 'organiseret kriminalitet', som han kalder det, i sine to forretninger i Valby. Her dukker op til flere tyve op og fylder tasker og poser med bestemte varer som eksempelvis slik og frysekaffe. Varer som Brian Rosenstand gætter på, stjæles med henblik på videresalg.</p><p id="p7">- Det handler ikke om almindelige tyverier for 50 kroner. Det er jo tydeligt, at de sælger det her videre, når de fylder tasker og poser med den samme varer. Det drejer sig om mange tusind kroner, når de fylder en hel sæk, forklarer han til TV2 Lorry.</p><p id="p8">Brian Rosenstrand mener samtidig ikke, at tyverierne har nogle konsekvenser for de organiserede tyve, og derfor har han valgt selv at tage affære.</p><p id="p9">- De organiserede tyvebander fortsætter med at stjæle, som det passer dem. Vi 'forstår' dem jo godt, for det har ingen konsekvens for dem, hvis de bliver taget for butikstyveri i Danmark, lyder det videre i opslaget.</p><p id="p10">Allerede sidste år vidste Brian Rosenstrand godt, at det ikke er lovligt at hænge andre ud på Facebook, men han har alligevel valgt at blive ved, mens han venter på, at regeringen ændrer lovgivningen.</p><p id="p11">- Det burde gøres lovligt at dele billeder på tværs af kæder og brancher. Altså folk i Silvan risikerer jo også, at tyvene fra min forretning kommer forbi, lyder det fra Brian Rosenstrand til TV2 Lorry.</p><p id="p12">For at man må dele billeder af andre på Facebook, kræver det ifølge EU's persondataforordning et samtykke, og denne lov har Brian Rosenstrand valgt at omgåes på en kreativ måde.</p><p id="p13">Ved butikkens indgang har han nemlig hængt en seddel, hvor han advarer butikstyve på hele femten forskellige sprog.</p><p id="p14">- Butikstyveri anmeldes til politiet. Vælger du alligevel at gå ind i vores butik og stjæle, har du samtidig givet dit samtykke til, at vi må dele billeder af dig på sociale medier som eksempelvis Facebook, står der på sedlen.</p><p id="p15">Ifølge professor, PhD &amp; DrJur Sten Schaumburg-Müller så er denne form for samtykke dog ikke gyldig. Nogen som Brian Rosenstrand er klar over, men som han alligevel vælger at ignorerer.</p><p id="p16">- Ja, men jeg ved godt, at det ikke er nok. Jeg har lavet sedlen som en provokation og for at lægge min holdning åbent frem. Det er skrevet på mange sprog, så nu er alle i hvert fald advaret. I Danmark havde det kun været lovligt at dele videoen, hvis jeg kendte tyven og derfor kunne spørge ham, om jeg måtte hænge ham ud. Det er jo en latterlig regel, lyder det fra butiksbestyreren.</p><p id="p1">Det er nu ottende år i træk, at lokale Benjamin Koppel og hans musikvirksomhed Cowbell sørger for, at der er kvalitetsjazz i rigelige mængder i bydelen vest for Carlsberg. »Der er ingen tvivl om, at det udelukkende kan lade sig gøre, fordi jeg har nogle rigtig gode venskaber og samarbejder med nogle af verdens allerdygtigste musikere.</p><p id="p2">For eksempel er det helt utænkeligt, at en musiker som Kenny Werner ville spille på så lille en scene, hvis det ikke var for det lange og tætte samrbejde og gode forhold, vi har,« siger Benjamin Koppel, der for længst selv har markeret sig på den internationale jazzscene med sine evner som saxofonist.</p><p id="p3">Han står dog også selv på scenen ved adskillige lejligheder ved dette års j azzfestival i hovedstaden. Blandt andet spiller han sammen med Kenny Werner når de mødes til en duokoncert i Prøvehallen lørdag.</p><p id="p4"><br /><em style="bold">På grænsen mellem kompositionsmusik og ærkejazz</em></p><p id="p5">Det er som nævnt ottende gang, at Benjamin Koppel arrangerer Summer Jazz i Valby. Og i år er programmet skabt ud fra et arbejde med at nedbryde grænser. Mellem kulturer lydbilleder inden for jazzen. »Jeg er meget glad for programmet i år. Vi har arbejdet med at nedbryde nogle af de grænser, der findes. Både mellem genrer og mellem verdensdele. Tag for eksempel Kenny Werner, der er i grænselandet mellem rigtig kompositionsmusik og ærkejazz.</p><p id="p6">Han er en af verdens bedste pianister og skal spille tre duokoncerter på samme dag. Men det bliver tre meget forskellige koncerter,« siger han. At Valby i år kan bryste sig af den ene verdensstjerne efter den anden skyldes udelukkende Benjamin Koppels mangeårige virke som international solist og musiker. Men derfor kan han godt selv glæde sig: »Det er en fantastisk mirakuløs oplevelse at høre ham spille. Han har totalt gehør, så han kan reagere på alt, hvad folk omkring ham spilller, uden at der skal siges noget.</p><p id="p7">Det er fantastisk. At han vil komme til Valby er et kæmpe scoop, og det er selvfølgelig fordi vi har et godt forhold.« Hvis du vil teste din musikalske jazzviden, er Benjamin Koppel og Cowbell også leveringsdygtige i en stjernespækket quiz med Adrian Lloyd Hughes som vært og Benjamin Koppel selv som quizmaster. Derudover er der en hyldestkoncert til Hugo Rasmussen på plakaten. En hyldest til en af de eksperiementerende og eventyrlige musikere i jazzbranchen. Han gik bort sidste år i august, men spillede ofte med Koppel.</p><p id="p8"><br /><em style="bold">Det største scoop spiller fast med Bob Dylan og Joni Mitchell</em></p><p id="p9">Et andet scoop er Brian Blade, der dog ikke spiller i Valby, men på Betty Nansen Teatret. Det er dog Benjamin Koppel, der har sikret, at han er en del af Copenhagen Jazz Festival i år. Brian Glade spiller fast med Bob Dylan, Joni Mitchell og Wayne Shorter, og er ifølge Koppel det største scoop, han har fået til byen.</p><p id="p10">Brian Blade kan blandt andet opleves på scenen sammen med med Benjamin Koppel og hans far, komponist og musiker Anders Koppel, når de folder sig ud på Betty Nansen.</p><p id="p11">»Vi må allesammen yde det, vi kan i forhold til samfundet. Jeg kan spille saxofon og det har givet mig nogle venskaber, som jeg kan bruge til at skabe en stærk jazzscene i Valby og København. Og det er jeg glad for,« siger han.</p><p id="p12"><br /><em style="bold">Valby er ikke længere den kulturforladte og oversete bydel i København</em></p><p id="p13">Da Benjamin Koppel selv voksede op var Valby den der bydel, der lå lidt tæt på landet og ikke havde så meget andet at byde på end huspriser på et fornuftigt niveau. Men det har ændret sig, og jazzkæmpen i Valby har selv været med til at ændre det.</p><p id="p14">»Valby er jo en sjov størrelse. Historisk set har det været en lidt overset bydel i København, men den er efterhånden på størrelse med en større provinsby og der er en bred befolkningssammensætning. På kultursiden har det i mange år været lidt uopdyrket land. Uden svømmehal, teater, biograf og musikscene.</p><p id="p15">Vi er efterhånden nogle stykker, der arbejder på at sikre et rigt kulturliv, og det lykkes,« siger han.</p><p id="p16">Han fremhæver blandt andet Teater V, der i snart et tiår har sat den teatermæssige dagsorden og biografen, der endelig er ved at have et godt tag i bydelen. »Selv har jeg jo ikke nogen stor grad af nationalisme. Men jeg er lokalpatriot og vil gerne have, at der er kultur og oplevelser til alle i lokalsamfundet. På musikscenen skal der være noget, der kan udfordre og underholde enhver.</p><p id="p17">Derfor forsøger jeg at skabe et bredt program,« siger han. Der er igen i år også masser af jazz i Spinderiet og i resten af København. Du kan se mere på cowbellmusic. dk/summerjazz eller jazz. dk</p><p id="p18">Det helt utænkeligt, at en musiker som Kenny Werner ville spille på så lille en scene, hvis det ikke var for det lange og tætte samrbejde og gode forhold, vi har, BENJAMIN KOPPEL, saxofonist og arrangør af Summer Jazz.</p><p id="p19"><br /><em style="bold">CLASIJAZZ BIG BAND FEAT. KENNY WERNER MED SPECIAL GUEST JERRY BERGONZI</em></p><p id="p20">Prøvehallen Fredag 1. juli kl. 19.30 -Pris: 195 kr./ 250 kr. i døren Kenny Werner (piano), Jerry Bergonzi (saxofon), samt Ramón Cardo (dirigent) og de 17 øvrige medlemmer af Clasijazz Big Band.</p><p id="p21">Under temaet ' Breaking Borders' sammensætter Summer Jazz i år musikere fra nær og fjern i helt nye konstellationer. Som for eksempel, når den anerkendte amerikanske pianist Kenny Werner og hans landsmand, saxofonisten Jerry Bergonzi, spiller med et af Spaniens bedste big bands, Clasijazz Big Band. Kimen til denne konstellation på tværs af landegrænser blev lagt i det værk, Werner for år tilbage skrev til Bergonzi og DR Big Bandet.</p><p id="p22">Denne aften kan man se frem til Bergonzis fabelagtige beherskelse af akkordskift og stærke musikalske fantasi og ikke mindst opleve Werners evne til at skabe øjeblikke, der fæstner sig hos publikum.</p><p id="p23"><br /><em style="bold">TRE DUOKONCERTER MED KENNY WERNER</em></p><p id="p24">Prøvehallen Lørdag 2. juli kl. 17.30, 18.30 og 20.00 -Pris (tre okoncerter): 195 kr./ 250 kr. i døren Kenny Werner, Benjamin Koppel (saxofon), Jens Søndergaard (saxofon), Anders Koppel (hammondorgel).</p><p id="p25">Det er ikke uden grund, at den prisvindende amerikanske pianist Kenny Werner anses for at være en af de store pianister i international jazz i dag. Hans musikalske alsidighed kommer tydeligt til udtryk i de tre duoplader, han har indspillet med tre forskellige danske artister.</p><p id="p26">Summer Jazz 2016 dedikerer en hel aften til Werner og de tre duoplader. Først med Benjamin Koppel (17.30), dernæst Jens Søndergaard (18.30) og afslutningsvis med Anders Koppel (20.00).</p><p id="p27">Koncerterne kan opleves enkeltvis eller som en serie, hvilket giver rig mulighed for at opleve det vidtfavnende musikalske talent, Kenny Werner besidder.</p><p id="p28"><br /><em style="bold">KENNY WERNER NORDIC QUARTET</em></p><p id="p29">Prøvehallen Søndag 3. juli kl. 15.00 -Pris: 195 kr./ 250 kr. i døren Kenny Werner (piano), Benjamin Koppel (saxofon), Alex Riel (trommer), Thomas Fonnesbæk (bas) Alle fire har spillet sammen på kryds og tværs gennem flere år, men aldrig tidligere sammen som en kvartet. Det sker nu for første gang ved dette års Summer Jazz, når de fire stjernemusikere udfordrer og genopliver jazzkvartettens klassiske format.</p><p id="p30">Klavervirtuosen Kenny Werner bliver betegnet som en af verdens største pianister. Han har otte Grammynomineringer med i bagagen og leder Nordic Quartet. Komposition og improvisation mødes og går op i en højere enhed, når disse fire stjernemusikere samles i Prøvehallen.</p><p id="p31"><br /><em style="bold">BENJAMIN KOPPEL JAZZ PARTY FEJRER HUGO RASMUSSEN</em></p><p id="p32">Prøvehallen Onsdag 6. juli kl. 19.00 -Pris: 195 kr./ 250 kr. i døren Niels Jørgen Steen (klaver), Peter Marott (trompet), Elith ' Nulle' Nykjær (klarinet), Daniel Franck (kontrabas), Frands Rifbjerg (trommer), Steen Nikolaj Hansen (basun), Benjamin Koppel (saxofon), Søren Høst (saxofon) Jazzens Hugo Rasmussen forlod os i august 2015.</p><p id="p33">Heldigvis efterlod hab en stor musikalsk arv og uudtømmelig inspiration. Så selvfølgelig hyldes han på Summer Jazz 2016. En hel aften er dedikeret Hugo Rasmussen og hylder den energi, spilleglæde og kærlighed, som han delte gennem musikken. Hugo Rasmussen var en grundig, trofast og troværdig musiker, der samtidig var modig, eventyrlig og eksperimenterende. Han ville have, at jazzen skulle swinge, og det kommer den til ved denne koncert.</p><p id="p34"><br /><em style="bold">BENJAMIN KOPPELS JAZZ QUIZ FEAT. THE NEXT GENERATION OF JAZZ</em></p><p id="p35">Prøvehallen Onsdag 6. juli kl. 21.00 -Pris: 100 kr./ 150 kr. i døren Vært: Adrian Lloyd Hughes -quizmaster: Benjamin Koppel -Panel: Niels Jørgen Steen, Elith ' Nulle' Nykjær, Frands Rifbjerg, Alex Riel, Peter Marott, Kathrine Windfeld Band: Felix Moseholm (bas), Jakob Artved (guitar), Søren Høst (sax), Malte Arndal (trommer) Hvor meget ved du egentlig om jazz? Ligger du inde med sjove jazz-anekdoter eller kan du nævne samtlige musikere, som spiller med på Miles Davis' 48 studiealbum? Eller måske er du typen, som synes, at jazz er fedt, men som ikke kender John Coltrane fra Cannonball Adderley.</p><p id="p36">Lige meget hvor meget -eller lidt -du ved om jazz, lover Benjamin Koppel publikum en forrygende quizaften. Adrian Lloyd Hughes styrer slagets gang og de to hold bliver anført af garvede jazzmusikere. Også publikum kan byde ind med svar -til Koppels Quiz har alle mulighed for at deltage og vinde præmier. Desuden vil et ungt liveband af kommende jazzlegender bistå quizzen med musikalske indslag af varierende art.</p><p id="p37"><br /><em style="bold">HER SKAL DU OGSÅ HEN:</em></p><p id="p38"><br /><em style="bold">Jazz for børn</em></p><p id="p39">Børnejazz, På Karens Minde Kulturhus er der jazz for børnene, når de åbner Copenhagen Jazzfestival i Sydhavnen med Martini's For Børn - en gratis børnejazzkoncert for børn i alle aldre. Lørdag 2. juli kl. 14. på Karens Minde.</p><p id="p40"><br /><em style="bold">Latinamerika</em></p><p id="p41">Latinjazz, I det latinamerikanske hus. Først Xiame Dégas &amp; Tropa, der med et ottebandsorkester har et afro-brasiliansk snit. Det er lørdag 9. juli klokken 19 på Høffdingsvej 10. Desuden er der Latin Jazz Experience, lørdag 2. juli 19.</p><p id="p42"><br /><em style="bold">Spinderiet</em></p><p id="p43">Gratis koncerter, Som altid varmer Spinderiet op under jazzen med gratis koncerter for både børn og voksne. Oplev blandt andet Alberte Winding lørdag 2.</p><p id="p44">juli kl. 11.Q</p><p id="p45"><br /><em style="bold">FIND HELE PROGRAMMET PÅ:</em></p><p id="p46">cowbellmusic. dk/ summerjazz jazz. dk.</p><p id="p1">FODBOLD: KFUM havde chancerne til at hive alle tre point med hjem fra Valbyparken.</p><p id="p2">Men de blev brændt. Og retfærdigvis skal det siges, at Fremad Valby også havde deres muligheder, men ikke havde mere succes med afslutningerne.</p><p id="p3">På forhånd lød KFUM-recepten på, at ét point ville være tilfredsstillende mod Københavnsseriens nummer tre. Og uafgjort var da også et udfald, som begge hold i ligelig grad kunne glædes eller græmmes over.</p><p id="p4">Mange brændte chancer Hjemmeholdet indledte kampen bedst og havde en lille overvægt i spillet før pausen.</p><p id="p5">KFUM kom dog også til sin egne chancer.</p><p id="p6">Spydspidsen Brian Jensen havde de to største chancer i første halvleg. Desværre missede han med først det halvkolde højreben og bagefter på et hovedstød, der gik forbi.</p><p id="p7">Spillet var ikke imponerende, hvilket delvist kan undskyldes med en meget glat bane.</p><p id="p8">Det var dog som om, der kom mere struktur på løjerne efter halvlegspausen.</p><p id="p9">Og KFUM'erne kunne trods de manglende scoringer konstatere, at de formåede at tilkæmpe sig initiativet i løbet af anden halvleg og decideret dominerede de sidste 20 minutter.</p><p id="p10">Her kom indskiftede Magnus Pihl i sin anden førsteholdskamp til to store chancer, men manglede i begge tilfælde præcision i støvlerne.</p><p id="p11">Det samme gjorde Marc Bregninge, dog med hovedet, da han sendte en headede en perfekt serveret aflevering forbi Valby-målet, og Brian Jensen nåede også op på endnu en afbrænder, inden det målløse opgør blev fløjtet af.</p><p id="p12">Målmanden brokker sig KFUM nåede forinden at have to forskellige keepere. Kasper Sort indkasserede en advarsel og dermed 10 minutters udvisning for bemærkninger, dommeren fandt upassende. Og så måtte Carsten Rusts vikariere mellem stængerne, som han også har prøvet det før.</p><p id="p13">Fremad Valby nåede dog kun at spille i et par minutter med en mand i overtal, inden en af deres spillere fik 10 minutters afkøling for lige lovlig groft spil. Så også her blev opgøret mellem de to mandskaber uafgjort.</p><p id="p14">Alt i alt blev det en blandet indsats af KFUM'erne, som dog udover det ene point mod et af topholdene kunne se tilbage på momentvis godt spil og ikke mindst en lovende, dominerende afslutning på kampen.</p><p id="p15">Fiduselgen for bedste indsats gik til højreforsvareren Mikkel Hansen i skarp konkurrence med Christian Deleanu, som blev skiftet ind i angrebet efter pausen.</p><p id="p1">Den helt nyindrettede klinik er udrustet med branchens mest moderne behandlingsudstyr.</p><p id="p2">Den har sit eget laboratorium, hvor al fremstilling af proteser sker under anvendelse af de mest moderne materialer og metoder.</p><p id="p3">Tandprotetikeren er en frivillig kæde med 24 klinikker landet over. Kravene til de deltagende klinikker er store. Såvel til behandlernes faglige kunnen og klinikkernes indretninger som til service og omsorg for patienterne. Kædeklinikkernes motto er: Patienten i centrum.</p><p id="p4">Den daglige ledelse af klinikken har tandtekniker Carina Henningsen ( 33), som er uddannet fra Tandlægeskolen på Århus Universitet.</p><p id="p5">Praksiserfaring har Carina Henningsen erhvervet som selvstændig behandler på Tandprotetikerens klinikker i Lyngby, Hørsholm og Hillerød.</p><p id="p6">Hendes specialer er kosmetisk naturtro aftagelige og implantatforankrede proteser.</p><p id="p7">Klinikken indgår i et tæt samarbejde med klinikkerne i Hørsholm og Lyngby, som ejes af tandtekniker ægteparret Mia og Claus Bergerling, der sammen med Carina Henningsen er medejere af Valby klinikken.</p><p id="p8">Åbningen markeres fredag den 6. maj med et åbent hus arrangement, hvor alle med interesse for tandproteser er velkomne. Udover informationer om moderne tandprotetiske behandlinger, tilbydes gratis undersøgelse til alle, som evt. måtte have problemer med deres tandproteser.</p><block><p>Bryggerier
 </p></block><p id="p1">Efter en forrygende første sæson med mange spændende vinsmagninger har Valby Vinklub netop holdt generalforsamling, hvor en delvist ny bestyrelse blev valgt.</p><p id="p2">Efterfølgende holdt bestyrelsen det konstituerende møde og fordelte posterne således: Formand blev Jørgen Karup, mens Thomas Dinsen er kasserer og Karina Topp er sekretær. Allan Knoblauch og Karsten Madsen er menige medlemmer af bestyrelsen, mens Janne Karup og Jim Voss er suppleanter.</p><p id="p3">Vinsmagning og rejser Den nye bestyrelse har mange interessante ideer og planer. Konkret arbejdes der nu på en vinsmagning hos GOBI i Superbest medio oktober - og en stor smagning med jule-og nytårsvine sidst i november. Vinrejser står også på programmet på lidt længere sigt.</p><p id="p4">Søger flere medlemmer Første sæson nåede vinklubben op på omkring 100 medlemmer.</p><p id="p5">Flere er meget velkomne. Se mere og meld dig ind via hjemmesiden valbyvinklub eller skriv til thomas@valbyvinklub.</p><p id="p6">dk. Her kan du også bidrage med gode ideer til vinklubben.</p><p id="p7">Man skal være medlem for at deltage i arrangementerne, men et medlem kan medbringe en gæst til en lidt højere pris. Det koster bare 100 kroner pr år at være medlem.</p><p id="p8">150 for par i samme husstand.</p><p id="p9">Det er ikke et krav, at man bor i 2500.</p><p id="p1">Skænderiet udløstes efter alt at dømme af, at han fornærmede den, der senere stak ham. De begyndte at slås, blev dæmpet ned, men genoptog håndgribelighederne uden for kebabbaren, der ligger i Valby Langgade tæt på stationen. Her trak gerningsmanden en kniv og stak den 18-årige i venstre side tæt på hjertet, så lungehinden blev punkteret.</p><p id="p2">Den 18-åriges venner kørte ham hurtigt til Hvidovre Hospital, og det har formentlig reddet hans liv, oplyser politiets centrale efterforskningsleder. Han er nu uden for livsfare og overført til Rigshospitalet.</p><p id="p3">- Vi har prøvet at komme til at tale med ham, men han ønsker ikke politiets medvirken. Hans kammerater er heller ikke særligt meddelsomme, siger Henrik Vedel.</p><p id="p4">Han appellerer til gerningsmanden om at melde sig til politiet for at undgå, at episoden udløser en serie af hævnaktioner.</p><p id="p5">/ritzau/</p><p id="p1">GRIBSKOV: Først mistede Valby sit stoppested fordi der skulle spares tid på den nye busrute 360R, der begynder at køre den 12. december. Det rådede Teknisk udvalg i går bod på ved at beslutte at give Valby tre afgange om morgenen og tre om eftermiddagen.</p><p id="p2">» Nu skal vi have aftalt med Valby-borgerne hvornår busserne skal køre, så det kommer ind i Movias køreplan « , fortæller udvalgsformand Bo Jul Nielsen ( A). Den nye shuttlebus er en midlertidig løsning, da der frem mod næste køreplansskift den 1. marts gerne skulle være fundet en permanent løsning.</p><p id="p3">» Så længe der er tale om en midlertidig løsning kan vi godt være med, men der skal findes en løsning inden den 1. marts.</p><p id="p4">Det lyder heldigvis som om politikerne er enige med os « , siger viceoldermand i Valby Bylaug Dorte Skovsgaard.</p><p id="p5">Samtidig med Valby-problemerne viser det sig nu, at kommunen og Movia åbenbart er gået fejl af hinanden med tre af de andre nye busruter.</p><p id="p6">Kommunen troede at der var weekendkørsel med i prisen på ruterne 361 ( Tisvildeleje-Vejby-Blistrup-Græsted), 362 ( Græsted-Gilleleje-Dronningmølle-Mårum) og 363 ( Helsinge-Kagerup-Græsted-Gilleleje).</p><p id="p7">Misforståelsen kommer nu til at koste kommunen yderligere en million kroner for timedrift lørdag formiddag i ' indkøbstimerne' og totimedrift lørdag derudover. Søndag bliver der ingen buskørsel med de tre ruter.</p><p id="p8">Oprindeligt havde kommunen bestilt bus hos Movia for 22 millioner kroner i 2011. Siden er der i forvejen brugt en million på fejlberegninger af køretider og der er beregnet at skulle bruges 200.000 kroner til en løsning af Valbyproblemet.</p><p id="p9">Det giver et frirum på cirka en halv million kroner i forhold til frirummet på tre millioner kroner der var planlagt oprindeligt. Penge der skulle imødegå for eksempel stigende brændstofpriser.</p><p id="p1">BIBELCAMPING Det bliver en tur ned ad " mindernes allé", når sportspladsen ved Nordsjællands Efterskole i Valby 1.-8. juli lægger areal til den 40. udgave af Valby Bibelcamping.</p><p id="p2">Indre Mission i Nordsjælland sætter alle sejl til for at skabe et festligt jubilæum, hvor såvel nye som " gamle" campister kan føle sig hjemme.</p><p id="p3">Medarbejdere fra deres tid som missionærer og forkyndere på Valby Bibelcamping er sat på plakaten, når missionær Bjarne Lindgren Christensen, Ringkøbing, taler ved åbningsmødet fredag den 1.</p><p id="p4">juli kl. 19.30. Bjarne Lindgren Christensen holder også festtalen ved den officielle 40-års jubilæumsfest lørdag den 2.</p><p id="p5">juli kl. 19.30.</p><p id="p6">I løbet af ugen vil også missionær Finn Najbjerg, Kjellerup, storbysekretær Henrik Boje Jensen, København, og missionær Elna Thisgaard Olesen, Tommerup, være på talerstolen ved bibeltimerne om formiddagen kl. 10 og festmøderne om aftenen kl. 19.30.</p><p id="p7">Den meget vellidte sognepræst fra Skævinge, landsformanden for Danmark Folkekirkelige Søndagsskoler, Michael Thomsen, runder jubilæumsugen af fredag den 8.</p><p id="p8">juli. Michael Thomsen er også ' Missionærprovst', hvilket er missionærernes vejleder og rådgiver omkring spørgsmål af eksistentiel karakter.</p><p id="p9">Alle de nævnte missionærer har haft deres virke i en årrække i Græsted, Hillerød, Tikøb, Helsingør eller Jægerspris, og også lejrchefen, Harry Dahlgaard, Køge, har været missionær i Nordsjælland, inden han for et par år siden overgik til andet arbejde og nu er fritidsforkynder i Indre Missions regi.</p><p id="p10">Han overtog sidste år jobbet som frivillig og ulønnet lejrchef, og også i år har han indvilget i jobbet som campingpladsens ansvarlige chef.</p><p id="p11"><br /><em style="bold">Stor aktivitet</em></p><p id="p12">Valby Bibelcamping investerede sidste år i et nyt mødetelt, som blev indviet under stor festivitas.</p><p id="p13">Ved siden af det store mødetelt finder man kaffeteltet, hvor de sædvanligvis mange deltagere ved aftenmøderne kan drikke kaffe, nyde en is, købe bøger, hygge sig, synge sammen, komme med personlige kommentarer -eksempelvis i forbindelse med aftenens møde -eller bidrage med indslag af forskellig art.</p><p id="p14">I det store mødetelt bliver der spillet på el-klaver til fællessangene, mens en mødedeltager klarer musikken i kaffeteltet ved et meget kompetent harmonikaspil (uden noder).</p><p id="p15">Bagværket til kaffen eller theen bliver sponsoreret af velvillige kvinder med tilknytning til Valby Bibelcamping. Ved aftenmødet er der normalt også sang-og musikindslag af forskellige musikalske deltagere eller gæster.</p><p id="p16"><br /><em style="bold">Frivillige bærer arbejdet</em></p><p id="p17">Det er kendetegnende for Valby Bibelcamping, at det er frivillige og ulønnede, der bærer arbejdet. De to telte skal rejses og fortøjes, så de kan modstå et ordentligt blæsevejr; der skal lægges el ind på hele pladsen; sørges for parkeringspladser, hvis man da ikke parkerer på Nordsjællands Efterskoles parkeringsplads; der skal anlægges gode legepladser til de mange børn med hoppeborg og boldbane; gøres klar på efterskolen til deltagere, der gerne vil bo på efterskolens ledige værelser.</p><p id="p18">I løbet af de seneste år har flere og flere deltagere fra Jylland lagt deres ferie på Valby Bibelcamping, så campingområdet på sportspladsen har måttet udvides. Men der er alligevel plads til de mange campingvogne og telte med deltagere, der bruger en uge eller mindre på Valby Bibelcamping, der har alle de faciliteter, der kræves af en moderne campinglads, når man også kan bruge efterskolens vaskemaskiner og badeværelser.</p><p id="p19"><br /><em style="bold">For hele familien</em></p><p id="p20">Der er arrangementer for børn, juniorer, voksne og hele familien i løbet af dagen, og mange fra hele Nordsjælland deltager en dag eller hele ugen i Valby Bibelcamping. Det er en udpræget åben familiecampingplads, hvor alle interesserede er velkomne, selv om man måske aldrig tidligere har været med til et eneste arrangement i det fællesskab, som er et kendetegn for Valby Bibelcamping. Arrangørerne ser også i år frem til at se såvel nye som kendte ansigter til årets jubilæumscamping.</p><p id="p1">BORGERMØDE: Københavns kunst og kultur i fremtiden var på dagsordenen, da Valby Lokaludvalg torsdag skiftede Toftegårds Plads ud med Verdenskulturcentret på Nørrebro, hvor de inviterede til borgermøde på tværs af Københavns 12 bydele.</p><p id="p2">42 borgere fra hele København fandt vej til Verdenskulturcentret, og blandt de deltagende så man både kulturinteresserede borgere, politikere, ledere af kommunale og private kulturtilbud, spillesteder og kulturhuse. Fælles for alle deltagerne var, at de ønsker, at kunsten og kulturen kommer højere op på den kommunale dagsorden.</p><p id="p3"><br /><em style="bold">Det kulturelle skal styrkes</em></p><p id="p4">Baggrunden for at indkalde til borgermødet er Københavns Kommunes nye kommuneplanstrategi, som byens lokaludvalg har haft i høring indtil 20. november. Da Valby Lokaludvalg dykkede ned i strategiens 60 sider, blev de opmærksomme på, at kunsten og kulturen stort set ikke var nævnt et eneste sted.</p><p id="p5">Det kunne de sidde overhørig i deres høringssvar, og på borgermødet blev det tydeligt, at resten af Københavns bydele var enige.</p><p id="p6"><br /><em style="bold">Kulturen skal tænkes med</em></p><p id="p7">Mødet begyndte med en runde, hvor deltagerne hver især fortalte hvor skoen klemmer i Københavns kulturelle ambitioner.</p><p id="p8">Her nævnte deltagerne blandt andet, at når kommunen formulerer noget om kultur, taler de kun om kommunale tilbud. De overser dermed, at København er en kulturby, som de kommunale tilbud er en del af Mange var også enige om, at det skal være normalt at udøve kultur, ligesom kultur skal være noget, alle børn møder.</p><p id="p9">Kulturen skal simpelthen følge københavnerne hele livet. Desuden blev det nævnt, at med de mange nye bydele bliver penge til kultur smurt tyndere og tyndere ud. Der skal derfor følge kulturpenge med, når kommunens areal udvides.</p><p id="p10">I det efterfølgende gruppearbejde fik deltagerne til opgave at formulere centrale sætninger til at supplere den forslåede kommuneplanstrategi. Her var grupperne meget enige om, at man ønsker, at penge og faciliteter til kunst og kultur følger med Københavns voksende indbyggertal, og at kunst og kultur tænkes ind i nye boligområder.</p><p id="p11"><br /><em style="bold">KØBENHAVN SOM KULTURBY</em></p><p id="p12">TILFØJELSE: På mødet blev der enighed om at foreslå, at der indsættes følgende afsnit i Kommuneplanstrategien s.34-35»København som kulturby København skal indtænke kultur i byplanlægningen.</p><p id="p13">Rammerne for kultur skal vokse i takt med byens demografi, og der skal afsættes plads og en fast procentdel af byggesummen til kultur, hvor byen vokser. København skal være en by, der tør give alle fra vuggestue over børnehave, folkeskole og videre kunst, kultur og dannelse.</p><p id="p14">Alle bydele skal have professionelle faciliteter og aktiviteter, rettet mod børn og voksne uanset økonomisk baggrund. Kulturen sætter København på verdenskortet og er ikke kun for københavnerne.«.</p><p id="p1">FODBOLD: Det var to skridt frem(ad) og et enkelt tilbage, da Fremad Valbys danmarksseriemandskab lørdag skulle forsøge at viske forrige lørdags 0-2 blamage hjemme mod TFC Odsherred ud. Det skulle efter planen går ud over FA 2000, der tog imod på Frederiksberg Stadion.</p><p id="p2">Planen blev fulgt nøje i kampens indledning. Det var blot spillet 16 minutter, da Kenneth Beyer headede Fremad på 1-0.</p><p id="p3">FA 2000-keeper Jonas Elkjær havde hånden på hovedstødet, men kunne kun se til, at bolden trillede over stregen.</p><p id="p4"><br /><em style="bold">FA 2000-pres</em></p><p id="p5">Fremad havde også mulighederne for at fordoble føringen, men misbrugte blandt andet en friløber. Mod slutningen af 1. halvleg kom FA 2000 frem til et par store muligheder.</p><p id="p6">Blandt andet måtte Chahine Lamti redde på strege. 0-1 ved pausen.</p><p id="p7">Straks fra 2. halvlegs start øgede værterne presset mod Fremad Valby-målet. Der stod FA 2000 på det meste, og hjemmepublikummet skulle da også blot vente 12 minutter på udligningen, da Rasmus Vibe 25 meter fra mål lobbede bolden over Fremad-keeper Niklas Thomsen og i mål.</p><p id="p8"><br /><em style="bold">Gik efter sejren</em></p><p id="p9">Resten af kampen var præget af en del slagudvekslinger. De to hold skal roses for at gå helhjertet efter sejren. Det udløste halve og hele målchancer i begge ender af banen. Men det endte en smule uforløst med 1-1 og en pointdeling.</p><p id="p1">Det sku' være så godt, men så er det faktisk skidt.
Valby Langgade - en smal gade i København med tæt trafik og et væld af specialbutikker - er ved at blive sat i stand.  Men selv bydelsrådet i Valby indrømmer nu, at arbejdet er løbet af sporet.
De handlende i gaden er rasende på Københavns Kommune, som siden marts har gravet dybe huller, fjernet parkeringspladserne og ensrettet trafikken.
Flere butikker har fået halveret deres omsætning - uden at have udsigt til erstatning - og en stribe ansatte mister deres arbejde.
Det regner ned over kommunen med beskyldninger om elendig information, slap planlægning og ligegyldighed over for andre menneskers livsgrundlag.</p><p id="p2">»Styringen har været ualmindelig klodset, og helt uden hensyn til de handlende, som desuden har fået en arrogant behandling fra bydelsrådet,«
siger urmager B. Schweiger Larsen.
Nordsiden af Valby Langgade er nu ved at være på plads.  Men det flytter blot arbejdet over på den anden side af gaden, hvor det hele starter forfra.
<br /><em style="bold">Flere fyringer</em><br /> Generne kommer til at strække sig helt ind i julehandlen, og urmageren har derfor med beklagelse set i øjnene, at det koster en fyreseddel i hans butik.
Både han og frisør Iben Hübbe er dybt forundrede over, at Valby-borgerne i månedsvis har måttet sætte liv og lemmer på spil på smalle, gyngende spånplader.  I den mere velstående nabokommune Frederiksberg bruges der gedigne og sikre jernplader under
vejarbejder.  »Valby er en bydel med mange ældre.  De er ofte svagtseende, gangbesværede eller de bruger kørestol.  Nu tør de simpelthen ikke bevæge sig på gaden,« siger Iben Hübbe.  Hendes månedlige omsætning er faldet med en fjerdedel til godt 30.000
kroner.  Det har kostet et job i salonen, som normalt er tæt fyldt med kunder.  Iben Hübbe er bitter og irriteret over kommunens arbejde.
<br /><em style="bold">Dyr fornøjelse</em><br /> »Jeg er 29 år.  Jeg har haft salonen i seks år, og jeg har brugt flere hundredtusind kroner på at sætte den i flot stand.  Det her er mit liv, og nu står jeg med en virksomhed, jeg ikke kan sælge, mens det offentlige har travlt med at
beskytte sig selv,« siger Iben Hübbe.  For dyrehandler Poul Jørgensen gik det rigtig galt i marts, da samtlige adgangsveje blev spærret af, mens kommunen gravede et meterdybt hul lige ud for hans butik.  I fjorten uger har både han og kunderne måtte
balancere på spånpladerne for at komme til butikken, og der har været langt til de nærmeste parkeringspladser.
Hans omsætning er faldet med 145.000 kr. om måneden, og den første fyreseddel er delt ud.  »En dyrehandel lever af at sælge kattegrus og hundefoder.
Kunderne kommer i bil og køber 200 kilo - ti sække af gangen.  Uden det træk er det svært at få solgt tyggeben og griseører.  For min butik har det været en total katastrofe,« siger Poul Jørgensen.  Den eneste opmuntring har været, at forretningen har
kunnet holde liv i sin specialitet - krybdyr.  Hver uge sælges således godt 400 fodermus til ejere af slanger og vaskebjørne.
Poul Jørgensen er sur over, at arbejdet har trukket ud.  Samtidig har dårlig information kostet ham dyrt.  Derfor lægger han nu sag an mod kommunen med krav om erstatning.  »Hvis jeg havde vidst i december, hvad jeg gik ind til, havde jeg langt bedre
kunnet tilpasse min forretning til forholdene.  Jeg havde købt mindre ind, og jeg havde i tide kunnet opsige medarbejdere.«
Naboen Elie Azoulay sælger børnetøj.  Han er langt bagefter sit budget.
Kunderne har ikke kunnet komme til med deres barnevogne, og så bliver de væk.
De handlende over hele linjen frygter, at besværlighederne nu kun er en forsmag på, hvad der sker, når der kommer et storcenter i Valby.
<br /><em style="bold">Provinsen Valby</em><br /> Det afviser Thomas Gylling, formand for miljø- og trafikudvalget i Valby bydelsråd.  »Det er noget provinsby over Valby som vi gerne vil bevare.
Valby Langgade skal være et flottere handelsstrøg, hvor de trafikale forhold er i orden,« siger han.  Bydelsrådet har presset kommunen til at gøre arbejdet bedre, mener Thomas Gylling.  »Det har overrasket os meget, at Københavns Kommunes vejafdeling
ikke er i stand til at tilrettelægge sit arbejde bedre,« siger han.  Søren Pind (V), bygge- og teknikborgmester i Københavns Kommune siger, at hans forvaltning netop har foretaget en intensiv gennemgang af arbejdet i Valby Langgade.  »Vi vil gøre en
ekstra indsats for at sikre, at arbejdet gennemføres så hurtigt, som overhovedet muligt,« siger Søren Pind.</p><p id="p1">Hver mandag kl. 13 er der nyheder om den lokale sport på 105,9, når mediemanden Børge Madsen er ved mikrofonen i Rødovre Kanalen.</p><p id="p2">Trods navnet dækker Børge Madsen sporten meget bredt og når ud over det meste af København.</p><p id="p3">Som Frem'er og særdeles aktiv spiller på Frem's hold for de gamle stjerner, har Valby en særlig opmærksomhed fra Børge Madsens side, og han fortæller gerne og ofte om de lokale nyheder.</p><p id="p4">-Her er jeg glad for samarbejdet med Lokalavisen Valby, for jeg får mange af mine nyheder derfra, siger Børge Madsen her få minutter inden han skal til mikrofonen.</p><p id="p5">Børge Madsen få flere og flere lyttere, der kan lide hans mix af god musik og den lokale sport. Skal man vide noget om de lokale serieklubber, håndbold og lidt fra Frem's store amatørafdeling, så er det med at tune ind på 105,9 onsdag kl. 13. Børge Madsen er at finde på lokale sportsarenaer, og han følger levende med i al sport. Han har privat boet i Hvidovre siden 1956 -og bor i øvrigt i det hus, han er født op opvokset i.</p><p id="p6">Han er en sportsmand af den gamle skole -og husker bl. a., at han i 1954 cyklede fra Hvidovre til Køge for at se Køge som den første fodboldklub udenfor København vinde det danske mesterskab.</p><p id="p7">Musikken til hans sportsprogram kommer fra den private pladesamling og indeholder bl. a. en hel del musik med Elvis Presley, Cliff Richard, The Shadows m. fl.</p><p id="p8"><br /><em style="bold">Den lokale sport</em></p><p id="p9">Han gør meget ud af hjemmesiden for Frem's gamle stjerner på www.bkftorsdagsholdet.</p><p id="p10">dk.Her er han både skribent og webeditor, og han gør alt for at skabe opmærksomhed omkring det gamle hold med fordums stjerner som Erik Dyreborg, Finn Willy Sørensen, Jørn Jeppesen m.</p><p id="p11">fl. Formen holder han bl. a.</p><p id="p12">ved lige ved at cykle rundt til de mange sportsbegivenheder, og han har da også stor erfaring med sporten som tidligere sportsredaktør på den lokale avis i Rødovre.</p><p id="p13">Han har fem børnebørn og hele ni børnebørn, der alle sammen får historien om Frem's storhedstid. Mere, hvis de ikke tror på det, for det var dengang, hvor Frem var en af Danmarks stærkeste fodboldklubber, og sådan er det jo ikke mere. Men så er det jo godt, at der er masser af anden sport at fortælle om.</p><p id="p14">Og Børge Madsens radioudsendelse sendes fra studiet i Rødovre og høres klart fra Amager til Skovlunde.</p><p id="p4">VALBY ER FOR alvor ved at være hip. Det skrev vi  allerede for år tilbage, da de første smarte caféer begyndte at skyde op,  men Emmery’s er siden kommet til, i øvrigt lige op og ned ad toneangivende  nye gallerier som Mogadishni og Chapelle, og nu er det endegyldige bevis på  Valbys hipstatus dukket op. Den i forvejen udmærkede Café Sommerfuglen er  nemlig blevet overtaget af kokken Brian Bill Clemmensen (der tidligere har  virket på bl.a. Royal og Kongeskibet) og i et lille lokale ved siden af  caféen har han indrettet et sted til dét, han på stedets hjemmeside kalder  »Valbys gourmeter«.</p><p id="p5">Det er jo altid rart at få at vide, at man ikke er alene - også jeg  skriver 2500 Valby på visitkortet - så forleden fredag (restaurant Bill har  kun åbent torsdag-lørdag) trillede fruen og jeg en tur ned ad gaden.  Juniorine var med, men det tog de nu i stiv arm på restaurant Bill, der  hurtigt fik fremskaffet både barnestol, legerum med Lady&amp;Vagabonden-video og  fra caféen såmænd også en omgang fremragende fiskedeller med hjemmerørt  remoulade og fritter til 40 kr. for en børneportion.</p><p id="p6">Det yderst sympatiske prisniveau er bibeholdt i restaurantmenuen (hvor  man sikkert fornuftigt har erkendt, at nok er vi gourmeter i Valby, men ikke  for enhver pris). 300 kroner koster fireretters menuen og det er simpelthen  uhørt billigt for et måltid med både hummer, foie gras og morkler. Til  gengæld er der ingen a la carte, kun to menuer at vælge mellem: en lettere  Menu Madam og den maskuline Menu Monsieur. Der er dog muligt at bytte rundt  mellem de to, så jeg skiftede herremenuens indledende foie gras-terrin ud  med de åbenbart mere feminine havtaskekæber.</p><p id="p7">Det fik jeg ikke lejlighed til at fortryde. De veltillavede  havtaskekæber havde selskab af en tomatchutney, krondild vendt i pesto (en  fantastisk kombo, jeg aldrig har prøvet før) og var dækket af en herlig  indkogt hummerfumé (røgsmag kunne jeg ikke genkende, så jeg gætter på at  fumé i stedet skal staves fumet, som betyder fond). En glimrende start, som  blev fulgt fint til dørs hos monsieur, der nu fik en hummerbisque, hvor  hummerfonden fra før var pisket op med letpiskefløde (der klædeligt løftede  fondens fortættede smag). Den i menukortet lovede klat sevrugakaviar dukkede  ikke op, og var heller ikke specielt savnet, for i dens sted var et spid med  to smukt grillede jomfruhummerhaler dresset op med hvidløg (og  ingefær?)</p><p id="p8">MADAM VAR, FOR at sige det mildt, ikke helt så heldig. Hendes  grillede tun havde fået alt, alt for meget, havde en direkte ubehagelig smag  og var tæt på uspiselig. De ledsagende stegte jordskokker var mere rå end  stegte og en indkogt kirsebærbalsamico ramte smagsmæssigt helt ved siden af.  En totalkikser, som stak uforståeligt ud, ikke mindst fordi resten af menuen  holdt et pænt højt niveau, der så absolut levede op til den lovede  »gourmet«-betegnelse.</p><p id="p9">Og nu vi er ved Bills dårlige sider: skift straks det kedelige købebrød  ud med noget hjemmelavet! Og få nogen med forstand på de dele til at  renovere vinkortet! Jeg er udmærket klar over, at til 300 kroner for en  vinmenu (og på en café med en i forvejen sikkert meget begrænset vinkælder)  er det svært at lave uforglemmelige oplevelser, men det kan sagtens laves  bedre end her. Både monsieur-menuens indledende alsaciske pinot gris og  hovedrettens røde medoc havde svært ved at klare madens fortættede smag, og  den går altså ikke. </p><p id="p10">DET VAR ISÆR min superbt indkogte morkel-glace, der  voldte Chateau Dasvin Bel-Air fra det ellers glimrende år 2000 besvær, men  også den glimrende i Noilly Prat marinerede oksemørbrad gav vinen baghjul.  Det er selvfølgelig en slags luksusproblem, når maden har så meget smag at  den tager pusten fra vinen, men vil man virkelig kalde sig gourmet, så må  vinen holde niveau. Og så dur det heller ikke, når garnituren ikke sidder  lige i skabet. En halv aubergine toppet af rosmarinkviste og hvidløg smagte  umiddelbart pragtfuldt, men var kun bagt halvvejs igennem og en grøn peber  penslet med olivenolie og drysset med salt og peber kunne også have tålt et  par minutter mere i ovnen. Mens både en lille cocotte med varm pommes a la  presse og en grøn salat ikke laves bedre på Kong Hans. Madams tilbehør var  det samme, morkler fik hun også i tilgift til sine stegte karljohan, men i  en upåklagelig foie gras-skum, der omgav et helt eminent saftigt og  velsmagende perlehønebryst, hvis lige jeg ikke kan huske at have smagt  før.</p><p id="p11">EN UANMELDT OSTEHAPPER (varm gedeost på toast toppet af en hel  ovnbagt grøn jalapeno-chili) var et lille mesterværk, og fungerede perfekt  som appetitvækker inden desserterne. Madam fik en marcelkage  (chokolademousse på en bagt chokoladebund), der gav hendes dessertomane  tilbøjeligheder frit spil, mens jeg nød en fornem hjemmelavet vanilleis  (bogstaveligt »pebret til« i vanillekorn), der fik frisk modspil af  pernod-flamberede jordbær. Mums!</p><p id="p12">Der er sjæl og fortættet smag for alle pengene, og det til priser, som  ligger på omkring halvdelen af, hvad man må hoste op med lignende steder i  Indre by. Omvendt er der en gevaldig skævert undervejs, som øjeblikkelig  skal rettes, hvis Bill også fremover med rette skal kalde sig gourmet. Først  og fremmest den håbløse tun, men også et par detaljer omkring garnituren til  hovedretten, brødet og vinniveauet trækker fra. Vi ender derfor for nu på  fire stjerner, men det skal ikke afholde os fra at anbefale et besøg hos  Bill, som Valby så absolut kan være stolt af.</p><p id="p13"><a href="mailto:aok@berlingske.dk">aok@berlingske.dk</a></p><p id="p14">Det spiste vi</p><p id="p15">Havtaskekæber i hummer-fumé</p><p id="p16">Grillet tun m. stegte jordskokker</p><p id="p17">Hummerbisque m. grillet</p><p id="p18">jomfruhummer</p><p id="p19">Perlehøne på stegt karljohan</p><p id="p20">m. foiegras-skum</p><p id="p21">Noilly Prat-marineret </p><p id="p22">oksemørbrad i morkelglace</p><p id="p23">Marcel-chokoladekage</p><p id="p24">Pernodflamberede jordbær m. vanilleis</p><p id="p25">Der er sjæl og fortættet smag for alle pengene, og det til  priser, som ligger på omkring halvdelen af, hvad man må hoste op med  lignende steder i Indre by. </p><p id="p1">Ved tidligere menighedsrådsformand Ellen Jørgensens død, Valby, 81 år, skriver forhenværende sognepræst ved Timotheuskirken i Valby, provst Hans Hermansen, København, følgende mindeord:</p><p id="p2">Det var helt rigtigt, at Ellen Jørgensens brødre lod  hendes dødsfald bekendtgøre med stillingsbetegnelsen »mangeårig formand for Timotheus Sogns Menighedsråd«. Som sådan fungerede hun nemlig i ikke mindre end 26 år med aldrig svigtende trofasthed. Som sognepræst ved Timo-theuskirken gennem alle 26 år er  det med stor taknemlighed, jeg ser tilbage på samarbejdet med Ellen Jørgensen. Bedre end de fleste ved jeg, hvilket stort arbejde hun gjorde for den kirke, som hun nærmest var vokset op sammen med, idet hendes far var kordegn ved kirken. Selv om Ellen  Jørgensen naturligvis indtil pensionsalderen havde sit job som overassistent i Københavns Kommune, hvor hun var ansat i mere end 40 år, var der næsten ikke et område i arbejdet ud fra Timotheuskirken, hvor hun ikke gjorde sig gældende. Blandt de mange  felter, hvor hun gjorde en indsats, tror jeg, arbejdet i sognets KFUK stod hendes hjerte nærmest, og hun opgav det ikke, før helbredet tvang hende til det. Gang på gang mødte jeg på dåbsbesøg mødre, der så tilbage på aftener i »yngsteafdelingen« og  dennes sommerlejre med glæde. Men det arbejde, der betød mest - og i hvert fald gav mest arbejde i årene fra 1970-1996 - var afgjort menighedsrådsarbejdet, som hun på sin stille og samtidig bestemte måde ledede så glimrende, idet hun altid var sig  bevidst, at det skulle være en tjeneste for den kirke, hun holdt så meget af, og hvis gudstjeneste hun kun nødigt svigtede. Ellen Jørgensens formandsperiode bød på mange store udfordringer, men hun veg aldrig udenom. Nej, som i alt andet, hun havde med  at gøre, gik hun med liv og sjæl op i det som et menneske, der havde sine meningers mod, og samtidig altid var utrolig positiv og hensynsfuld over for andres meninger. Vi, der havde den glæde at kende og samarbejde med Ellen Jørgensen - også som ven,  ser med glæde tilbage, og sammen med familien, som hun var utrolig meget for, takker vi Gud for, hvad han gav gennem hendes liv - også til Timotheus Sogn og os, der havde hjemsted der.</p><p id="p1">ØSTBIRK: Reparere maskiner, flytte kalve og åbne foder til dyrene. Det er bl. a. nogle af de opgaver, som 17 9. klasseelever fra Freinetskolen, der ligger i Valby, har været med til i løbet af denne uge.</p><p id="p2">De har været fordelt hos 12 landmænd i Horsens-området, hvor de siden mandag har boet og oplevet, hvordan det er at være landmand.</p><p id="p3">-Jeg havde regnet med, at det ville blive nederen, men det er gået over al forventning.</p><p id="p4">Det er en fed oplevelse at få, og jeg har været tæt på dyrene, som jeg ikke er vant til, siger William Muennoi, der er 15 år og går i 9. klasse på Freinetskolen.</p><p id="p5">Sammen med sin kammerat Noah Ahlgreen Brønsted har han boet hos landmanden Peter Søgaard Mortensen i Østbirk. Det er 5. gang, at landmanden har haftbesøg af elever. For ham er det vigtigt, at de unge kommer ud og ser, hvordan et landbrug fungerer.</p><p id="p6">-Der er få i Danmark, der har kontakt til landbruget, og her giver man elever muligheden for at se, hvad dansk landbrug er. Jeg lever og ånder for landbrug, så det er tilfredsstillende at kunne videreformidle det til andre, fortæller Peter Søgaard Mortensen, der både er landmand, men også næstformand for Østjysk Landboforening, der har været med til at arrangere besøget fra hovedstadsområdet.</p><p id="p7"><br /><em style="bold">Bryde med fordomme</em></p><p id="p8">Forløbet bliver kaldt forståelsespraktik og skal være med til at give eleverne et nuanceret billede af landbruget og en aha-oplevelse. Det er væsentligt, at de med egne øjne ser, hvad det er, fortæller Peter Søgaard Mortensen.</p><p id="p9">Siden 1991 har Freinetskolen haftforståelsespraktik, og det har været en stor succes.</p><p id="p10">For skolen er det vigtigt, at elever møder landbrug, fordi det ikke er noget, mange af dem kender til.</p><p id="p11">-De skal se, hvad det i virkeligheden er. Eleverne er meget bevidste omkring økologi, og her kan de se, at landmændene er søde ved dyrene. Så det er noget, de kan tage med hjem, og det lægger fordomme om landmænd på hylden, fortæller Anni Rønning, lærer på Freinetskolen.</p><p id="p12">Netop fordomme er noget, som 15-årige Noah Ahlgreen Brønsted tog med fra Valby.</p><p id="p13">-Jeg tænkte, at det ville være hårdt arbejde, og at man ikke lavede andet end at gå rundt i lort, men det er bare så meget mere end det. Samværet med dyrene har været fedt, og jeg har lært meget inden for landbrug, og hvordan det er at være landmand. Jeg vil i hvert fald tænke og fortælle om landbrug på en helt anden måde, for det har været overraskende fedt, fortæller han.</p><p id="p14">William Muennoi havde det på samme måde som Noah, men er også blevet overrasket på den gode måde.</p><p id="p15">-Jeg har lært en masse om køer og konventionelt landbrug, hvor jeg troede, at dyrene blev behandlet dårligt.</p><p id="p16">Men det gør de ikke her, så man skal ikke dømme en bog på omslaget. Det er godt, at skolen gav os muligheden for at prøve det, siger han.</p><p id="p17">Peter Søgaard Mortensen er også ganske tilfreds med drengenes indsats i løbet af ugen.</p><p id="p18">-Det er gået godt. De har kløet på, og der har ikke været noget brok - heller ikke over lugten, som er anderledes, end de er vant til, fortæller han.</p><p id="p19">Alle 17 elever tager tilbage til Valby fredag.</p><p id="p1">DANSK: Filmen følger den 6-årige Villads i skolen og derhjemme.</p><p id="p2">Han løber ofte ind i problemer, fordi han er god til at lege.</p><p id="p3">Det kan være forbundet med konsekvenser og ikke mindst være i konflikt med de voksnes regler. En moderne udgave af Emil fra Lønneberg. Børn bliver tidligere og tidligere voksne.</p><p id="p4">Fri leg og retten til at være barn, er afløst af lange skoledage, resultatorienteret leg og direct marketing. IPhones, hysterisk amerikaniserede film og reality tv samt sociale medier gør børn mere selvbevidste i en al for ung alder.</p><p id="p5">Villads fra Valby er en modreaktion på den bevægelse. En kærlighedserklæring til fri fantasi og leg. For selvom Villads også må lære konsekvensen, når legen bliver for voldsom, så er det de voksne i hans verden, der skal lære den egentlige lektie; nemlig at møde børnene på deres præmisser. Det er Frederik Meldal Nørgaard, der både har instrueret og skrevet manuskriptet. Frederik spiller også Villads' far sammen med Iben Dorner, som spiller Villads' mor. Som naboparret møder vi Patricia Schumann og Caspar Phillipson. Villads spilles af Luca Reichardt Ben Coker, der også var Grunk i den sidste Krummefilm, og nabopigen Frida spilles af Ester.</p><p id="p6">Musikken leveres af Frederik Konradsen og Max Winding.</p><p id="p1">Der er langt fra Teglværkskajen i Valby til West Palm Beach i Florida.
For selv om der er lidt Beach Boys-stemning og Surfin' USA over havnekajen i Valby, mangler der både solskin, temperaturer over 30 grader og piger i bikini til de ti knægte og seks tøser i spraglede og løse bermudashorts, der er i færd med afgøre endnu
en afdeling af den skandinaviske tour i wakeboarding.
I stedet er der heldagsregn, 14 grader og tilknappede piger som kulisse til drengene og pigerne fra Danmark og Sverige.
Wakeboarding er en form for vandski, der kombinerer surferens sejhed med skøjteprinsessens ynde.  De fleste wakeboardere er solbrune med tjavset hår, hvis det da ikke er barberet helt af.  Her handler det om at lave tricks og hop på de bølger, som
speedbåden laver, og i Valby handler det om den danske afdeling af de skandinaviske tour.</p><p id="p2">"Det er en fed sport.  Der er et godt sammenhold, og jeg vil faktisk hellere se end konkurrent stå godt end se ham falde i vandet," siger Nicolai Perdrup fra Sletten Wakeboardklub i Humlebæk.
Han er en 23-årig gut fra Holte, der for fire år siden fandt ud af, at almindelig vandskiløb var blevet for kedeligt.  "Jeg gad ikke være seriøs mere.  Jeg ville hellere lege.  Det er sjovt at hoppe på bølgerne.
Det siger mig meget mere," siger han.
Så han fandt inspirationen i wakeboard, der stammer fra 80'ernes USA.
Det amerikanske fornægter sig ikke i wakeboard og slet ikke, når sporten bliver oversat til dansk.
Tag nu briefing inden dagens semifinals og finals.  Niels Jørgen Fenger fra vandskiforbundets wakeboardudvalg gennemgår dagens program på engelsk.  Også selv om samtlige deltagere enten er pæredanske eller pæresvenske.
Eller begreberne.
Det gode danske ord saltomortale er afløst af backroll, hvis den er baglæns, 360, hvis den er forlæns, ligesom løberne også kan vælge at lave en arrow eller lande blind, hvis de ikke kan se, hvor de lander.Men sådan må det nødvendigvis være, når nu
sporten kommer fra Guds eget land.
I Danmark er der endnu kun et par hundrede, der dyrker sporten i en klub, men Nicolai Perdrup tror på, at det tal stiger kraftigt i de kommende år.  "Vi kan se det, når vi afvikler den danske tour.  Alene i år er vi blevet flere, og vi har været oppe på
30 løbere i herreklassen," siger han og lader forstå, at det er mange.
Umiddelbart ser det også sjovere ud end en konkurrence på vandski.
Drengene i bermudashortsene, der sidder uden på våddragten, hopper ind over bølgerne og forsøger at tvinge brættet flere meter op i luften, mens tidens dunkende rytmer banker ud fra de forvoksede højttalere på kajen.  Brættet er spændt fast på fødderne
som på et snowboard.
De fleste vælger at springe i vandet med brættet på, inden speedbåden sætter i fart men de gode giver gerne lidt ekstra til publikum ved at springe direkte i vandet fra bådebroen, mens der er fart i speedbåden.
Herefter går det med 40 kilometer i timen rundt i et ottetal på banen, hvor løberen skal lave mindst 10 tricks.  Klimakset i et gennemløb er de såkaldte double-up.
Det er, når speedbåden vender og krydser sit eget kølvand.  Det giver store dobbelt så store bølger, og dobbelt så store muligheder for høje og imponerede spring.
Løberen trækker ud til den ene side, og når han kan ane konturen af en perfekt bølge, trækker han sig over gennem speedbådens kølvand.
Resultatet ses i luften.
<br /><em style="bold">Fedt at hoppe højt</em><br /> De bedste i Valby kan hoppe fire meter op i luften.  "Det er fedt at hoppe højt.  Det giver en god fornemmelse," siger Nicolai Perdrup efter sit semifinaleløb.
Det er godt nok til at komme i finalen, hvor han fri af nerver har ro til at udfolde sit talent og springe højt på double-up'en.  Han er tæt på at få dagens højeste hop, men kan ikke holde balancen, når brættet finder sammen med vandet igen, og det er
med til at give sejren til svenskeren Steffan Ahlfeldt.
Han vinder foran landsmanden Andreas Fransson, mens Nicolai Perdrup får en ærefuld tredjeplads.Svenskerne er klart bedre end danskerne.
I Sverige må man træne på søerne, hvor der er ikke er ret mange naturlige bølger, og det giver dem bedre betingelser end i Danmark, hvor træningen er henlagt til de åbne farvande.
"Men hvis man vil være rigtig god, skal man flytte til Florida eller Frankrig, hvor man kan træne mange timer hver dag.  Det kan vi ikke herhjemme.  Vi er langt efter de bedste," siger Nicolai Perdrup.
Men selv om han er en af de største talenter herhjemme, går den 23-årige wakeboarder ikke og drømmer om en professionel tilværelse.
"Jeg har fået konkurrence nok i vandski.  Jeg vil hellere lege med det her.  Det fede er også sammenholdet og de fester, vi holder, når vi har konkurrence," fortæller han.
For wakeboarding er også en sport, hvor man ikke går så meget op i opladning, hvile og opvarmning.
Tag nu svenskeren Andreas Fransson, der vandt den første serie i Norge for 14 dage siden.
Alle deltagere havde været på nattesjov inden finaledagen, og svenskeren blev fundet på toilettet på et københavnsk diskotek, sovende og med bukserne nede om anklerne.  Og for fuldstændighedens skyld havde Andreas Franssons bror sat sig til at sove på
toilettet ved siden.
Det var nok aldrig gået i en fodboldklub.
<a href="mailto:ole.svarrer@jp.dk">ole.svarrer@jp.dk</a></p><block><p>Der var engang, hvor Valby var en forstad - langt fra den københavnske bykerne og lige så langt fra københavnernes idé om, hvad det vil sige at bo centralt i den danske hovedstad. Sådan er det ikke længere. </p></block><block><p></p></block><p id="p1">Lørdag 23. maj 10:00-13:00<br />Sted: Valby Tingsted, Valby Langgade</p><p id="p2"><br /><em style="bold">Folkebevægelsen uddeler materialer</em></p><p id="p3"><br /><em style="bold">Danmark får fortsat salmonella-fjerkræ fra EU</em></p><p id="p4">- Det er godt med en undtagelse for æg. Men vi er stadig ikke sikret mod salmonella i kød fra andre EU-landes fjerkræ, udtaler Søren Søndergaard fra Folkebevægelsen mod EU ·Læs mere</p><p id="p1">KUL'GÅ'TUR: I november satte Valby Lokaludvalg sig for at kortlægge bydelens kunstværker i det offentlige rum med projektet ' Kunst i Valby.</p><p id="p2">En idé, der udsprang af, at lokaludvalget mente, Valbys mange flotte kunstværker fortjener at blive trukket frem i lyset, så flere kan få glæde af dem.</p><p id="p3">Arbejdet er nu mundet ud i fire kunstneriske byvandringer over to weekender i april.</p><p id="p4">De to første ligger i den kommende weekend.</p><p id="p5">Kunstens fortællinger På lørdag 14. april viser cand.</p><p id="p6">mag. i kunsthistorie Mette Møller Jørgensen rundt på en kunsttur, der ser nærmere på de store fortællinger i kunsten.</p><p id="p7">Kunst kan gengive historiske og mytiske fortællinger og anekdoter, og giver med sin billedfremstilling liv og karakter til de enkelte historier. Fra de bibelske fortællinger til eventyrets trolde og hverdagslivets historier.</p><p id="p8">Kunstturen begynder klokken 15.00 og varer cirka halvanden time. Mødestedet er på Kirkevænget foran Jesuskirken.</p><p id="p9">Kunstens rolle i byrummet Søndag 15. april er det Sara Glahn, der viser rundt.</p><p id="p10">Hun er billedkunstner og cand. pæd. i didaktik og materiel kultur.</p><p id="p11">På denne kunsttur kommer det derfor til at handle om byrummet som fysisk rum og hvilken rolle kunsten spiller heri.</p><p id="p12">På turen bliver der diskuteret, hvordan kunsten kan være med til at skabe et byrum, der indbyder til aktivitet og samvær.</p><p id="p13">Og hvordan kan kunsten være med til at skabe identitet til det område, værket står i? Denne kunsttur begynder klokken 15.00 og varer cirka halvanden time. Mødestedet er Valby Station ved tunnelen for enden af Skolegade.</p><p id="p14"><br /><em style="bold">WEEKENDENS PROGRAM</em></p><p id="p15">FØRSTE KUNSTUR: De store fortællinger - fra Biblen til hverdagen</p><p id="p16">MØDESTED: Foran Jesuskirken på Kirkevænget</p><p id="p17">HVORNÅR: 14. april klokken 15.00</p><p id="p18">ANDEN KUNSTTUR: Byrummet som fysisk rum - hvilken rolle spiller kunsten? MØDESTED: Valby Station ved tunnelen for enden af Skolegade.</p><p id="p19">HVORNÅR: 15. april klokken 15.00.</p><p id="p1">Brand i en køreledning under den såkaldte Hønsebro mellem Valby Station og Københavns Hovedbanegård var tidligt mandag årsag til at DBS indstillede togdriften, oplyser Banestyrelsens Vagtcentral.</p><p id="p2">Branden i køreledningen blev opdaget kort før klokken 06 og umiddelbart efter blev togdriften i området indstillet. Hvornår togdriften kan genoptages er uvist, men afhænger af brandvæsnets vurdering, oplyser vagthavende i Banestyrelsens Vagtcentral.</p><p id="p3">/ritzau/</p><p><a target="_blank" href="http://woview.infomedia.dk/?url=http://www.herningfolkeblad.dk/index.asp%3Fvis=nyritzau%26ritzauID=20041108:RTZ:8468:0&amp;OpointData=797bafe60469d69fab382bef89f81e51JmlkX3NpdGU9MTI1JmlkX2FydGljbGU9NDQ1ODImaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGEmdHJhbnNsYXRlPQ==">Klik her for at åbne originalartiklen på Herningfolkeblad.dk</a></p><p id="p1">SPIL OG KULTUR: Det er intet mindre end Danmarks største festival om spil, ' Geekcore Festival' der kridter banen op, når Kultur Valby tager hul på deres efterårsprogram. Men det er ikke kun på Geekcore, der er gang i spillene. Spil bliver nemlig et af de store temaer i år og der er både forældreforedrag om World of Warcraft, workshop hvor man lærer selv at lave computerspil, brætspil og rollespil.</p><p id="p2"><br /><em style="bold">Litteratur og musik</em></p><p id="p3">Temat om spil kommer til at fylde meget i løbet af efteråret.</p><p id="p4">Men det næsten 40 sider tykke efterårsprogram byder også på et væld af aktiviteter og tilbud, som kan tilfredsstille både læsehestene, familierne, keramikerne, teatergængerne, comedy-elskerne og musikfanatikerne.</p><p id="p5">Med andre ord er det et på samme tid bredt og fokuseret program, der dumper ind ad brevsprækken på lørdag.</p><p id="p6">Store forfatternavne På efterårets program er der besøg fra en række store forfatternavne som Naja Marie Aidt, Robert Zola Christensen, Benny Andersen, Lone Hørslev, Peter Adolphsen og Dorthe Nors.</p><p id="p7">Et panel af Kirkegaard-kendere underholder og diskuterer Kierkegaard i anledning af 200-året for hans fødsel og også unge valbyborgere med skrivekløe kan få noget at se til i efterårets skriveværksted med Sandra Schwartz.</p><p id="p8"><br /><em style="bold">Barnligt eller for børn</em></p><p id="p9">For de voksne er der en række uformelle kurser under temaet ' læring for livet', og for børn og unge er der både rollespil, teater, drama, rytmiske hold og legestue, børnefilm og fortællinger.</p><p id="p10">Desuden bliver den gamle kending ' Natgyserløbet ved Halloween' genoplivet.</p><p id="p11">Har du lyst til at høre Benny Andersen, genopleve spillene fra genereation arkademaskine og commador-64, prøve rollespil eller kaste dig over bøgernes verden. Måske er du mere til teater, street-art eller billedkunst. Eller noget helt tiende? Uanset hvad, er der ganske sikkert noget i kulturens efterårsprogram, der kan fange din interesse.</p><p id="p1">FRITIDSLIV: Hvad får Valbys børn og unge egentlig tiden til at gå med, når de har fri? Det spørgsmål har 3.-9. klassetrin på syv lokale folkeskoler svaret på, da de i efteråret deltog i en stor undersøgelse om børns og unges fritidsliv og trivsel. En undersøgelse, der blev foretaget af Center for Ungdomsstudier.</p><p id="p2">En lang række lokale aktører og forældre er også blevet interviewet, og nu er resultaterne klar til at blive præsenteret for første gang. Det sker, når Valby Lokaludvalg, Områdefornyelse Kulbanekvarteret og Fritidscenter Ydre Valby inviterer til Valbys første børne-og ungekonference på mandag 4. december fra klokken 16.30-19.00.</p><p id="p3"><br /><em style="bold">Aktørerne kan mødes</em></p><p id="p4">På konferencen skal der arbejdes konkret med undersøgelsens resultater. Alle, som har berøring med børn og unges fritidsliv, har mulighed for at møde hinanden. Det kunne være repræsentanter fra idrætsog fritidslivet, skoler og klubber, frivillige, professionelle og beboerdemokrater.</p><p id="p5">Dagen afsluttes med et kig frem i tiden, hvor det første skridt til at skabe en fælles kurs for det bedst mulige fritidsliv og trivsel for Valbys børn og unge skal tages.</p><p id="p6">Konferencen bliver afholdt i teatersalen i Valby Kulturhus.</p><p id="p7">Det er gratis at deltage, men man skal tilmelde sig ved at skrive til hy3s@tmf. kk.dk senest fredag 1. december.</p><p id="p1">»Spillemand, spillemand, spil for mig, når du først får begyndt, så kan du  ikke holde op«.</p><p id="p2">Kim Larsen kunne ikke have valgt et mere passende åbningsnummer denne  vidunderlige sommeraften på Valby Stadion. De 15.500 publikummer var da  heller ikke i tvivl, deres Larsen, hele Danmarks Larsen, skulle have korsang  og bifald til gengæld. Og det fik han. Både af sin egen generation på  siddetribunen og de forbavsende mange unge helt ned i teenageårene på den  udækkede grønsvær. </p><p id="p3">Til oktober fylder Kim Melius Flyvholm Larsen 60 år. Og lad det være sagt  med det samme, i disse år gennemlever han i selskab med Kjukken, der for  øvrigt har ti års jubilæum, et helt nyt og mindst lige så glorværdigt  kapitel af sin fantastiske karriere, som han i sin tid skrev med Gasolin’.  </p><p id="p4">Onsdag aften beviste Bruce Springsteen ene mand i Forum, at verden og vi  vitterligt har brug for en mand som ham. Det  gælder også i  dén grad for Kim Larsen. </p><p id="p5">Iklædt kasket, solbriller, habitjakke og hvide gummisko charmerede  dansk pop- og rockhistories vigtigste skikkelse med en  legende omgang uhøjtidelig musik med  selvironi.  Gasolin’-klassikere som »Kloden Drejer Stille Rundt« og den fuldkommen  guddommelige »Kattemor« strøg ud igennem højttalerne og direkte ind i  hjertekulen sammen med en nedbarberet udgave af »Midt Om Natten«, alsangen  »Jutlandia«, den udødelige »Kvinde Min« og sange fra »7-9-13«. </p><p id="p6">Højt over dem alle tronede »Kringsatt av fiender«. Og det var ikke kun pga.  Nordahl Griegs tekst, som næsten når højderne fra P.H.s »Man Binder Os På  Mund Og Hånd«, det var i lige så høj grad Larsens og Kjukkens fortjeneste.  Deres musikalske foredrag var i de minutter så intenst og energisk, at man  næsten ikke kunne holde ud at være i sin egen krop. Også her beviste  kapelmester og guitarist Karsten Skovgaard, hvorfor han er den ubestridt  bedste guitarist, Kim Larsen nogensinde har spillet med. </p><p id="p7">Der var folkefest i Valby. Sol, fadøl og grillpølser uden ende. Men frem for  alt var der Larsen. Han kunne have spillet en uge i træk uden at løbe tør  for hits. Han poppede og rockede, ja, han ligefrem dansede og fortalte  anekdoter og kom med krasse kommentarer til samfundets folkevalgte, der  indimellem glemmer, at landets borgere rent faktisk er gamle nok til at tage  ansvar for sig selv og sine. </p><p id="p8">Larsen er en gammel ræv, klassisk og moralsk rundet af gamle dage. Men han  er samtidig så meget nu og her, at han som ingen andre danske kunstnere i  moderne tid formår at binde generationerne sammen. </p><p id="p9">40, fed og færdig blev han heldigvis aldrig, ej heller 50, harmløs og  halvfærdig. Og lur mig, om de 60 betyder træt og tilbagetrukken. Dertil er  der stadig for meget spillemand og gøgler i Larsen.  </p><p id="p10"><a href="mailto:tsn@berlingske.dk">tsn@berlingske.dk</a></p><p id="p2">Området omkring Valby Hallen hørmede allerede af spildt humle før koncerten med amerikanske Korn, og på hal-kontoret ved indgangen lå en stor bunke konfiskerede nitte-armbånd. Jo, hvis man var kommet for at høre familie-venlig pop denne aften, kunne det kun skyldes, at man havde taget fejl af datoen, for Valby Hallen var tirsdag aften primært befolket af ganske unge i sort tøj af den alternative slags. Et publikum, der var kommet for at høre et af USA's mest banebrydende og hårdtslående metal-bands i nyere tid, og stemningen nåede hurtigt helt konkret kogepunktet.<br /><em style="bold">Djævelsk varmt</em><br />
 Vist ikke siden U2's koncerter i Forum i juli sidste år har man oplevet lignende tropisk varme til en dansk rock-koncert, og Korn forvandlede hurtigt - sammen med det heftigt medlevende publikum - hallen til en dampende metallisk sauna. Djævletegn og knyttede næver fulgte taktfast musikken på vej, og publikums-responsen var intet mindre end euforisk i de mest svedigt hoppende øjeblikke.</p><p id="p3">Nok er den amerikanske kvintet god for kontant afregning af drønende ragna-ro(c)k, men man kan alligevel undre sig over, at gruppens popularitet har nået så enorme højder, at musikken har toppet hitlister i hjemlandet. En sang som "Good God" illustrerer nemlig udmærket gruppens position som avantgarde på metal-scenen, for her lurer en skæv og elastisk rytmik under de massive riff-blokke. Og rent visuelt skiller Korn sig da også ud fra den gængse nu-metal med en nogenlunde afdæmpet fremtræden, der lægger prisværdigt afstand til de værste heavy metal-klichéer som f.eks. pentagrammer, kødlunser til publikum og svulstige scene-effekter. Især sanger Jonathan Davis fremstår som en ener med sin mørke sarong og sit indslag med en sækkepibe-solo(!) - og den flimrende widescreen bag bandet forstærkede fint musikkens dramatiske kraft.<br /><em style="bold">Kornblå traumer</em><br />
 At Jonathan Davis traume-tunge lyrik fra gummicellen så kan virke temmelig fortærsket er en anden sag, og hans lidt Nirvana-klingende vokal havde i øvrigt svært ved at banke hul igennem gruppens massive og olme lydmur. Her gik også meget af den soniske detaljerigdom i musikken tabt som f.eks. præger Korns aktuelle album "Untouchables" og det gav undervejs en vis monotoni i udtrykket. Men holdningen var nok en anden, hvis man var en del af det svedende, brølende og energiske menneskehav oppe foran scenen. "Det var vildt," konstaterede en ung fyr med bar overkrop efter koncerten. Smilet blev hængende, da han fortsatte: "Da jeg stod oppe foran, tabte jeg både buskort og cigaretter" En virkelig svedig koncert.</p><p id="p1"><br /><em style="bold">3. september 2008 - kl. 15:01</em></p><p id="p2">Offeret måtte opereres, før han kunne meldes uden for livsfare. Han havde netop forladt Café Lito på Valby Langgade, da han i Gammel Jernbanegade blev skudt i maven og den højre overarm med en pistol. Han vendte derefter tilbage til caféen, hvorfra der blev slået alarm.</p><p id="p3">Nogle dage forinden havde der været et opgør mellem ham og en anden, som fik de øretæver, der ifølge politiet skulle hævnes med pistol.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=286670&amp;OpointData=41ae32a6c10e1dbb0fa688dd14c38affJmlkX3NpdGU9NzIwJmlkX2FydGljbGU9MTMyMzk5JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Horsens-Folkeblad.dk</a></p><p id="p1">Latinamerikansk Filmfestival 2015 fra den 23. februar til 8.</p><p id="p2">marts byder på et festfyrværkeri af latinamerikanske film i Valby Kino.</p><p id="p3">Du vil kunne se film på originalsproget og, bortset fra få undtagelser, med undertekster på engelsk.</p><p id="p4">Festivalen er blevet til i et samarbejde mellem Valby Kino, Casa Latinoamericana og ambassaderne fra Argentina, Bolivia, Brasilien, Chile, Colombia, Cuba, Mexico, Panamá, Venezuela, Uruguay og konsulatet for Den Dominikanske Republik.</p><p id="p5">Ofte vil der være en reception i biografen i forbindelse med filmvisningen, som det pågældende lands ambassade står for.</p><p id="p6">Her et par eksempler: Den 27. februar, hvor Venezuelas Ambassade indbyder dig til en gratis biograftur: " The Revolution Will Not Be Televised" er en irsk dokumentarfilm fra 2003, som skildrer det forfejlede statskup begået af Venezuelas politiske og økonomiske elite mod Hugo Chávez' demokratisk valgte regering i april 2002.</p><p id="p7">Festivalen starter på mandag med reception ved Uruguays Ambassade og filmen Mundialito, en dokumentar om Uruguays militærdiktatur i 1980 og et verdensmesterskab i fodbold.</p><p id="p8">Den 2. marts vises Hombres de Totora, 25 minutters dokumentar-film om de mennesker, som bor ved Titicacasøens bred og høster totoraer (siv). Filmen er på spansk og uden undertekster. Gratis billetter kan fås ved henvendelse til den bolivianske ambassade på e-mail: embocopenhagen@mail. com. Ambassaden holder reception efter filmen.</p><p id="p9">Cubas Ambassade slutter af den 6. marts med Montaña de Luz, Lysets Bjerg, om cubanske lægers arbejde i katastrofeområder.</p><p id="p10">På Arbejderens hjemmeside - arbejderen.</p><p id="p11">dk/ kalender - er filmarrangementerne omtalt enkeltvis, og der er nederst i artiklen direkte henvisning til program, køb og bestilling af billetter.</p><p id="p12">Bemærk i programmet, at alle filmene bliver genvist på et senere tidspunkt under festivalen.</p><p id="p13">For medlemmer af Casa Latinoamericana er der en speciel festivalpris til 50 kroner - ved køb af billetter i selve biografen.</p><p id="p1">Vil vi gerne underholdes, eller vil vi gerne have noget med hjem til eftertanke, når vi går i biografen? Det er selvfølgelig op til en selv, når man går i biografen.</p><p id="p2">Nogle vil bare gerne have noget tju-bang, mens andre gerne vil have det ekstra, der gør, at man kan sætte sig over en kop kaffe og snakke om tingene.</p><p id="p3">En af de film-nationer, som de seneste år har været leveringsdygtige i stærke, vedkommende og personlige film, som har givet noget til eftertanke, har været Tyskland.</p><p id="p4">Den tyske filmindustri har selvsagt været meget præget af at have været en del af den tyske propaganda i 30' erne og 40' erne. Film som " Viljens Triumf" af Leni Riefenstahl og " Jøden Suss" af Veit Harlan er to af de mest kendte propagandafilm, der er lavet.</p><p id="p5"><br /><em style="bold">Ønsker genoprejsning</em></p><p id="p6">Men op igennem filmhistorien og efter anden verdenskrigs ende har det tyske folk gerne ville have genoprejsning for det frygtelige, der skete under krigen, og hvordan det tyske folk blev set på.</p><p id="p7">Et medium, der er nyttigt til dette formål er filmen.</p><p id="p8">Især over de sidste 20 år har den tyske filmindustri spyttet en del film ud, der fortæller om, at der også var gode mennesker uden anden verdenskrig. En såkaldt selvransagelse af deres fortid.</p><p id="p9">Film som " Der Untergang", hvor det mærkelige faktisk skete, at man fik noget sympati med Adolf Hitler, da han blev fremstillet som en lille, forkrøblet mand og " Tavshedens Labyrint", der handlede om en ung advokats intense undersøgelse af, hvad der skete i koncentrationslejrene og bringe de skyldige for retten.</p><p id="p10">Andre film, hvor tyske filmfolk har ransaget deres fortid, har været film som " Good Bye Lenin" og den oscarvindende " De andres Liv", hvor man kom ind under huden på en stasiofficer og de mennesker, han var blevet sat til at overvåge.</p><p id="p11"><br /><em style="bold">Får det aldrig ende</em></p><p id="p12">I torsdags havde endnu en tysk film så premiere i de danske biografer og som lige nu går i Valby Kino.</p><p id="p13">" Fritz Bauer: En fjende af Staten" handler om advokaten Fritz Bauer, der havde fundet frem til en af de store medløbere til Hitler, Adolf Eichmann og ville gøre alt for at få ham sat for en domstol i 1950erne.</p><p id="p14">Igen er det en film, hvor tyskerne fremstiller et menneske, som gjorde noget godt for Tyskland og dermed viser, at der også var gode mennesker i Tyskland, før, under og efter anden verdenskrig, som gerne ville gøre det rigtige.</p><p id="p15">Selvransagelsen i Tyskland vil nok ingen ende tage, da der stadig er mange sår på samvittigheden hos en del mennesker og anden verdenskrig er et sted i historien, man ikke glemmer så let.</p><p id="p16">Så den tyske filmindustri vil nok blive ved med at producere film om netop denne æra i deres historie.</p><p id="p17">Nogle mener, at det er ved at tage overhånd, mens andre sætter pris på de gode, stærke film, som kommer ud af det.</p><p id="p18">Hvad undertegnede selv angår, så sætter jeg pris på en god fortælling, hvor man kan få noget oprejsning og noget at tænke over, og det har " Fritz Bauer: En fjende af staten" bestemt. Så kom i Valby Kino og se en god tysk film med noget på hjerte.</p><p id="p1">Frem 2 FC Helsingør 1 Med nederlaget i Valby Idrætspark er gassen for alvor sivet ud af FC Helsingørs oprykningsballon og bedømt på indsatsen skærtorsdag, er spørgsmålet, om den reelt set kun har været fyldt med varm luft.</p><p id="p2">Der var i hvertfald intet der antydede, at FC Helsingør var holdet der jagtede oprykning på yderste mandat, mod et hjemmehold der endnu ikke havde smagt sejrens sødme i foråret.</p><p id="p3">Der var således langt mere bid og løbevillighed i Frem'erne, der fuldt fortjent bragte sig foran 2-0 på scoringer af den enlige frontløber Andreas Olsen. Først var heldet dog med angriberen, da hans hovedstød i den stærke vind snød Mikkel Bruhn, men siden stod han på rette sted og huggede til en løs bold i feltet.</p><p id="p4">Det kunne være blevet til flere Frem-scoringer, men Andreas Olsen og Daniel Pedersen overplacerede begge, da de sled sig fri af gæsternes sidste mand. FC Helsingør startede igen med tre mand i bageste kæde og det var ikke en god idé, erkendte træner Christian Lønstrup.</p><p id="p5">-Vores første halvleg var elendig og det må jeg tage ansvaret for. Der manglede vildskab og vilje, og det peger på mig, der åbenbart ikke har motiveret dem nok. Det så ud til, at nogle spillere rendte rundt og troede, at fordi vi vandt 5-1 i sidste kamp, så kommer det hele af sig selv.</p><p id="p6">-Jeg forventede, at Frem ville starte med to mand på spids og derfor valgte jeg samme opstilling som sidst, for at skabe noget tyngde i vores angreb. Det ændrede vi efter ti minutter, men det forvirrede nok spillerne mere end det gavnede, erkendte Lønstrup.</p><p id="p7">FC Helsingør kunne dog gå til pause med håbet i behold, da den svenske midtforsvarer Bobby Alm Nilsson fik reduceret med sit første mål for klubben. Anden halvleg blev også bedre, set med nordsjællandske øjne, men man fik på intet tidspunkt testet hjemmeholdets 19-årige reservemålmand Frederik Mehder alvorligt. Først i overtiden var gæsterne tæt på at hive et point i hus, men Martin Junior Christensen sendte et frispark på overliggeren og så kunne jublen bryde løs i Valby.</p><p id="p8">-Vi får scoret på nogle gode tidspunkter og så viser vi 100 % sejrsvilje. Helsingør er et af rækkens bedst spillende hold, men vi holdt sammen i kæderne, spillede lidt mere afventende end vi plejer og så udnyttede vi de kontrachancer, som jeg vidste vi ville få, lød det fra en glad Frem-træner Henrik Jensen.</p><p id="p9">2. division øst Frem-FC Helsingør 2-1 (2-1) Mål: 1-0: Andreas Olsen (18), 2-0: Andreas Olsen (36), 2-1: Bobby Alm Nilsson (45).</p><p id="p10">Advarsler: Daniel Pedersen (72), Henrik Volquardsen (93), begge Frem. Jannik Zimling (78), Mikkel Bruhn (92), begge FC Helsingør.</p><p id="p11">Frem: Frederik Mehder -Simon Stage, Christian Stokholm (62.: Kevin Nielsen), Henrik Volquardsen, Rasmus Louie Larsen -Jeppe Østenkær -Drilon Redzepi (82.: Beran Camili), Lasse Lindbjerg, Andreas Theil Lundberg, Daniel Pedersen -Andreas Olsen (60.: Jimmy Mayasi).</p><p id="p12">FC Helsingør: Mikkel Bruhn - Bobby Alm Nilsson, Kasper Enghardt, Mads-Christoper Pedersen - Klaus Lykke - Peter Benjaminsen (59.: Martin Junior Christensen), Mads Laudrup, Jannik Zimling (78.: Nicklas Skou), Anders Holst (45.: Ali Dirawi)- Frederik Frick), Bjarke Jacobsen.</p><p id="p13">Tilskuere: 664.</p><p id="p1">To funklende nye og forårsgrønne kunstgræsbaner lokkede inviterende i lørdagssolen, da Kalundborgs sjællandsseriehold gæstede FremadValby. Københavnerklubben har taget de to baner i brug denne vinter -mens Kalundborg må spejde længe og forgæves i Vestsjælland efter underlag, der kan spilles fodbold på i den kolde tid.</p><p id="p2">Kalundborgs manglende boldføling og Fremad Valbys overflod på samme var måske en del af forklaringen på en lidt bizar træningskamp, der endte 6-2 til værterne.</p><p id="p3"><br /><em style="bold">Bagud med fire mål efter ni minutter</em></p><p id="p4">Efter bare ni minutters spilletid var Kalundborg bagud med fire mål.</p><p id="p5">Fremad Valby legede simpelthen kispus med de lidt mere stive Kalundborg-ben og drønede nærmest efter behag gennem et sejlende forsvar.</p><p id="p6">Det hører med, at Kalundborg måtte undvære en stribe spillere på grund af vinterferie -blandt andre de to førsteholdsmålmænd.</p><p id="p7">Det gav plads i målet til den 16-årige juniorspiller Fawaz Naalwa. Han mangler selvfølgelig både alder og rutine, før han kan matche seniorspillerne og kan kun klandres for få af FremadValbys mål.</p><p id="p8"><br /><em style="bold">Flere positive end negative indtryk</em></p><p id="p9">Før pausen fik Kalundborg reduceret to gange -ved Mathias Thomsen. Henrik Hansen kom også på måltavlen, men han scorede på hovedstød bag Kalundborg-keeperen.</p><p id="p10">Og måske var anden halvleg et billede på, at Kalundborg-spillerne løber mere uden bold i optaktsfasen, for gæsterne fik via et fysisk overtag spillet sig op.</p><p id="p11">På midtbanen ser den arbejdsomme George Omitta ud til at blive et plus for holdet, ligesom angriberen Anders Madsen viste gode detaljer i front.</p><p id="p12">Assistenttræner Michael Thomsen havde ansvaret for den ferierende cheftræner Lars P. Andersen -og assistenten har rapporten til chefen klar.</p><p id="p13">-Lad være med at se så meget på resultatet. Vi er glade for at have set 15 spillere i aktion, og nogle af nøglespillerne -Martin Jensen og George Omitta fik rigtig meget spilletid. Der var flere positive end negative indtryk, sagde Thomsen, mens solen krøb i skjul bagValby-pejlemærket, det store lyseblå vandtårn.</p><p id="p14">Den tidligere Kalundborg-spiller Mads Thomsen var knap så venlig ved barndomsklubben. Han scorede tre af Fremad Valbys mål. bj@nordvest. dk.</p><p id="p1">BYFORNYELSE Byggeudvikleren FB Gruppen og pensionsselskabet PKA har købt det gamle Grønttorvet i Valby i København, som til gengæld flytter til Høje-Taastrup.</p><p id="p2">Dermed bliver bydelen " Ny Valby" med 2.000 lejligheder, byhuse og egen parkering realitet. Hele projektet forventes at løbe op i mindst fem milliarder kroner.</p><p id="p3">" Ny Valby får familieboliger, seniorboliger og ungdomsboliger, og der kommer lejligheder samt rækkeeller byhuse med små haver.</p><p id="p4">Det bliver samtidig en grøn bydel - i midten anlægger vi en park på 19.000 kvm, hvor bjælker fra den store auktionshal bevarer områdets historie", siger Hans-Bo Hyldig, adm. direktør og medejer i FB Gruppen.</p><p id="p5"><br /><em style="bold">Planter park i gammel hal</em></p><p id="p6">Byggeriet, der kommer til at løbe over de næste fire-fem år, er spredt over et areal på næsten 160.000 kvm, hvilket svarer til cirka 22 fodboldbaner.</p><p id="p7">Lokalplanen giver ret til at bygge 234.000 kvm, der bliver fordelt på omkring 2.000 boliger, flere butikker, et par cafeer, to børneinstitutioner og formentlig også kontorer.</p><p id="p8">Byplanen er baseret på Polyforms vinderforslag, og som landmærker får Ny Valby fem huse på 50-80 meter.</p><p id="p9">" Vi blev kontaktet for to år siden af Grønttorvet, hvor de spurgte, om vi ville indgå i processerne med dem og kommunen om udviklingen af området. Vi valgte at lade søjlerne fra den store gamle hal blive stående, mens vi fjerner taget og facaderne.</p><p id="p10">Det giver en helt ny type byrum, hvor vi laver parken mellem søjlerne i den gamle hal og med tæt bebyggelse omkring", siger Thomas Kock, partner i Polyform.</p><p id="p11">Byggeriet giver ifølge Dansk Byggeri en jobeffekt på 5.200 mandeår, svarende til at 1.000-1.300 håndværkere, rådgivere og ansatte hos underleverandører konstant er beskæftiget gennem de fire-fem år, byggefasen ventes at vare. Opgaven med at opføre det store byggeri udbydes i fagentrepriser til FB Gruppens faste samarbejdspartnere.</p><p id="p12">En af de samarbejdspartnere er entreprenørvirksomheden EMR.</p><p id="p13">" Vi har endnu ikke nogen formel aftale om, at vi skal være entreprenører på projektet, men vi har nogle tilkendegivelser om, at vi er en af samarbejdspartnerne, og det er vi selvfølgelig glade for. Det giver os en god bund i indtjeningen i Københavnsområdet, hvor vi har været i to år nu. Et samarbejde som det her bekræfter os i, at det er det rigtige for os at satse på som en del af vores kundegrundlag", siger Michael Dam, direktør i EMR A/ S.</p><p id="p14">Vi har endnu ikke nogen formel aftale om, at vi skal være entreprenører på projektet, men vi har nogle tilkendegivelser om at vi er en af dem Michael Dam, direktør i EMR A/ S.</p><p id="p15"><br /><em style="bold">Om Ny Valby:</em></p><p id="p16">Til april forlader gartnere og blomsterhandlere Grønttorvet, der åbnede i 1958, og derefter overtager FB Gruppen hele området fra første maj Ny Valby bliver en helt ny bydel, baseret på en byplan fra tegnestuen Polyform Arealet er på 160.000 kvm (svarende til 22 fodboldbaner) med byggeret til næsten 240.000 kvm Planerne omfatter 90 procent boliger fordelt på 2.000 blandede enheder som rækkehuse og fem højhuse på 50-80 meter Derudover kommer to børneinstitutioner, butikker, cafeer og formentlig også kontorer Bydelen får en stor park, hvor bjælker fra den store auktionshal bevarer de historiske rødder Byggeriet ventes at strække sig over fire-fem år og beløbe sig til mindst fem mia. kroner.</p><p id="p1">For at sige det lige ud: 
Havde det været i forrige århundrede, så havde jeg udfordret kokken til duel 
i den nærliggende Søndermarken, for den mad, som Bjælkehuset på Valby 
Langgade serverede for mig og min familie var simpelthen en fornærmelse, de 
høje priser taget i betragtning. </p><p id="p2">Hvis ikke det var, fordi jeg vidste, at den bedagede søulk Stewart Stardust 
kun er en figur, som komikeren Anders Matthesen havde skabt, så ville jeg 
tro, at det var ham, der regerede i kabyssen - undskyld, køkkenet.  På sin 
hjemmeside markedsfører Bjælkehuset sig som et hyggeligt, familievenligt 
spisested med fokus på klassisk dansk mad. Det ligger blot ti minutters gang 
fra Zoologisk Have og er derfor et oplagt mål for en familie, som gerne vil 
afslutte en udflugts-dag med at spise på restaurant.</p><p id="p3">Og ret skal være ret: Bjælkehuset er et hyggeligt sted, nærmest 
med kolonihave-steming. Her er udendørsservering, og der er god plads til, 
at ungerne kan løbe rundt og lege, mens de venter på maden. </p><p id="p4"><em style="bold">Fire retter én vin</em></p><p id="p5">Vores to drenge var ret hurtige til at vælge burger med 
pommes frittes (suk!) fra børnemenuen, der også bød på frikadeller, 
fiskefillet og »dinosaurer« - det fremgik ikke af menukortet, præcis hvad 
det var, men formentlig er der tale om de frosne, dinosaurusformede stykker 
af udbenet kylling, man kan købe i supermarkederne.</p><p id="p6">Min hustru valgte rejecocktail (79 kr.) til forret, mens jeg besluttede at 
prøve hvidløgsbrød med tomat og persille (26 kr.).</p><p id="p7">Der var fire hovedretter, vi kunne vælge mellem: Husets bøf (af oksefillet, 
fik vi oplyst) med råstegte kartofler og dagens grønt (148 kr.), som min 
kone valgte; paprikagryde med mørbrad, bacon, cocktailpølser, ris og 
grøntsager (119 kr.) - det valgte jeg; wienerschnitzel med grønne ærter og 
pommes Risoli; samt kyllingebryst med orientalsk karrysauce, ananas, ris og 
grønt.</p><p id="p8">Når jeg nævner alle retter, skyldes det, at Bjælkehuset anbefaler samme vin 
til dem alle, en chilensk Los Tilos, som de dog ikke havde alligevel, da det 
kom til stykket. Jeg ville ellers gerne have smagt en så bredt favnende 
vin...</p><p id="p9"><em style="bold">Mistænkelige rejer</em></p><p id="p10">Børnenes burgere kom på bordet. Og de var acceptable til de 
42 kr., de kostede stykket. Bøffen var hjemmelavet, bollen fra 
supermarkedet, fritterne fra fryseren. Kedeligt, men trygt.</p><p id="p11">Hustruens rejecocktail var proppet med rejer, der til hendes tilfredshed 
ikke var køleskabskolde, som det ofte er tilfældet, men - og her skal man 
passe på, hvad man insinuerer, er jeg klar over - den kraftige diarré, der 
ramte hende små to timer senere og varede et døgns tid, antydede, at de 
måske ikke havde været opbevaret ved den rette temperatur.</p><p id="p12">Mine hvidløgsbrød bestod af to skiver ristet franskbrød overlæsset med 
kedelige, rødligtblege stykker supermarkedstomat og toppet med persille og 
hvidløg, der lige havde været en tur gennem en hvidløgspresser. Jeg ville 
klart have foretrukket en trediedel så meget tomat, hvis det til gengæld 
havde smagt af noget.</p><p id="p13">Et forhold, der gik igen ved hovedretten.</p><p id="p14"><em style="bold">Frisk fra dåse</em></p><p id="p15">Tjeneren havde glemt at spørge, hvordan min hustru gerne 
ville have sin bøf stegt, men heldigvis havde kokken sjusset nogenlunde 
rigtigt - medium grænsende til rare. Ovenpå bøffen, der desværre var fyldt 
med sener, lå en ubestemmelig, blævrende, fed, hvid sovs, der i hvert fald 
ikke var hjemmelavet. Kartoflerne var helt anonyme. Til gengæld var »dagens 
grønt« - gulerodsstykker og et par broccoliduske - kogt helt i smadder. 
</p><p id="p16">Min hustru, der ellers holder meget af god, gammeldags oksebøf, måtte opgive 
midtvejs gennem portionen. Det var simpelthen ikke værd at spise.</p><p id="p17">Samme konklusion nåede jeg til med min ret. </p><p id="p18">Jeg havde forestillet mig en rigtig dampende, krydret herre-ret, men fik 
noget, der i den grad mindede om den gang ruskomsnusk, der er så populær på 
kollegiegangene rundt omkring: De tre små stykker mørbradbøf var okay, men 
de tre (!) dåse-coctailpølser var kedelige, risene overkogte, og mine 
grøntsager var nøjsagtig samme slags som min hustrus </p><p id="p19">Det værste var dog saucen. Her blev jeg godt nok sur. Ganske vist var den 
rød, men der var ikke antydningen af paprikasmag, baconen bestod stort set 
kun af fedt, og champignonskiverne kom fra glas af den slags, 
der koster en femmer i Fakta. Det er simpelthen for ringe i en ret til 119 
kr.</p><p id="p20">Da tjeneren kom for at hente vores stadig halvfyldte tallerkener, kunne hun 
godt se, hvor det bar henad og undlod klogt at spørge, hvordan det havde 
smagt, eller om vi havde lyst til dessert.</p><p id="p21">Det havde vi nu heller ikke. Vi bad om regningen, der lød på ikke mindre end 
582 kr. og forlod stedet, mens vi blev enige om, at dem, der havde spist 
bedst den aften, nok var de myg, der havde festet på vores arme og ben de 
sidste par timer.  <a href="mailto:ljz@bt.dk">ljz@bt.dk</a></p> <hl2>BJÆLKEHUSET</hl2> <p id="p1">BJÆLKEHUSET
Valby Langgade 2,</p><p id="p2">2500 Valby</p><p id="p3">Tlf. 3630 0027</p><p id="p4"><a href="http://www.bjaelke-huset.dk">www.bjaelke-huset.dk</a></p><p id="p5">Åbningstider: Hele ugen undtagen mandag kl. 11.00-23.00</p><p id="p6">Priser: Smørrebrød: 45-79 kr. Forretter: 26-89 kr. Hovedretter: 
119-148 kr. Desserter: 29-48 kr.</p><p id="p7">Godt: Tjeneren var sød.</p><p id="p8">Not: Stort set det hele.</p><p id="p1">Valby Vinklub holder torsdag d.</p><p id="p2">26. august kl. 18.00 den årlige generalforsamling i Multisalen i Prøvehallen.</p><p id="p3">På generalforsamlingen skal der vælges en ny bestyrelse, og næste års program skal fastlægges.</p><p id="p4">Både kasserer Rasmus O.</p><p id="p5">Hansen og Karsten Topp Madsen ønsker at fratræde deres poster i bestyrelsen.</p><p id="p6">-Omkring de øvrige bestyrelsesmedlemmer -Maria Vase, Karina Topp, Thomas Dinsen, Sanne F. Olsen samt suppleant Ole Mader -vil vi være afklaret, oplyser Karsten Topp Madsen.</p><p id="p7">Har nogle lyst til bestyrelsesarbejde, bedes de melde ind nu.</p><p id="p8"><br /><em style="bold">Middag og italienske vine</em></p><p id="p9">Efter generalforsamlingen er der italiensk middag, kaffe, velkomstdrik og fire store glas vin ( med mulighed for tilkøb).</p><p id="p10">-Prøvehallens restauratør, Gert Godthjælpsen, har et godt blik for det italienske. Vinene kan jeg roligt love, vil leve op til de bedste intentioner, oplyser Karsten Topp Madsen og tilføjer: -Derfor håber vi at fylde restaurant med glade medlemmer af vinklubben. Gert præsenterer maden. Jeg præsenterer vinene -på dansk.</p><p id="p11">CC.</p><p id="p12"><br /><em style="bold">Tid og sted</em></p><p id="p13">Hermed bekræftelse på tidligere indkaldelse til generalforsamling i Valby Vinklub, der holder i Prøvehallen, Porcelænstorvet, Valby.</p><p id="p14">Tilmelding til generalforsamling og middag sker ved at sende en mail til: karstentoppmadsen@gmail. com Deltagelse i middagen koster 350 kroner pr. kuvert for medlemmer, der gerne må medbringe gæster til samme pris. Betaling sker i Cafe GG i Prøvehallen senest kl.</p><p id="p15">18 torsdag 26. august.</p><p id="p16">Middagen starter kl. 19.30.</p><p id="p17">Svigtes fremmødet efter tilmelding, opkræves et noshow gebyr på 200 kroner pr. tilmeldt deltager.</p><p id="p18">Der er meget begrænset plads. Så meld dig hurtigst muligt.</p><p id="p1">Der var godt gang i snappere og poser, da lige knap 200 Valby-borgere brugte noget af deres søndag på at samle skrald ind i bydelen.</p><p id="p2">Den årlige Store Forårsrengøring var igen i år et tilløbsstykke, og der var masser af iver for at gøre en indsats for at gøre Valby en lille smule renere og pænere.</p><p id="p3">Anstrengelserne bar frugt. Ganske vist blev der ikke indsamlet helt så meget affald som sidste år, men dog alligevel; seks kubikmeter skrald blev det til, da resultatet blev gjort op på Toftegårds Plads, der var base for affaldsindsamlerne.</p><p id="p4">Blandt det meget skrald var 360 liter hård plast, 240 liter metal, 180 liter glas og en hel boks med farligt affald.</p><p id="p5">Deltagerne kunne selv bestemme, hvor de ville samle affald, og det gjorde, at der blev ryddet op mange forskellige steder i postnummer 2500. Og spektakulært så det ud, da affaldsindsamlere kom cyklende til Toftegårds Plads balancerende med deres bytte i store poser.</p><p id="p6">Store Forårsrengøring fandt sted på Danmarks Naturfredningsforenings landsdækkende affaldsindsamlingsdag.</p><p id="p7">I alt deltog 35.000 mennesker over hele landet, og Danmarks Naturfredningsforening forventer, at årets samlede resultat matcher sidste års på 182 tons affald.</p><p id="p1">Om tre år er det slut med duften af humleurt i Valby. Carlsberg lukker med udgangen af 2008 sit gamle bryggeri i bydelen og samler i stedet produktionen af øl i Fredericia. 240 af de ansatte i Valby bliver berørt.</p><p id="p2">Det oplyste Carlsbergs ledelse, da den i går fremlagde koncernens årsregnskab på et pressemøde. Regnskabet viser, at Carlsbergs salg af øl i Danmark er faldet med 10 pct. i de seneste to år, og det er en af grundene til, at virksomheden har besluttet at lukke ned for bryggeriaktiviteterne i Valby og i stedet udbygge bryggeriet i Fredericia for 800 mio. kr.</p><p id="p3">»Når vi har gennemført den investering, betyder det, at vi får en effektiviseringsgevinst på 130 mio. kr. om året. Det giver et mere konkurrencedygtigt bryggeri, der kan være med til at sikre Carlsbergs fremtid på det danske marked,« siger Jørn Tolstrup Rohde, adm. direktør for Carlsberg Danmark A/S. <br /></p><p id="p4"><em style="bold">240 jobs i fare</em></p><p id="p5">Beslutningen kommer til at berøre 240 medarbejdere på bryggeriet i Valby - hovedsageligt bryggeriarbejdere. Carlsberg har allerede indledt forhandlinger med medarbejdernes repræsentanter om fratrædelsesordninger, omskoling og uddannelse samt om muligheden for at flytte nogle af de ansatte til Fredericia.</p><p id="p6">»Det ligger os meget på sinde at behandle vores medarbejdere ordentligt. Mange har arbejdet på Carlsberg i en menneskealder,« siger Jørn Tolstrup Rohde, som understreger, at Carlsberg fortsat vil være til stede og skabe liv i Valby. <br /></p><p id="p7"><em style="bold">"Jacobsen" fortsætter</em></p><p id="p8">Den danske ølgigant bevarer godt 800 arbejdspladser i Valby, hvor hovedkontorerne for både Carlsberg Danmark og Carlsberg-koncernen også vil have til huse i fremtiden. Desuden fortsætter produktionen af specialøl på bryggeriet Jacobsen.</p><p id="p9">Disse aktiviteter optager dog langt fra al pladsen på Carlsbergs 32 hektar store område i Valby. Selskabet barsler derfor med planer om at skabe en ny bydel med boliger og kontorer, der kan skæppe i Carlsbergs pengekasse.</p><p id="p10">Endnu er planerne så nye, at Jørn Tolstrup Rohde ikke kan løfte sløret for meget andet end, at selskabet taler med Københavns Kommune om at udvikle en plan for området. Siden er det meningen, at der skal afholdes en arkitektkonkurrence for indbudte, anerkendte arkitekter, og at borgerne skal høres om planerne.</p><p id="p11">Jørn Tolstrup Rohde forventer, at byggeriet kan begynde »på den anden side af 2008 eller 2009«. Han forsikrer dog, at historiske bygninger som Elefantporten, Bryghuset, Museet, Æresboligen, Carls Villa og 20 andre bygninger af kulturhistorisk værdi bevares. <br /></p><p id="p12"><em style="bold">Ritt B. glad og trist</em></p><p id="p13">Københavns overborgmester Ritt Bjerregaard (S) hilser de nye planer velkomne, om end hun finder det trist, at Carlsberg lukker hovedparten af bryggeriaktiviteterne ned i Valby.</p><p id="p14">»Carlsberg har længe været en aktiv del af København, skabt arbejdspladser og også international synlighed, som forsvinder. Det er altid trist. Men når man så er ude over det - og det har jo været ventet, at dette ville ske - så er det jo et umådeligt attraktivt sted. Det rummer mulighed for både at få skabt nye små arbejdspladser, boliger og et rekreativt område,« siger Ritt Bjerregaard, som personligt gerne ser nogle af de gamle fabriksbygninger anvendt til kulturformål i fremtiden.</p><p id="p15">»Vi kan håbe, at Carlsberg, som har bidraget så meget til kulturen i hovedstaden, også vil bidrage til det,« siger overborgmesteren, som glæder sig til at tale med Carlsberg om fremtidsplanerne for området.</p><p id="p16">Herunder også om, hvorvidt hendes egen plan om billige boliger kan blive en del af Carlsbergs plan.</p><p id="p17">»Om det kan lykkes, afhænger selvfølgelig meget af, hvad de har tænkt sig. Men det vil være en god idé at snakke om en større samlet plan for området - herunder også spørgsmålet om boliger. Carlsberg har netop beskæftiget nogle af de mennesker, der kan have glæde af, at der kommer boliger til almindelige mennesker. Det tror jeg også, at Carlsberg selv kan se et perspektiv i,« siger Ritt Bjerregaard.</p><p id="p18"><br /></p><p id="p1">TEATERSTART</p><p id="p2"> V for visionært. V for virilt. For vovet, 
viljefast og varmblodigt. For vigtigt, værdifuldt og – måske – varigt.</p><p id="p3">
Jo, den verbale villighed fejler ikke noget, når skuespilleren, 
dramatikeren, instruktøren og projektmageren Pelle Koppel præsenterer sin 
ide om Teater-‘V’. En levende scene vesten for Valby Bakke og østen 
for Damhussøen – nærmere betegnet i Valby.</p><p id="p4">
»Selvom Valby er en del af København, bor der 45.000 mennesker i bydelen. 
Med et nyt teater vil vi gerne profilere Valby og vise, at Valby står for 
noget særligt og har en identitet, som bør kunne tiltrække folk fra andre 
dele af byen,« siger Pelle Koppel.</p><p id="p5">
I ledtog med Teatret Trekanten fra Vejle danner den nyrestaurerede 
Prøvehallen på Valby Langgade 95 rammen om Teater-‘V’s første nummer, 
‘Happys Habitus’. En børneforestilling om drengen Habitus Happyboy Hansen, 
som er så svimlende og usigeligt forelsket i underboens datter Gaby – men 
har så usandsynligt svært ved at få fortalt det til hende.</p><p id="p6">
»Startskuddet er for børn, men vi vil også gerne spille voksen-dramatik. Og 
nu må vi se: Hvis der kommer publikum, er der åbenbart basis for et fast 
teater i Valby. Hvis folk bliver væk, er der ingen ide i at gå videre med 
projektet,« siger Pelle Koppel.</p><p id="p7"><br /></p><p id="p8"><em style="bold">Kun ny dansk dramatik</em></p><p id="p9">
I hovedstaden har mange bydele sine egne scener. Vesterbro har Det Ny 
Teater, Sorte Hest, Zeppelin og Husets Teater. Østerbro har Østre Gasværk. 
På Nørrebro findes for eksempel Nørrebros Teater, Kaleidoskop og Teater 
Grob. Frederiksberg </p><p id="p10">
har Betty Nansen, Aveny-T og Rialto. Og tæt på 
byen ligger også teatre – som Corona La Balance i Vanløse, Teater Vestvolden 
i Hvidovre, Viften i Rødovre og Taastrup Teater.</p><p id="p11">
Der er med andre ord rift om publikum, så hvad får Pelle Koppel til at tro, 
at Teater-‘V’ kan blive så unikt, at folk bare må til Valby for at se 
teater?</p><p id="p12">
»Jeg kunne godt tænke mig, at vores varemærke blev ny dansk dramatik. At vi 
blev et laboratorium for eksperimenterende dansk teater – ikke kun 
nyskrevede danske stykker, men også et sted, hvor man kan genopsætte gode 
ting, som har spillet med succes i måske kun seks uger andre steder. Der er 
ingen tradition for, at sætte andre teatres stykker op igen, og det er jo en 
skam, hvis de er gode. København mangler en scene med netop den profil.«<br /></p><p id="p13"><em style="bold">Teater giver tilhørsforhold</em></p><p id="p14">
Men er folk ikke ligeglade, om teatret ligger i den ene eller anden 
del af byen – det vigtigste er vel, hvad de spiller?</p><p id="p15">
»Nej, jeg tror ikke, den geografiske placering er ligemeget. Som smarte 
butikker og trendy caféer, som biografer, svømmehaller og idrætsklubber, er 
et teater med til at give folk et lokalt tilhørsforhold. Hvad var for 
eksempel Allerød uden Mungo Park?«</p><p id="p16">
Er det ikke skidt timing at ville starte et nyt teater på et 
tidspunkt, hvor der bliver regnet på, om København ikke har for mange teatre?<br />
»Principielt synes jeg, vi skal have flere og ikke færre teatre, og i 
debatten om nedlæggelse af teatre er Teater-‘V’ jo et godt indspark 
til, hvordan man kan omdefinere hele teaterområdet,« siger Pelle Koppel.<br />
Happys Habitus spiller i Prøvehallerne 
fra  7.1.-22.1. Pelle Koppel har skrevet  og 
iscenesat. Med Tom Rosen-  dal, Stinne Hedrup 
og  Holger Ø. Kristensen. 
</p><p id="p1">Red. af Christine Christiansen Det kommende forår bliver en fest for vinnydere. Valby Vinklubs bestyrelse har nemlig planlagt en række spændende smagsoplevelser i vinens og gastronomiens tegn.</p><p id="p2">Første arrangement falder torsdag d. 17. marts klokken 19, hvor Vinklubben har arrangeret en særlig caféaften i det franske konditori Montmartre i Oehlenschlägergade 5. Her skruer franskmanden Davide helt op for charmen og hyggen, mens han serverer aperitif, forret med et glas hvidvin, hovedret med et glas rødvin og dessert med dessertvin, kaffe og cognac.</p><p id="p3">Forret og hovedret er ægte, hjemmelavet, fransk mad.</p><p id="p4">Detaljerne kendes ikke på forhånd, men desserten er smagsprøver på cafeens franske konditorkager.</p><p id="p5">Vinene har Davide sædvanligvis selv fundet på sin ferie hjemme i Frankrig.</p><p id="p6">-Her bliver tale om en fabelagtig oplevelse, man bliver i godt humør af. Husk tilmelding og betaling i god tid via hjemmesiden www.valbyvinklub.dk.</p><p id="p7">Der er kun 24 pladser, så først til mølle, opfordrer Karina Topp fra Valby Vinklub.</p><p id="p8"><br /><em style="bold">Vinsmagning sammen med Kvickly</em></p><p id="p9">I april satser vinklubben på en vinsmagning med lidt godt at spise i samarbejde med Kvickly i Spinderiet. Dato og andre detaljer kendes endnu ikke.</p><p id="p10">Torsdag den 26. maj er der forårssæsonafslutning i Café GG på Porcelænstorvet, hvor kokken Geert Godthjælpsen som tidligere vil diske op med en lækker sæsonmenu, hvortil vinklubben præsenterer nogle gode tilbud på sommerens vine.</p><p id="p11">Endelig er generalforsamlingen berammet til torsdag den 18. august i Valby Kulturhus.</p><p id="p12">Naturligvis kombineret med en vinsmagning.</p><p id="p13">-Bortset fra generalforsamlingen er det som regel muligt at have en gæst med pr medlem til en lidt højere pris. Læs meget mere om Valby Vinklub og arrangementerne på valbyvinklub.dk. Her kan nye medlemmer også melde sig ind, lyder det fra Karina Topp.</p><p id="p1">Formålet med konferencen er at sætte fokus på hvor i bydelen Valby det vil være muligt at etablere nye idrætsfaciliteter, der kan dække foreningernes behov -herunder hvordan man kan udnytte byens rum til at skabe plads til den organiserede idræt.</p><p id="p2">Fokus ligger på Toftegårds Plads, som efter mange års diskussion moderniseres og udvikles til " kulturel frizone", som det så fint hedder.</p><p id="p3">I den plan, der foreløbig er søsat for Toftegårds plads syd - altså foran Kulturhuset - skabes rammer for et aktivt og rekreativt byliv, hvor folk kan mødes og bidrage til bydelens liv på tværs af alder, køn, etniske, sociale og faglige skel. Der er tale om en midlertidig løsning, som skal fungere indtil muligheden for en permanent løsning for den gamle trafikplads er på plads. Det vil reelt sige, indtil der er penge til at lave den permanente og forcromede løsning for Toftegårds Plads.</p><p id="p4">Grundideen i Valby Moves - eller Valby rykker, som man også kan sige - er at skabe et rum til gavn for borgerne i Valby og resten af København. Ideen bygger på den borgerinddragende og dynamiske byudvikling, der samtidig vil give det bedste grundlag for den kommende, gennemgribende helhedsløsning og renovering af pladsen, som det hedder i oplægget.</p><p id="p5">Bevægelse og idræt for alle er højt prioriteret i planerne.</p><p id="p6">Der lægges vægt på, at der skal være " motionsformer målrettet børn og unge som voksne og ældre", hedder det i den ønskeliste, som Valbyborgerne efter mange diskusioner selv er kommet frem til. Toftegårds Plads er med sin placering i bymiljøet et oplagt sted at lave disse rammer.</p><p id="p7">Københavns Kommune vil i forbindelse med " Valby rykker" give Kulturhuset mulighed for at udstede midlertidige tilladelser til borgernes aktiviteter på pladsen - inden for lovens rammer.</p><p id="p8">Dermed kan der blive en direkte dialoig mellem borgerne og Kulturhuset om pladsens optimale udnyttelse.</p><p id="p9">Valby Lokaludvalg, Kulturhuset, Kraftwerket, Zone 2 og Miljøpunkt Valby er projektets interessenter. De skal sikre bæredygtighed og miljø, samt at projektet har den lokale forankrig, som man ønsker.</p><p id="p10">Fra at være bilernes plads - Pplads-skal Toftegårds plads være pladsen for alle. Stedet, hvor ma mødes tilfældigt eller aftaler at ses og foretage sig et eller andet sammen, altså en kulturel og social frizone. Pladsen skal i øvrigt lyses op af solceller, så der tages optimalt hensyn til miljøet.</p><p id="p11">Kommunen har allerede bevilget godt 800.000 kr til solcelleanlægget.</p><p id="p12">Fra EU forventer man at få et tilsvarende beløb til formålet.</p><p id="p13">Ambitionen er, at pladsen skal være Danmarks første CO2 neutrale, kulturelle frizone.</p><p id="p14">Pladsen skal markeres som aktivitets-område ved at der lægges et rødt asfalt-tæppe på plsdsen - med et blåt felt, der markerer Kulturhuset aktivitetsplsds og politiets kørekortområde.</p><p id="p15">Pladsen er disponeret, så der kan laves feltet på 10x20 meter til forskellige aktiviteter. Ved hjælp af stablede containere etableres en egentlig indgangsportal til området.</p><p id="p16">I anden fase af udviklingen anlægges græsplæner, hvorefter tredje etape er etablering af de faste og mere omkostningstunge, permanente anlæg ved Kulturhuset. Så tidligt som muligt etableres et boldbur og en skaterbane.</p><p id="p17">Tegninger over den nye Toftegårds Plads, der rykker - Valby Moves - kan ses på Lokaludvalgets hjemmeside.</p><p id="p18">Samtidig med, at der rykkes på Toftegårds Pladser, er planen for udnyttelse af Carlsberg depotet på hjørnet af Retortvej og Vigerslev Alle. Sports-og Aktivitetshuset skal midlertidigt erstatte de fodboldbaner, der nedlægges i forbindelse med etableringen af den nye nærbane.</p><p id="p19">Det betyder ikke, at der komme andre udendørs boldbaner, men man får et aktivitetshus, der kan benyttes til sport og bevægelse året rundt. Prisen for at omdanne depotet til midlertidig idrætsfacilitet med basketbaner er mellem 3,6 og 4,6 mio. kroner. Det skønnes, at mellem 300 0g 400 børn og unge vil få glæde af huset på Retortvej.</p><p id="p20">På programmet som oplægsholdere for idrætskonferencen er kultur-og fritidsborgmester Pia Aller, konsulent i Lokale-og Anlægsfonden Oliver Vanges og Iben Raffensøe fra Valby Idrætsforening.</p><p id="p1">SLAGELSE: Hvem har ansvaret, når en ungdomsfest i et forsamlingshus kammer over og udvikler sig til regulært hærværk? Er det de unge selv? Deres forældre? Eller udlejerne? Der er mange bud på nettet -både på sn.dk/ slagelse og på avisens facebook-gruppe -efter dele af avisens forsidehistorie mandag blev gengivet her.</p><p id="p2">-Der må være nogle forældre, der ved noget -som har kørt deres børn derud osv !!! At stikke hovedet i busken, for at undgå evt. erstatningskrav, er simpelthen ikke i orden, skriver Dorthe Søndergaard.</p><p id="p3">Også Dorthe Carlsen mener, at forældrene burde melde sig: -Så kommer alle curlingforældre snart på banen og rækker hånden op, ja lille Jens var godt nok med, men han kunne ikke drømme om at lave hærværk. Ærlig talt burde forældrene til de indbudte bide regningen over i stykker og æde den. Vis jeres børn, at det har konsekvenser! Vis, I som forældre TØR at tage ansvar! Claus Flid Jespersens råd er, at udlejerne bliver bedre til at stille krav -før festen går i gang: -For pokker da også!!! Jeg leverer rigtigt mange Djs/ diskoteker til div. forsamlingshusfester, men den her fest har jeg kun hørt om.</p><p id="p4">Øv, hvor er det trist, alt skal smadres -alle skal tjekkes med fuldt id ved udlejning.</p><p id="p5">Og er det til Ungfest, er det nemt at stille med krav om tilstedeværelse og betaling til 2-3 professionelle vagter, forsamlingshuset kender og samarbejder med. Dette burde lukke for disse voldsomme fester, der tager overhånd.</p><p id="p6"><br /><em style="bold">Fest under falske forudsætninger</em></p><p id="p7">Som Sjællandske skrev mandag, så drejer balladen sig om en fest, der blev afholdt i Lille Valby Forsamlingshus nord for Slagelse lørdag den 10. februar. En fest, der blev til under falske forudsætninger, idet de to unge, som bookede forsamlingshuset, fortalte, at de ville holde et familiebaseret svendegilde. I stedet blev det til åben fest, hvor der angiveligt var deltagelse af omkring 30 unge fra Nordbyen.</p><p id="p8">Da festen sluttede omkring ved 4-tiden søndag morgen, var forsamlingshuset nærmest raseret -og ødelæggelserne kunne gøres op i omkring 50.000 kroner.</p><p id="p9">Kasserer i forsamlingshuset, Pernille Frandsen fortalte, at de to unge mennesker havde oplyst falske navne, og at den beskedne leje/ depositum blev betalt med en telefon med taletidskort.</p><p id="p10">Med andre ord er det ikke muligt at opspore de personer, som har lejet huset og gøre krav gældende.</p><p id="p11">-Vi har været alt for tillidsfulde og íkke sikret os ordentligt mod sådan noget.</p><p id="p12">Det må vi så bare lære af fremover, sagde hun mandag til avisen.</p><p id="p13">Fremgangsmåden med at leje et forsamlingshus på falske forudsætninger er ikke ny. Sidste år gik det blandt andet ud over Lynge forsamlingshus ved Sorø.</p><p id="p14"><br /><em style="bold">Forældre eller ej</em></p><p id="p15">Annika Svendsen råder på Sjællandskes kommentarfelt på Facebook til, at forældrene er med til festerne: -Bliver sgu så arrig. De ødelægger det bare for andre, og de unge elsker jo fester. Har selv lige haft arrangeret to ungdomsfester, og der var vi så også 6-8 forældre på banen til at holde styr på dem og det har været en succes begge gange.</p><p id="p16">Ifølge Sjællandske oplysninger har den omtalte fest i Lille Valby så ikke været en decideret ungdomsfest, men en fest for de lidt ældre fra Nordbyen.</p><p id="p17">-Hvis man er først i tyverne eller der omkring, kunne man ikke drømme om at være med til en fest, hvis ens forældre var med, oplyser en anonym festdeltager til Sjællandske.</p><p id="p1">Vigerslev Allé er måske ikke byens mest eksotiske strøg, men hvor Vigerslev Kro engang lå, åbnede sidst i april den ægte amerikanske The Dee Diner. Her smiler servitricen med knaldrød læbestift og har stramme jeans, ternet skjorte og Audrey Hepburn-pandehår eller struttende skørter og masser af tatoveringer. Du kan også spotte Hawaiiskjorter, pomadehår og bakkenbarter af anseelig længde.</p><p id="p2">Her er Coca Colaer i glasflaske, milkshakes, sofabåse som i The Peach Pit i TVserien Beverly Hills 90210, Elvis, Johnny Cash og Buddy Holly på jukeboksen, palmesus på væggen i tiki-baren, og en solid, amerikansk morgenmad fra morgenstunden.</p><p id="p3">På forunderlig vis passer The Dee Diners perfekt ind i det ingenmandsland, som Vigerslev Allé udgør i Valby på kanten til Hvidovre.</p><p id="p4">»I feel like home, siger mange amerikanere, når de kommer her,« fortæller The Dee Diners direktør, Dorthe Kraglund, som selv dyrker 1950erne som livsstil.</p><p id="p5">Hun mødte Henrik Wagner og Preben Rost også kaldet Preben Kulkan på et biltræf i Odense og faldt pladask for 50er-stilen og rockabilly-musikken.</p><p id="p6">Henrik Wagner og Preben Rost har opholdt sig meget i USA, især i Californien.</p><p id="p7">De har med The Dee Diner fået opfyldt en 17 år gammel drøm, om »en diner, et roadhouse, en tiki-bar, hvor man kunne få et godt måltid mad og høre den cool rockabilly og drikke sig en fuldvoksen ørn i øret.« OGSÅ SERVICEN ER efter amerikansk forbillede og friheden til at vælge. Du kan få morgenmad klokken 19 eller en steak til morgencolaen, hvis du har lyst til det.</p><p id="p8">Bestiller du kaffe i forbindelse med mad, kommer servitricen og spørger, om du vil have en gratis opfyldning. The Dee Diner har én slags kaffe, og du kan få den med og uden mælk. Ikke noget latte-espresso-halløj her.</p><p id="p9">Du skal være alvorligt sulten for at bestille en Mother of All Burger ( MOAB) på 15 ounce ( knap 400 gram) eller en Eisenhower-steak på 35 ounce ( knap 1 kilo) glaseret med honning og Jack Daniels-whisky.</p><p id="p10">Bestiller du steak, vælger du mellem fem tilberedningsgrader og et hav af side orders. Under overskriften Comfort Food finder du et old school meatloaf og chili con carne. De ærke-armerikanske desserter Pecan Pie og Key Lime Pie og Apple Pie med vanille-is går du heller ikke forgæves efter.</p><p id="p11">MODSAT DE FLESTE andre caféer og spisesteder, har The Dee Diner masser af parkeringsplads uden for de store glasruder.</p><p id="p12">Ofte kan du beundre de sejeste, nypolerede, amerikanske 50er-biler, mens du spiser din burger.</p><p id="p13">»Mange af vores gæster komme kørende i gamle amerikanerbiler, så de skal jo kunne parkere,« forklarer Dorthe Kraglund.</p><p id="p14">Baren og festen åbner, når køkkenet lukker fredag og lørdag. Ambitionen er at have live 1950er-musik hver weekend.</p><p id="p15">I aften spiller det engelske band Groove Diggers klokken 21.</p><p id="p16">Hvad: Rockabilly-koncert med Groove Diggers Hvor: The Dee Diner, Vigerslev Allé 124, Valby, tlf.</p><p id="p17">53 54 66 70 Hvornår: I aften kl. 21. Køkkenet er åbnet 8-20, fre-lør dog til 21 Hvordan: Entre: 50 kr. Se menukort på www.</p><p id="p18">thedeediner. dk.</p><p id="p19">else@aok.dk </p><p id="p1">LANGGADE: Kort efter klokken tre natten til søndag blev der affyret ti skud på Valby Langgade ved Roskildevej. Politiet fandt ti patronhylstre på stedet og anholdt efterfølgende en 22-årig mand. Han kan dog ikke kædes sammen med skuddene.</p><p id="p2">» Han er ikke blevet fremstillet i dommervagten. Vi fandt ikke grundlag til at fremstille ham, « siger efterforskningsleder ved Københavns Politi, Dannie Rise, om skudepisoden, hvor ingen kom til skade.</p><p id="p3">Han oplyser dog, at manden stadig er i politiets varetægt.</p><p id="p4">» Det er en sandhed med modifikationer, at han er løsladt.</p><p id="p5">Han blev nemlig løsladt, men han er anholdt i forbindelse med en anden sag, « siger efterforskningslederen.</p><p id="p6">I forbindelse med anholdelsen fortalte den centrale efterforskningsleder ved Københavns Politi, John Dyrberg Christensen, at det var et vidne, der ledte politiet på sporet af den 22-årige.</p><p id="p7">» Anmelderen siger, at han ser en sort personbil og en hvid BMW. Den hvide BMW har vi truffet tidligere på natten, og det leder os hen til, at vi kan anholde en 22-årig mand, « sagde John Dyrberg Christensen.</p><p id="p8">Den 22-årige mand erkendte, at han havde været på stedet, men politiet har ikke kunnet kæde ham sammen med de affyrede skud, hvorfor han » blot « er anholdt i forbindelse med en anden sag.</p><p id="p9">Skyderiet er et ud af mange i København, hvor bandekrigen er blusset op på ny.</p><p id="p10">Senest er der skudt fra en bil mod en anden bil i Nordvest i sidste uge, hvor heller ingen blev ramt.</p><p id="p11">» Vi ser altid en opblomstring i konflikten om foråret.</p><p id="p12">Det er lunere i vejret, og så kommer der flere folk i gaderne.</p><p id="p13">I de kolde vintermåneder holder de sig mere i ro, « har chef for bandeenheden i Københavns Politi, vicepolitiinspektør Lau Thygesen, tidligere sagt til Berlingske Nyhedsbureau.</p><p id="p14">Politiet vil dog ikke fortælle, hvorvidt den nye skudepisode natten til søndag er banderelateret.</p><p id="p1">DIGITALE GULVE: Et helt nyt forsøgsprojekt blev i går indviet på Valby Bibliotek.</p><p id="p2">Det interaktive legegulv er sat op med kamera i loftet og en projektor, så gulvet fungerer som et stort bræt og børnene selv er brikker.</p><p id="p3">»Det er en måde for børn og unge at lære kropsligt på.</p><p id="p4">Man sidder ikke bare og læser en bog eller lytter. Man bevæger sig for at lære noget,« siger daglig leder af Valby Bibliotek Lars Becher.</p><p id="p5"><br /><em style="bold">Borgmester-indvielse</em></p><p id="p6">Kultur-og fritidsborgmester Carl Christian Ebbesen (DF) var med til indvielsen af det nye gulv på biblioteket i Valby, der skal være testbibliotek på vegne af alle Københavns 20 biblioteker.</p><p id="p7">»Vores biblioteker er fremme i skoene, når nye veje til læring skal afprøves, og gennem leg og bevægelse, er det ikke kun sjovt, man lærer også hurtigere. Det passer fint med Bibliotekernes forvandlingsproces, med fokus på aktivitet, udnyttelse af de digitale potentialer og skabelse af helt nye oplevelser til glæde for københavnerne.</p><p id="p8">Det er jeg som kultur-og fritidsborgmester meget tilfreds med,« skriver Carl Christian Ebbesen i en mail til avisen.</p><p id="p9"><br /><em style="bold">Udviklet med børn</em></p><p id="p10">Det nye gulv på Valby Bibliotek er åbent fra i dag, og forud er der gået en lang proces med at udvikle spillene.</p><p id="p11">»Det er spil, der er specialudviklet sammen med skoleelever og lærere og der er spil til alle aldersgrupper, lige fra førskolebørn til 9. klasse,« fortæller Lars Becher.</p><p id="p12">Han glæder sig sammen med personalet på biblioteket til at være testbibliotek for hele København.</p><p id="p13">»Det er et forsøg vi kører for at se, om det giver mening at have på de københavnske biblioteker.</p><p id="p14">Vi glæder os rigtig meget til det. Hvis det ikke fungerer skal det selvfølgelig ikke implementeres på alle biblioteker.</p><p id="p15">Men det bliver spændende at udvikle sammen med brugerne,« siger han.</p><p id="p16">Det betyder blandt andet at der ikke er mange faste regler omkring spillet endnu. De skal i stedet udvikles i samarbejde med de brugere, der kommer på biblioteket.</p><p id="p17">Den uformelle læring Invielsen tirsdag stod på et quizspil om Grønland, hvor borgmesteren dystede mod Lars Becher, med hver deres skolelev på holdet. Målet var at træde først ud på det rigtige svar. Og netop den type læring arbejder biblioteket meget med.</p><p id="p18">»Bibliotekerne er det sted, man leger og lærer af lyst.</p><p id="p19">Man skal have det sjovt og hyggeligt på biblioteket, og samtidig skal man gerne lære noget. Vi arbejder med meget den uformelle læring,« fortæller Lars Becher.</p><p id="p20">LÆRINGSGULV. Åbent for alle fra 13.00 til 16.00 Målrettet børn fra førskolealderen til 9 klasse.</p><p id="p21">Man skal have det sjovt og hyggeligt på biblioteket, og samtidig skal man gerne lære noget.</p><p id="p22">LARS BECHER, daglig leder, Valby Bibliotek.</p><p id="p1">OPBAKNING: Den magiske kvarte million, som gør, at de frivillige i Red Valby Kino, kan få lov at åbne biografen til glæde for hele bydelens cineaster, er nu i den grad inden for rækkevidde.</p><p id="p2">Lørdagens støttekoncert på Toftegårds Plads vidnede nemlig om en bred Valby-opbakning til projektet. Mere end tusinde besøgende dukkede op i løbet af dagen, for blandt andet at nyde det righoldige musikprogram med både Benjamin Koppel og Cecilie Rindom (nederst til højre).</p><p id="p3">Alt blev udsolgt fra alle boder, og efter alle udgifter blev trukket fra, rullede der 63.000 kølige kroner ind på kontoen, hvor der i skrivende stund står 222.000 kroner.</p><p id="p4">Nu følger forhandlinger med banker, udlejer og kurator.</p><p id="p5">Så støt fortsat, så der igen kan være film på et lokalt lærred i en nær fremtid.</p><p id="p1">Alt tyder på, at en storbrand natten til søndag på Grønttorvet i Valby var påsat, da politiet efterfølgende fandt mellem 6 og 10 arnesteder omkring den delvist nedbrændte bygning.</p><p id="p2">40 brandmænd var udkommanderet til at bekæmpe branden, der let kunne have forvoldt langt større skade, var den ikke blevet opdaget hurtigt af en forbipasserende.</p><p id="p3">»Det var heldigt. Ellers var det blevet meget værre,« siger kriminalpolitiets centrale vagtleder, Poul Erik Feddersen.</p><p id="p4">I den knap 400 kvm. store nedbrændte bygning opbevares konserves, juice, madolie, ris og andre fødevarer. Alt formodes at være gået tabt.</p><p id="p5">»Det er på nuværende tidspunkt umuligt at sige mere om branden. Netop brand er af indlysende årsager noget af det vanskeligste at efterforske, da mange spor jo går op i røg. Vi fortsætter i de kommende dage med vores bedste teknikere,« siger Poul Erik Feddersen. <br /></p><p id="p6"><em style="bold">Uden spor</em></p><p id="p7">Efterforskningen kompliceres af, at bygningen skal afstives, da den er i fare for at styrte sammen.</p><p id="p8">Alarmen lød kl. 21.45 lørdag aften. Først ved totiden søndag morgen var branden blevet nedkæmpet.</p><p id="p9">Brandfolk fra fem brandstationer deltog i aktionen, deriblandt 10 røgdykkerhold.</p><p id="p10">»Det kan ikke endeligt bekræftes endnu, men det er klart, at alt tyder på, at branden var påsat, når der er tydelige spor af, at nogen har været i gang med at tænde bål op ad bygningen. Men hvem, det eventuelt var, har vi på nuværende tidspunkt overhovedet ingen idé om, « siger vagtleder Poul Erik <a href="mailto:Feddersen.jakob.rubin@jp.dk">Feddersen.jakob.rubin@jp.dk</a></p><p id="p1">Danmarks Idrætsforbund (DIF) har netop offentliggjort medlemstal for 2015, og det er god læsning for fodboldklubber under DBU København.</p><p id="p2">For tiende år i træk er der medlemsfremgang i hovedstadsområdet, hvor 42.051 var aktive medlemmer i 2015.</p><p id="p3">Dermed har der aldrig været registreret så mange fodboldspillere i København som netop nu.</p><p id="p4">Rent lokalt kan Fremad Valby glæde sig over at få flere og flere medlemmer. Klubben er nu Københavns femtestørste og har nu næsten 1.500 medlemmer.</p><p id="p5">Den totale fremgang er på 2.891 medlemmer i forhold til sidste års optælling, og det vækker naturligvis glæde hos DBU Københavns bestyrelsesformand Henrik Ravnild, der kan konstatere, at klubber under DBU København bidrager markant til den samlede fremgang på landsplan på 1254 medlemmer.</p><p id="p6">-DBU København har i mange år kæmpet for at opnå bedre faciliteter for fodbolden i København. Det har vi gjort, fordi vi mener, at der er et kæmpe potentiale i hovedstaden.</p><p id="p7">De seneste tal bekræfter vores tese, og det motiverer alle omkring DBU København til at gøre en endnu større indsats for at skabe de bedste rammer og udviklingsmuligheder, siger Henrik Ravnild.</p><p id="p8">DBU Københavns formand håber, at den markante medlemsfremgang på seniorsiden kan få Københavns Kommune til at tænke sig grundigt om, når det kommer til budgetnedskæringer.</p><p id="p9"><br /><em style="bold">Kommunen skærer ned</em></p><p id="p10">-Københavns kommune har i år valgt at skære i tilskudsmidlerne til idrætten, hvilket har resulteret i øget brugerbetaling for de klubber, der kun har voksenfodbold. Hvis vi skal fortsætte medlemsfremgangen og få endnu flere voksne til at dyrke verdens sundeste motionsform er det vigtigt, at man fra politisk hold bakker op om foreningerne. Nedskæringer på idrætsområdet er ikke en farbar vej.</p><p id="p11"><br /><em style="bold">Nye kustgræsbaner</em></p><p id="p12">Henrik Ravnild anerkender samtidig, at de mange nye kunstgræsbaner har gjort en positiv forskel. Her har det gode samarbejde med Københavns Kommune været med til at skabe bedre rammer for klubberne.</p><p id="p13">-De mange nye og omlagte baner har løftet breddefodbolden i København. I mange år var idrætsfaciliteter et nedprioriteret område, men det er lykkedes at få politikerne til at prioritere fodbolden til gavn for de mange foreningsaktive.</p><p id="p14">-Der er vi glade for, men der er brug for at fortsætte anlægsarbejdet, hvis vi skal øge medlemsfremgangen i de kommende år. Her tænker jeg også på etableringen af idrætsfaciliteter i nye boligområder, siger formanden.</p><p id="p15"><br /><em style="bold">Mere pigefodbold</em></p><p id="p16">Et vigtigt indsatsområde for de kommende år bliver pigefodbolden, hvor DBU København oplever en mindre fremgang. Her er der stort potentiale for at rykke ved medlemstallene, hvis DBU København og klubberne investerer mere i at få pigerne til at spille fodbold.</p><p id="p17"><br /><em style="bold">Motionsfodbold</em></p><p id="p18">-Pigefodbolden er et strategisk hovedindsatsområde for DBU København i de kommende år.</p><p id="p19">-Vi har en ambition om at få endnu flere til at dyrke fodbold, og når vi ser på udviklingen står det klart, at vi står med et uforløst potentiale på pigesiden. Et andet indsatsområde er motionsfodbolden.</p><p id="p20">En fodboldform som fodbold fitness oplever vækst, og vi har store forventninger til, at endnu flere voksne mænd og kvinder vil dyrke motionsfodbold i de kommende år.</p><p id="p21"><br /><em style="bold">B. 93 er størst</em></p><p id="p22">Den flotte medlemsfremgang i DBU København kommer efter mange års vækst i hovedstaden.</p><p id="p23">Siden år 2000 er antallet af medlemmer under DBU København mere end fordoblet.</p><p id="p24">Helt præcist er stigningen på 103, 76 pct. fra 20.638 i 2000 til 42.051 spillere i 2015.</p><p id="p25">Den imponerende fremgang skyldes i høj grad den store frivillige indsats, som pågår i alle de københavnske fodboldklubber.</p><p id="p26">-Der skal også lyde en stor ros til de mange frivillige, der er med til at give foreningsidrættens værdier videre til nye generationer.</p><p id="p27">Uden dem havde vi ikke fået så mange til at dyrke fodbold, lyder det afsluttende fra DBU Københavns formand.</p><p id="p28">B. 93 fra Østerbro er nu hovedstadens største fodboldklub med 1.971 medlemmer.</p><p id="p29">Herefter er det en anden østerbro-klub, Boldklubben Skjold, der er nummer to med 1.820 medlemmer.</p><p id="p30">Nummer tre er KB (1.819), og herefter FA 2000 (1.505), Fremad Valby (1.472) og FB (1.435).</p><p id="p1">Efter syv magre år på boligmarkedet bliver 2015 måske vendepunktet.</p><p id="p2">Antallet af handler og boligpriser er steget ganske pænt i forhold til 2014 og giver håb om bedre tider på det svært forudsigelige marked.</p><p id="p3">2015 har dog også vist, at der er gigantiske forskelle på, hvor meget man skal betale for at blive boligejer.</p><p id="p4">Ifølge boliga. dk er de høje -st e kvadratmeterpriser på solgte huse i 2015 således konstateret på Frederiksberg C, hvor en køber i gennemsnit har betalt ca. 46.000 kr. pr.</p><p id="p5">kvadratmeter, og det kræver blot halvanden times kørsel i bil for at komme fra landets dyreste til landets billigste villaby, som er Holeby på Lolland.</p><p id="p6">Her er gennemsnitsprisen på en kvadratmeter villa endt på godt og vel 2.400 kr.</p><p id="p7">sidste år. Det svarer til, at man i stedet for at bruge 6,44 mio.</p><p id="p8">kr. på at købe 140 kvadratmeter villa på Frederiksberg, ville kunne købe 19 villaer i samme størrelse i Holeby.</p><p id="p9">Valby er en tredjedel billegere end Frederiksberg, men der går alligevel 13 villaer i Holeby på en enkelt i Vanløse.</p><p id="p10">København K i front På lejlighedsmarkedet er forskellene knap så store, men yderpunkterne er alligevel til at tage at føle på.</p><p id="p11">Årets højeste kvadratmeterpriser er registreret i København K, hvor en kvadratmeter lejlighed er blevet afsat for lige over 40.000 kr. i snit. En pris, man nok skeler misundeligt til i Korsør, der ifølge Boliga ligger i bunden af listen med en gennemsnitlig kvadratmeterpris på ca. 6.600 kr.</p><p id="p12">Sommerhusejerne i Tisvildeleje snupper den foreløbige topplacering på sommerhusmarkedet i år med en gennemsnitlig kvadratmeterpris på 29.751 kr.</p><p id="p13">Hornbæk følger lige efter med en gennemsnitlig kvadratmeterpris på 28.693 kr., og på grund af forsinkelse i tinglysningssystemet kan årets sidste sommerhussalg, der endnu ikke er offentliggjort, således stadig nå ændre billedet i Hornbæks favør.</p><p id="p14">Mens Frederiksberg C topper listen over kvadratmeterpriser, snupper København NV rekorden over omsætningshastighed.</p><p id="p15">I NV er husene i snit blevet solgt efter 68 dage, mens villaerne i Kastrup følger lige efter med en gennemsnitlig salgstid på 73 dage, og i Aarhus V og på Frederiksberg 2000 har det taget henholdsvis 75 og 79 dage at få solgt boligerne. Væggerløse på Falster tager bundplaceringen med en gennemsnitlig salgstid på 491 dage.</p><p id="p16">På lejlighedsmarkedet tager Greve, Nærum og Hvidovre topplaceringerne over de hurtigst sælgende lejligheder med gennemsnitlige salgstider på henholdsvis 44, 46 og 55 dage i 2015, mens sælgerne i Blokhus i snit har ventet 588 dage på at få solgt.</p><p id="p17">engel-.</p><p id="p18"><br /><em style="bold">Fakta</em></p><p id="p19">Realiserede villapriser i udvalgte postnumre. Kolonnen længst til højre er liggedage, før huset blev solgt: Aakirkeby 3.574 277 Aarhus C 37.004 100 Albertslund 19.051 81 Bagsværd 29.360 92 Ballerup 21.731 153 Birkerød 27.137 127 Bogense 7.704 181 Brøndby 20.539 84 Charlottenlund 43.520 116 Dragør 25.592 130 Frederiksberg 46.164 79 Gentofte 37.680 95 Gilleleje 16.070 199 Greve 19.301 110 Helsingør 20.039 149 Holeby 2.380 399 Holte 32.341 144 Hornbæk 19.189 218 Hvidovre 25.101 86 København K 37.823 København NV 34.275 68 København Ø 41.415 105 København S 33.226 83 Køge 16.827 146 Lejre 16.289 126 Odense C 18.206 126 Præstø 8.193 309 Rødby 3.048 259 Rødovre 25.634 80 Roskilde 22.583 126 Rungsted Kyst 32.800 160 Stege 7.644 299 Valby 32.383 83 Vanløse 31.522 91.</p><p id="p1">Når Sankt Annæ Ungdomssymfoniorkesters nye dirigent, Frederik Støvring Olsen, løfter begge arme i vejret, er det ikke tegn på overgivelse. Det er tværtimod et tegn til de unge ambitiøse musikere om, at det er nu, de skal ud over stepperne. </p><p id="p2">Han har reorganiseret de symfoniske tropper, der med ham selv som saltvandsindsprøjtning er klar til at spille koncerter med vægt og fylde. På onsdag spilles musikalske sværvægtere, der tårner sig op i Musikkens Land. Beethovens Egmont Ouverture, balletsuiten "Soirées Musicales" af Britten og uddrag af Carl Nielsens 1. Symfoni. Entreen på 20 kroner i døren går ubeskåret til orkestrets turné til Ungarn næste år.</p><p id="p3">Frederiks Støvring Olsen, der bor på Toftegårds Plads, siger, at selvom der er bud efter orkestret i ind- og udland, er det vigtigt for orkestret også at spille koncerter i Valby. -Valby er vores bydel og vi er stolte af at være en del af det i forvejen meget blomstrende kulturliv i Valby. </p><p id="p4">Sankt Annæ Symfoniorkester på godt 50 musikere stiftedes i 1995 og er et ambitiøst ungdomssymfoniorkester med base på Sankt Annæ Gymnasium på Sjælør Boulevard. De har et højt aktivitetsniveau og turnerer jævnligt til andre dele i Danmark og har givet koncerter i Italien, Holland, Sverige og Slovenien. </p><p id="p5"><br /><em style="bold">Danmarks bedste</em></p><p id="p6">Om den nye start fortæller Frederik Støvring Olsen: -Min vision er i al beskedenhed at gøre orkestret til Danmarks bedste ungdomssymfoniorkester. Det fortjener huset med de tre kor. Orkestret er ved at komme på benene for fuld power efter at havde kørt lidt ned ad bakke, men nu er stemningen vendt. Vi har tænkt nye tanker og gjort det mere attraktivt at spille i orkestret ved at gøre prøverne færre og mere intense og vælge et nyt, sværere repertoire. Og vi har indført auditions og fået tilknyttet et eksternt lærerteam af musikere fra Det Kongelige Kapel og DR Symfoniorkestret, som afholder vores gruppeprøver. Og generelt kommer der meget tilbage til mig fra musikernes ungdommelige begejstring.</p><p id="p7">Frederik Støvring Olsen befinder sig meget inde i musikkens maskinrum, hvor dirigenter altid holder til. Men faktisk er han uddannet trompetist fra Det Kgl. Danske Musikkonservatorium. Han har spillet i Holbæk Garden og gået på MGK på Sankt Annæ Gymnasium. Og så har han spillet i Prindsens Musikkorps i Skive. Men han har det som sangstjernen Placido Domingo. Han vil dirigere! Basta og Amen! </p><p id="p8"><br /><em style="bold">Alt hænger sammen </em></p><p id="p9">Det kan måske undre, at man tager en lang uddannelse, men gør karriere på et andet felt.</p><p id="p10">- I musikken hænger alt sammen, det er en fordel for en dirigent at have styr på mindst eet instrument, og man bliver bare en bedre dirigent af selv at have prøvet at spille i et orkester. De fleste dirigenter spiller klaver, og en del gode dirigenter startede som sangere, siger dirigenten, der kun har søgt en enkelt orkesterplads som trompetist.</p><p id="p11">- Vi var 75 ansøgere til et trompet-job i Det Kgl. Kapel. Jeg gjorde det mere for at prøve det, for jeg har ikke lyst til at sidde fast i et orkester, selv om jeg altid har holdt af at spille sammen med andre. Men når jeg har siddet dér, har jeg altid tænkt, at jeg skulle op at stå foran, understreger den unge mand, der er ved at sammenstykke sin egen direktionsuddannelse som "føl" hos en udenlandsk maestro.</p><p id="p12"><br /><em style="bold">Jeg er fascineret af korværker</em></p><p id="p13">-Den praktiske erfaring ved at have et orkester i hænderne er vigtig for en dirigent.</p><p id="p14">Og når man er ung og tidligt i karrieren, gælder det også om at få høvlet noget repertoire af, både ny og gammel musik. Jeg er fascineret af korværker og har lavet de store requier og messer. Og på onsdag er det jo helt vildt, at vi fyrer Beethovens Egmont af. Der er god energi over den. Næste efterår opfører vi Gershwins "En Amerikaner i Paris" på gymnasiet. De skal jo mærke, at der er kommet en ny dirigent, men vi slipper nok ikke for Strauss og Lumbye.</p><p id="p2"><br /><em style="bold">Festival: 21 dage for 21 år</em></p><p id="p3">Normalt skriver vi om enkeltudstillinger på denne plads. Men her er undtagelsen:  <em style="bold">’21 dage - 21 år’</em> er navnet på en stort anlagt festival, der løber af staben i Overgaden – Institut for Samtidskunst fra på mandag og tre uger frem. Anledningen er fejringen af udstillingsstedet, der de sidste 21 år har indtaget en betydningsfuld rolle i det københavnske kunstliv ved at præsentere både dansk og international samtidskunst af høj kaliber. Festivalen bliver iscenesat af kunstner Kristina Ask, og på det omfattende program er blandt andet artist talks, bog- og øllancering af kunstnergruppen Superflex, kunst for børn og voksne ved Akassen, teater af BankMalbekRau, en drive-in-cafe realiseret af studerende ved Det Kgl. Danske Kunstakademi og meget, meget mere. Find det omfattende program på  <a href="http://www.overgaden.org">www.overgaden.org</a>. </p><p>Overgaden, Institut for Samtidskunst, Overgaden Neden Vandet 17, Kbh. K. Fra 5. marts-25. marts. Åbent fra kl. 15-20.</p><p id="p4"><br /><em style="bold">James Bond møder Røde Mor</em></p><p id="p5">Nope. Huskegruppen er ikke en kunstnersammenslutning, er man så rar at minde os om allerede på forhånd: »Huskegruppen har ikke besat et udstillingssted med 150 flasker rødvin i baghånden. Huskegruppen står ikke som en forkælet bunke kunstnere ...«. Så er det på plads. Hvem er de da? Jo, gruppen består af billedkunstneren Peter Brandt og forfatteren, dramatikeren og billedkunstneren Tomas Lagermand Lundme. De har valgt at invitere 17 billedkunstnere og bedt dem om at bidrage med et fotografisk værk, der har fået titel efter en sang, kunstnerne selv har valgt. Resultatet er en udstilling, hvor Suicide og James Brown gnubber skuldre med Røde Mor. Det handler nemlig »om fællesskab, en vilje til samtale«, forklarer Huskegruppen, og deres Sange fra kælderen kan ses på Vesterbrogalleriet Projekt fra i dag. </p><p>Galleri Projekt, Stenosgade 9, kælderen, Kbh. V. Fra i dag 2. marts kl. 17-19. Til 24. marts. Ma.-fr. 15-18, to. 18-22, lø. 11-15,  <a href="http://www.huskegruppen.dk">www.huskegruppen.d</a></p><p id="p6"><br /><em style="bold">Livet set fra udkigsposten</em></p><p id="p7">Det store forkromede overblik. Det tilbydes muligvis til den besøgende på Valbygalleriet Fung Sway. Udstillingen er af kunstnerduoen Hesselholdt &amp; Mejlvang (med fornavnene Sofie og Vibeke), og deres mål er at »tage temperaturen på det mentale klima i Danmark«. Det forsøger de igennem tableauer, som består af sager, som de to enten har indsamlet eller selv skabt og i galleriet koblet på en ny facon. Det er fra en lille udkigspost, som publikum inviteres til at bestige, at galleriets gæster <em style="italic">måske </em>kan få sig et overblik, som holdet bag selv formulerer det. </p><p>Udstillingen åbnede i går og kører indtil 17. marts. Fung Sway, Carl Jacobsens Vej 16, opg. 6, 3., Valby.</p><p id="p8"><br /><br /><em style="bold">Fuglemennesker</em><em style="bold">Lise Blomberg </em>er blevet udråbt til en af de yngre danske kunstnere, der er eksponent for maleriets massive genkomst. Når hendes tredje soloudstilling åbner i  <em style="bold">Mogadishni </em>i Valby under titlen ’Stier i haven’ – nu også med tegninger – kan man opleve hendes kendte motiver: landskaber, naturstudier og havescenerier. Indimellem optræder fuglemennesker, som efterhånden er Lise Blombergs signatur, og andre blandingsvæsner. Dem fortalte hun om i denne avis for tre år siden: »På en måde kan blandingsvæsenerne sammenlignes med neuroser eller ses som symptomer på dybereliggende problemer. Neuroser kan betragtes som negative, men de er også nøglen til at løse bagvedliggende problemer«. I samme galleri kan man samtidig opleve canadieren André Ethiers første soloudstilling i Danmark. Et kranium med udstående øjne, der overfuser en hund med kongekrone og en smøg i kæften, er et af motiverne. Galleriet forklarer værkerne som et rædselskabinet og en verden, der »er skamløst – og skandaløst underholdende«. </p><p>Valby.  Mogadishni, Carl Jacobsens Vej 16, 6. sal, Valby. Begge udstillinger løber fra 1. marts-4. april.</p><p id="p9"><br /><br /><em style="bold">E.T. med gæster</em> På næsten samme adresse, hos Bendixen Contemporary Art, inviteres der til udstilling med E.T., grønne bønner og hvide ellipseformede æg. Eva Larsson er kunstneren, og projektet forklares som seks store tegninger, der ved første øjekast er næsten utilnærmelige i deres perfektion, men ved nærmere betragtning peger på en hverdagsæstetik. Eva Larsson har desuden to gæster til at ledsage sig: Rosemaria Rex, der viser fotografier, som hun har overført på tredimensionale objekter, og Maria Søndergaard Lolk, der viser monokrome malerier, som ifølge galleriet er realiseret med så mange lag maling, at »de antager skulpturel karakter«.</p><p>Carl Jacobsens Vej 20, opg. 20, 4. sal, Valby. <a href="http://Www.bendixen-art.dk">Www.bendixen-art.dk</a></p><p id="p10"><br /><br /><em style="bold">Foto gange to</em> Fotokunsten kan ses flere steder i de kommende uger. Man kan f.eks. vælge at blive i Valby, hvor fotogalleristen Peter Lav også har slået sig ned. Han viser fra i dag Pernille Koldbech Fishs ’Introducing Viola’, om mennesker i mørke interiører. På Det Nationale Fotomuseum i Den Sorte Diamant handler det om den store nationalskats samling af fotos fra 1860-1920. Museet har under titlen Spor bedt et hold fotokunstnere om at genfortælle de store fotografiske myter. Fotograferne tæller blandt andre Charlotte Haslund-Christensen, Sixten Therkildsen, Tanja Nellemann Poulsen og Jane Jin Kaisen.</p><p>Peter Lav Photo Gallery, Carl Jacobsens Vej 16, indgang 6, 3. sal, Valby. Indtil 5. april.   Det Nationale Fotomuseum i Den Sorte Diamant, Søren Kierkegaards Plads 1, Kbh. K. Fra 2. marts til 26. maj.</p><p id="p11"><a href="mailto:camilla.stockmann@pol.dk">camilla.stockmann@pol.dk</a></p><block><p></p></block><p id="p1">LARS JEPSEN: " Den dag sad jeg og legede i sandkassen ved Gudenåvej i Vanløse, hvor vi boede i nummer 7. Jeg husker det enorme brag, der kunne høres helt derover. Bagefter fik vi at vide, at ruderne på Amalie Skrams Allé i Valby, hvor min oldemor boede i nummer 34, var blevet knust ved eksplosionen." LOTTE HAUBART: " Jeg husker det tydeligt, skønt jeg kun var seks år dengang. Vi boede på den gamle Brøndbyøstervej, næsten helt ude ved Kettevej - det var på landet dengang. Vi kunne høre braget inde i vores lille parcelhus, min mor og jeg." HANNE ANDERSSON: " Jeg var ni år, boede på Vesterbro, og vi hørte braget meget tydeligt. Min far, der tilfældigvis var i nærheden af gasværket, kørte sårede i privatbil med hvide klude ud ad vinduet til Kommunehospitalet.</p><p id="p2">Der var meget stille hjemme om aftenen." LIS HAMMERAA NIELSEN: " Jeg var 16 år og boede ude ved Damhussøen. Jeg troede også, at det var en atombombe.</p><p id="p3">Sådan noget glemmer man aldrig!" VIBEKE DICH HERMANN: " Den lørdag stod jeg klokken 9.35 i badeværelset og vaskede mig... ruderne klirrede, og jeg blev meget bange..... dén oplevelse glemmer man aldrig." JENS ROST: " Vinduerne i mine forældres lejlighed blev heldigvis siddende i karmen efter en ordentlig rystetur. Min mutter siger, at ildsøjlen så ud som en atombombes paddehattesky." JENS PERSSON: " Glemmer det aldrig. Jeg var kun fire år, stod og pjaskede med vand på badeværelset på Ålekistevej i Vanløse. Ruder blev knust, og jeg troede, en flyver var styrtet ned i gården." MAIKEN BUDDIG: " Jeg var dengang 11 år. Jeg gik på Istedgade på Vesterbro.</p><p id="p4">Da jeg hørte braget, undrede jeg mig over, hvem der mon fyrede et kæmpe kanonslag af en lørdag formiddag." ALLAN MUNKHOLM: " Jeg boede på Vesterbro, og vi kunne både se og mærke det. Vi var efterfølgende ude at bese stedet - det lignede en krigszone - har stadig billederne fra det i hovedet." ULRIK SOELBERG: "(Jeg) bor meget tæt på Kulbanevej i en bungalow fra 1938. En tydelig revne i murværket vidner om denne katastrofe.</p><p id="p5">Oplevede selv det uhyrlige brag så langt væk som på Falkonergårdens Gymnasium, hvor jeg gik i 2. g. Mange troede, at nu var Tredje Verdenskrig brudt ud.</p><p id="p6">Glemmer det aldrig!".</p><p id="p7" /><p id="p1">FREDERIKSSUND De mange rejsende på S-tog linje C og H får snart en forsmag på, hvad sommerens totale spærring af togstrækningen kommer til at betyde.</p><p id="p2">Sporene på den 40 km lange strækning mellem Valby og Frederikssund skal gennemgribende renoveres. Og allerede i påsken vil Banedanmark påbegynde de indledende manøvrer til det omfattende sporarbejde.</p><p id="p3">Med andre ord skal de rejsende indstille sig på, at det vil tage længere tid at benytte offentlig transport mellem Frederikssund og Valby i alle forårets helligdage, og når strækningen spærres for togtrafik hen over sommermånederne i perioden fra den 1. juni til og med den 26. august.</p><p id="p4">Indsætter 200 Togbusser DSB indsætter Togbusser, mens der er spærret på strækningen.</p><p id="p5">" Vi har støvsuget landet for alt, hvad der er af busser. Der vil være over 200 Togbusser i aktion ad gangen. Og hver gang en bus er fyldt op, vil den køre afsted og blive erstattet af en ny bus, også selvom den ifølge køreplanen endnu ikke skulle køre," fortæller informationschef i DSB Tony Bispeskov.</p><p id="p6">Han anbefaler, at rejsende holder sig orienteret om trafikken på Rejseplanen, der opdateres to måneder frem.</p><p id="p7">Med Togbusser vil rejsetiden af gode grunde blive længere end normalt. I gennemsnit får kunderne forlænget deres rejsetid med 25-30 minutter. Det vil ikke være muligt at taget cykler med i Togbusserne.</p><p id="p8">" For nogle vil det være en fordel at tage en Togbus langs banen mellem Frederikssund og Valby. For andre vil det være en fordel at tage en Togbus på tværs af banen," fortæller Tony Bispeskov og uddyber: " Hvis man bor i Frederikssund, kan det for eksempel betale sig at tage en Togbus til Roskilde, hvorfra der er ca. 12 tog til København i timen. Skal man fra Egedal, Stenløse eller Veksø kan det bedst betale sig, at man tager en Togbus til Høje Tåstrup, hvorfra der også går ca. 12 tog i timen." Kan ikke udskydes længere Steen Neuchs Vedel er anlægsdirektør i Banedanmark. Han forklarer, hvorfor man ikke længere kan udskyde renoveringen af sporene på den 40 km lange strækning; " Det er nødvendigt, at vi går i gang nu med renoveringen af banen, så vi fremover undgår driftsforstyrrelser. Samtidig er det en fremtidssikring af hele strækningen, så passagererne får en velfungerende bane og stabil togdrift i mange år frem," siger Steen Neuchs Vedel og tilføjer: " Vi er udmærket klar over, at det vil være en drøj omgang, når togtrafikken er indstillet i så lang tid, men vi håber på en forståelse af, at det er nødvendigt at renovere strækningen nu.".</p><p id="p9"><br /><em style="bold">Få tiden tilbage</em></p><p id="p10">Som en form for kompensation, til de borgere, der normalt benytter S-toget på strækningen mellem Frederikssund og Valby, lancerer DSB som et pilotforsøg tjenesten ' Få tiden tilbage', det fortæller Tony Bispeskov; " Få tiden tilbage' er noget helt nyt, hvor man kan gå ind på nettet og registrere sine på-og afstigninger. Disse sættes ind på en konto, hvor man, når sporarbejdet er afsluttet 27. august, kan konvertere sit indestående til rejser udenfor myldretid overalt i landet. Det er en måde, hvorpå vi kan imødekomme kunderne og den spildtid de har haft.".</p><p id="p11"><br /><em style="bold">FAKTA</em></p><p id="p12">Der skal udføres en lang række fornyelsesarbejder på den ca. 40 km lange strækning. Skinner, betonsveller og ballast i og under sporet udskiftes.</p><p id="p13">Dertil renoveres ni broer, kørestrømsmasterog ledninger skal udskiftes ved Frederiksberg og diverse sikrings-og jordarbejder udføres også i hele perioden.</p><p id="p14"><br /><em style="bold">Hvornår?</em></p><p id="p15">Totalspærring af begge? spor Valby-Frederikssund i 2018: Påsken, 28. marts om? aftenen til og med den 2. april St. Bededag, 26. april om? aftenen til og med den 29. april Kr. Himmelfart, 9. maj om? aftenen til og med den 13. maj Pinsen, 18. maj om? aftenen til og med den 21. maj Sommerlukning i 12 uger,? 1. juni om aftenen til og med den 26. august I efterårsferien vil der? være aften-og natspærringer mellem den 12.</p><p id="p16">oktober til og med den 21.</p><p id="p17">oktober.</p><p id="p1">PLANER: Det store grønne område mellem Gammel Køge Landevej og Værkstedvej lige ved indkørslen til det nu tidligere grønttorv skal udvikles med boliger og erhverv. Området har siden begyndelsen af 1970' erne huset Valby Boldklubs klubhus og baner.</p><p id="p2">Borgerrepræsentationen vedtog i torsdags den lokalplan, der gør det muligt at bygge 36.000 kvadratmeter bolig, institution og erhverv på det 24.000 kvadratmeter store område.</p><p id="p3">Men indtil videre bruger boldklubben stadig faciliteterne.</p><p id="p4"><br /><em style="bold">Tegner nyt hus</em></p><p id="p5">Udvisningen kommer ikke som en overraskelse for klubben, da der i længere tid har været forhandlinger om klubbens fremtid med kommunen.</p><p id="p6">»Vi vil gerne have det bedste ud af det, Vi er i fuld gang med at tegne et nyt klubhus,« siger bestyrelsesformand Jesper Dyjak.</p><p id="p7">Klubben har fået fem millioner kroner til projektet og fået plads syd for Club Danmark Hallen i Valby Idrætspark.</p><p id="p8">Kommunen har accepteret, eller er i hvert fald opmærksom på, klubbens ønsker om ikke at flytte før et nyt klubhus står klar.</p><p id="p9"><br /><em style="bold">For lidt plads</em></p><p id="p10">Et andet ønske om ikke at blive stillet ringere, har der ikke været så megetdialog omkring.</p><p id="p11">»Det jeg frygter er, at der ikke bliver plads nok til os i det nye klubhus. Blandt andet fordi der også skal være omklædningsrum, som koster en del,« fortæller formanden. Det har han og klubben gjort opmærksom på flere gange, uden at det rigtigt har rykket noget.</p><p id="p12">Kommen er blevet stille »Vi har følelsen af, at der ikke rigtigt bliver lyttet til os, kommunen er blevet meget stille,« siger han.</p><p id="p13">Det nuværende klubhus, som i sin tid blev bygget af klubbens medlemmer selv, er på 260 kvadratmeter. Vurderingen er, at de fem millioner kun rækker til et klubhus på cirka 150 kvadratmeter.</p><p id="p14">»Nu har jeg søgt penge i klubhuspuljen. Ikke fordi jeg accepterer kommunens vilkår, men for at være proaktiv. Og så kan kommunen jo selv bestemme, det er også dem, der giver pengene i klubhuspuljen,« slutter Jesper Dyjak.</p><p id="p15">Valby Boldklub har i øvrigt haft en eksplosiv vækst i antallet af medlemmer.</p><p id="p16">I 2013 kunne man stille 198 medlemmer, mens man i august i år passerede de 450.</p><p id="p17">Størstedelen af de nye medlemmer er at finde i ungdomsafdelingen.</p><p id="p1">CVM Development, der ejes af Hoffmann Ejendomme og The Carlyle Group, offentliggør nu navnene på tre internationale tegnestuer, der skal tegne den nye bydel på Grønttorvsgrunden i Valby. Tyske Bolles+Wilson, hollandske KCAP og internationale LAB Architecture Studio er valgt, fordi de er blandt de bedste i verden til at skabe levende og nytænkende byrum. </p><p id="p2">Om få år flytter Grønttorvet ud af byen. CVM Development har købt grunden og planlægger at udvikle et nyt kvarter med boliger, detailhandel, erhverv og ikke mindst gode og levende byrum: </p><p id="p3"><br /><em style="bold">Byrum rykker</em></p><p id="p4">- Vi har spurgt folk, hvad de sætter pris på i en by, og hvad der vil kunne få dem til at flytte til et nyt sted. Det viser sig, at noget af det der betyder mest for folk er byens rum, pladserne, parkerne og byens andre mødesteder. Derfor har vi valgt at skabe en ny bydel, hvor udgangspunktet er gode byrum. Og derfor har vi valgt tre arkitektfirmaer, der har skabt markante og nytænkende byrum internationalt, og som nyder stor anerkendelse netop for deres forståelse for byrummet, siger direktør Gert Olsen, CVM Development. </p><p id="p5">JuulFrost arkitekter er CVM Developments danske arkitektrådgivere på udviklingen af Grønttorvsgrunden. Tegnestuen, der er kendt for en lang række byudviklingsprojekter, har sammen med CVM Development udpeget de tre internationale tegnestuer.</p><p id="p6">- Vi har valgt tegnestuer, der tænker i by før de tænker i huse. Det tror vi er afgørende for at skabe en ny bydel, der fungerer, og hvor folk har lyst til at arbejde, bo, købe ind og rekreere. Vores oplæg til arkitekterne er at koncentrere bebyggelserne, så gode områder til byrum og grønne rekreative arealer frigøres. Endvidere er det målsætningen, at der skabes helt nye former for mødesteder i bydelen, og vi er sikre på, at de internationale tegnestuer vil komme med nogle innovative bud, der kan overraske os, udtaler Helle Juul, indehaver af JuulFrost arkitekter.</p><p id="p7"><br /><em style="bold">Planlægning og dialog </em></p><p id="p8">Det internationale valg af arkitekter suppleres af et ønske om at trække på de bedste idéer i nærmiljøet. Derfor skal de tre tegnestuer arbejde i et parallelopdrag, en konkurrenceform bygger på åbenhed og samarbejde. Ideerne præsenteres løbende og den endelige masterplan sammensættes af de bedste ideer. De tre tegnestuer skal bl.a. præsentere deres arbejde på et åbent temamøde for borgere i Valby og København, og først færdiggøre deres forslag på baggrund af borgernes kommentarer. </p><p id="p9">- Vi vil forsøge at forene højt internationalt format med lokal viden og indsigt. Målet er at skabe en masterplan for den nye bydel, der byder på nyskabende og overraskende byrum, som folk i Valby og omegn har lyst til at besøge. Målet er simpelthen, at bydelen skal være en magnet for liv og handel, udtaler direktør Gert Olsen, CVM Development. </p><p id="p10"><br /><em style="bold">Langsigtet plan</em></p><p id="p11">De tre tegnestuer begynder arbejdet i februar og vil være færdige med forslagene før sommer. Herefter bearbejdes deres input til en samlet masterplan for den nye bydel. Byggeriet kan gå i gang, når Grønttorvet fraflytter grunden i 2011. </p><p id="p1">Roskilde Kommunes Klimafond går i 2012 til udvikling af "klimaskolen", der skal komme beboerne til gavn i den nordlige del af kommunen. En gruppe RUC forskere får også penge til at udvikle intelligente vedvarende energiløsninger for virksomheder i Roskilde.</p><p id="p2">"Vi er utroligt glade for at få denne håndsrækning fra kommunen. Allerede sidste år havde vi et stort arrangement på Lindebjergskolen med et imponerende fremmøde. Det viste den store interesse der er for projektet. Med pengene fra Klimafonden kan vi nu følge op på denne interesse og komme tættere på både klimalæringen for skolens elever men også arbejde videre med klimarigtige løsninger for lokalsamfundets beboere" siger en af initiativtagerne til "Klimaskole Lindebjergskolen og Gundsølillehallen" Hanne Kjær Jørgensen, Teknologisk Institut og næstformand i skolebestyrelsen på Lindebjergskolen..</p><p id="p3">Initiativgruppen får 50.000 kr. til indledende udvikling af læringskoncepter, 'klimaudsmykning' og caféworkshop om konkrete klimaløsninger for beboerne i Gundsølille, Ågerup, Store Valby og Lille Valby.</p><p id="p4">Pengene er klimafondsmidler, som er bevilget af Teknik- og Miljøudvalget på indstilling fra Roskilde Kommunes Klimaråd.</p><p id="p5">Der er også en gruppe forskere på RUC i projektet "ENSPAC", der får del i årets Klimafondsmidler. Præcis 99.605 kr. går til et forprojekt, der skal munde ud i forslag til mulige vedvarende energiløsninger for større virksomheder i Roskilde.</p><p id="p6">Torben Jørgensen, formand for Teknik- og Miljøudvalget og formand for Klimarådet, er glad for beslutningen om at styrke samarbejdet med RUC.</p><p id="p7">"Vi støtter meget gerne et projekt, der både gavner det lokale erhvervsliv og RUC's forskning. Projektet vil kunne danne grundlag for, at virksomheder bedre kan søge de puljer, der fra 2013 vil blive udbudt af Energistyrelsen som en del af den nye energiaftale. Det er meget fint, at RUC forskerne på den måde kan give lokale virksomheder et forspring på klimaområdet", siger Torben Jørgensen.</p><p id="p8">"Jeg glæder mig også til at følge arbejdet med "klimaskolen", for jeg tror det store lokale engagement kan føre til nogle rigtigt interessante løsninger, som resten af kommunen kan lære noget af", siger udvalgsformanden.</p><p id="p9"><br /><em style="bold">Fakta</em></p><p id="p10">Roskilde Byråd besluttede i 2011 at der skulle etableres en Klimafond på årligt 200.000 kr. Anvendelsen af disse midler skal Teknik- og Miljøudvalget beslutte efter indstilling fra Klimarådet. Man kan læse mere om Klimarådet på</p><p id="p1">VALBY: Politiet i Sverige og andre lande er blevet alarmeret om det nøje forberedte røveri, som en gruppe mænd gennemførte i går formiddag mod en pengetransport ved Jyske Bank i Valby.</p><p id="p2">Ved hjælp af spærringer -der blev lagt partisansøm ud på vejbanen, og en varevogn blev stukket i brand -forsøgte gruppen at skaffe sig et forspring i forhold til politiet, og på den måde ligner forbrydelsen de store kup til 62 og 60 millioner kroner mod Loomis og Dansk Værdihåndtering sidste år på den københavnske vestegn.</p><p id="p3">-Flere af ideerne går igen, siger Henrik Vedel, den centrale efterforskningsleder i Københavns Politi, til spørgsmålet om, hvorvidt gruppen har villet kopiere de voldsomme begivenheder på Vestegnen.</p><p id="p4">Nogle af røverne talte engelsk indbyrdes, men der er endnu ikke gode signalementer.</p><p id="p5">Nogle timer efter overfaldet, som skete klokken 9.27, blev en mistænkt anholdt i Valby.</p><p id="p6">-Han bliver sigtet for medvirken til røveriet, siger Henrik Vedel, der ikke vil røbe detaljer om denne person.</p><p id="p7">En VW varevogn, en anden varevogn og to motorcykler blev brugt af røverne, som også kørte af sted med pengetransportbilen, som holdt ved Jyske Bank.</p><p id="p8">Pengetransporten blev kørt til Vestre Kirkegårds Allé, hvor vidner så dem stå og rode med pengekufferter.</p><p id="p9">Herfra stak nogle af på cykler.</p><p id="p10">-En del personer har været involveret. Det kan godt være flere end fire, siger Henrik Vedel fra Københavns Politi.</p><p id="p11">Chaufføren på pengetransporten blev slået eller skubbet omkuld, da gruppen, der var bevæbnet med automatvåben og pistol, slog til. De var også inde i selve banklokalet, hvor de fik et mindre beløb.</p><p id="p12">-Medarbejderne er meget medtagede, siger sikringskonsulent i Jyske Bank, Stine Jensen.</p><p id="p13">/ ritzau/.</p><p id="p1">Københavnerne i almindelighed og ikke mindst dem i Sydhavnen og Valby kan se frem til endnu en strandpark i Valbyparken med blandt andet en 150 meter lang sandstrand, udendørs træningsanlæg og fuglekiggertårn.</p><p id="p2">Den nye strandpark koster på den gode side af 30 milioner kroner at anlægge sådan cirka midt på kystsiden af Valbyparken ud til Kalveboderne.</p><p id="p3">Hvis alt går vel, er de første dele af parken klar til at blive taget i brug næste år. Men først i 2021 skønnes vandkvaliteten i Kalveboderne at være så god, at Københavns Kommune også kan sige god for, at der bliver badet fra stranden.</p><p id="p4">' Projektets ibrugtagning forventes derfor at blive i august 2021,' som det hedder i projektmaterialet: ' Anlæg af faciliteter omkring stranden forventes påbegyndt i 2019 og endelig udlægning af strandsand i sommeren 2020 eller 2021, afhængig af badevandskvaliteten.' De 28 millioner kroner til Strandparken stammer fra R98 Fonden, mens kommunen selv må til lommerne for at finde yderligere et par millioner kroner til projektet.</p><p id="p5">Planerne om en ny strandpark i Valbyparken har været længe undervejs, fortæller teknik-og miljøborgmester Ninna Hedeager Olsen (EL).</p><p id="p6">Borgmesteren og Teknik-og Miljøudvalget skal på et møde på mandag i næste uge tage stilling til, om kommunen skal sige ja til såvel de 28 millioner kroner fra fonden som til forvaltningens udkast til strandparksprojekt.</p><p id="p7">I sidste ende er det op til Borgerrepræsentationen at sige endeligt ja. Ninna Hedeager Olsen vurderer, at der vil være politisk opbakning til projektet.</p><p id="p1">Som helt ung var han på det serbiske junior-landshold i alpint skiløb, men det er nu ikke derfor, at Samir Bajramovski optræder i Guiness Rekordbog.</p><p id="p2">-Skibums, det kan du godt kalde det. Jeg var god dengang som barn, og jeg løber stadig på ski i Slovenien, hvor der er billigere end i Schweiz og Frankrig, selvom vi har fået nye moderne liftsystemer.</p><p id="p3">Jeg har haft mange af mine danske venner med derned, og skiløb er jo en sport, man aldrig glemmer, uanset hvor gammel man bliver, siger Samir Bajramovski.</p><p id="p4">Sammen med sin kokke-kollega Goran Lukic, der arbejder hos ham i burger baren på Valby station, er Bajramovski manden bag verdens største burger. Endda to gange, i 2008 og 2010.</p><p id="p5">-Hjemme i Leskovac, der ligger 280 km syd for den serbiske hovedstad Beograd, er der er en årlig Barbecue Festival, som over festival-perioden besøges af mere end en million mennesker. Det var dér, vi lavede verdens største burger, der med kød og bolle vejede godt 80 kg, siger Bajramovski.</p><p id="p6">Sammen med Goran Lukic var han både i 2008 og 2010 med på det holdet bag verdens største burger. Rekorden, der er noteret i Guiness lyder på en burger på 51,8 kg. kød - og en bolle på 29 kg.</p><p id="p7">-Jeg ville godt forsøge at forbedre den rekord - op til jul næste år - og inde på Rådhuspladsen. Det satser jeg, på i december 2012, siger Samir Bajramovski til Lokalavisen.</p><p id="p8">Det er noget af en øvelse, for alene at vende en burger i den størrelse på grillen, kræver sine mænd og et vist håndelag. Men de har teknikken og hjælpemidlerne til at jonglere på grillen -folkene fra Leskovac, der er blevet verdenskendte på at lave verdens største burger. Flere gange.</p><p id="p9">I Guiness At der i USA skulle være lavet burgere på over 350 kg kan han ikke rigtigt tage sig af.</p><p id="p10">-Vi er i Guiness Rekordbog, det er det, der tæller for mig.</p><p id="p11">Han har nu drevet burgerbaren Leskovacka Pljeskavica på Valby station i tre måneder.</p><p id="p12">Og det går strygende.</p><p id="p13">Netop i denne uge har han fået lavet burger barens facade-skilt færdig, så man over disken kan læse, hvilke specialiteter, Samir og co. byder på.</p><p id="p14">-Folk er rigtig glade for vore burgere, der går i tre størrelser og koster mellem 35 og 55 kroner. Desuden sælger vi kebab mm. Der er også kommet kaffe og fire forskellige slags kager med jordbær og chokolade på menuen. Og i julemåneden får kunder, der venter på hovedretten tilbudt gløgg og æbleskiver, siger serberen.</p><p id="p15">Han ville egentlig åbne en luksusrestaurant, da han kom til Danmark før borgerkrigen i det daværende Jugoslavien først i 1990' erne -og slog sig ned i Nakskov.</p><p id="p16">Men med sin kokke-baggrund og sine rødder in mente besluttede han sig dog for først at prøve med de burgere af rent oksekød og krydderier fra Balkan, der er en succes hjemme i Leskovac. Og det slog ikke fejl.</p><p id="p17">-Kunderne her i Valby er begejstrede for vore burgere, der som nævnt fås i tre størrelser, hvor den almindelige størrelse til 45 kr indeholder 150 gram velsmagende oksekød.</p><p id="p18">Den gode smag fra kød, salat og krydderier kan Lokalavisens ude-smagende reporter med børnebørn skrive under på. Den smuttede lige ned, selvom det var den største burger, vi har set og smagt..</p><p id="p1">Sædvanligvis er det danske og udenlandske keramikere, der befolker det internationale, keramiske center Guldagergaard for at lave unik kunst. Det er det for så vidt stadigvæk, men nu er kommet en hel ny produktion til: Nøjagtige kopier af 120 år gamle mursten i helt specielle former.</p><p id="p2">Bag produktionen står værkstedsleder Richard Saaby fra Guldagergaard -og han har virkelig travlt med at genskabe mursten, der er pillet ned fra den såkaldte lanterne på Jesuskirken i Valby i København.</p><p id="p3">Foreløbig er det blevet til over 300 sten, der er formet enkeltvis og derefter brændt i ovnene på Guldagergaard.</p><p id="p4">Det er menighedsrådet ved den Valby'ske kirke, der har bestemt, at kirken skal restaureres. Og det hænger sammen med, at forurening, syreregn og vejr og vind har fået mange af kirkens sten til at forvitre.</p><p id="p5">Nu er det ikke sådan, at restaurering af en kirke kan foretages fra den ene dag til den anden. Nationalmuseet og Kulturarvstyrelsen skal ind over -og det er blandt andet herfra, at det er forlangt, at murstenene skal være som de originale. Richard Saaby har sendt prøvesten fra produktionen på Guldagergaard til Teknologisk Institut til undersøgelse -og nu foreligger resultatet af undersøgelsen.</p><p id="p6"><br /><em style="bold">Bedre end originalen</em></p><p id="p7">at mine kopi-sten faktisk er bedre end de originale og også end nutidens teglværkssten, fortæller Richard Saaby stolt. Mine sten er brændt ved en lidt højere temperatur end de originale sten. Det har betydet, at vi har ramt den originale, mørke, røde farve.</p><p id="p8">Samtidig har den højere temperatur ved brændingen den positive sideeffekt, at stenene er blevet hårdere og dermed mere vejrbestandige.</p><p id="p9">De forvitrer ikke så let.</p><p id="p10">Richard Saaby har haft de originale sten fra Jesuskirken liggende på Guldagergaard, så han har kunnet lave nøjagtige kopier.</p><p id="p11">Det er et kæmpearbejde, for hver enkelt sten er håndarbejde. Stenene har forskellige former, og Richard Saaby har gjort stenene en anelse større end de originale, inden de kommer i ovnen.</p><p id="p12">-Ved brændingen svinder stenene lidt ind -og jeg skulle gerne ende med at have nye sten i nøjagtig samme størrelse som de originale sten, forklarer han.</p><p id="p13"><br /><em style="bold">Dollar-tegn</em></p><p id="p14">Det er første gang, Guldagergaard har kastet sig ud i projekter som murstensprojektet til Jesuskirken.</p><p id="p15">-Men vi har alle faciliteterne og ekspertisen til en sådan produktion, fortæller lederen af Guldagergaard, Mette Blum Marcher, med dollartegn i øjnene. For selvfølgelig betyder sådan en opgave også noget for stedets økonomi i disse fi-nanskrise-tider. Indtægtsdækket virksomhed er altid velkommen.</p><p id="p16">Hvor stort projektet med Jesuskirken ender med at blive står hen i det uvisse.</p><p id="p17">I første gang er det den øverste lanterne på kirken, der bliver restaureret, men tilsyneladende går menighesrådet så videre med resten af kirken, så der kan blive behov for at skifte rigtig mange sten.</p><p id="p18"><br /><em style="bold">JESUSKIRKEN ER BRYGGER JACOBSENS KIRKE</em></p><p id="p19">. Jesuskirken i Valby i København er en af landets mere særprægede kirker. Kirken er tegnet af aktitekt Vilhelm Dahlerup for bygherren, brygger Carl Jacobsen ( Carlsberg).</p><p id="p20">. Bryggerens ønske var, at kirken skulle genlyde af smuk musik, og akustikken i kirken er god. Kirken rummer to meget fine orgler.</p><p id="p21">. Egentlig er kirken opført siom et mausoleum for Carl Jacobsen og hans familie -og i krypten under kirken står familiens sarkofager.</p><p id="p22">. Kirken blev indviet 15. november 1891. Det selvstændige klokketårn stod først færdige i 1895. Forbilledet for den egentlige kirke er Notre-Dame-la-Grande i Poitiers i det vestlige Frankrig. Jesuskirken er meget utraditionel i sin indretning og har af nogle været kritiseret fot at være blasfemisk. Det kan hænge sammen med, at brygger Jacobsens af sin egen præst blev karakteriseret som fritænker. Pudsigt er det, at der på alteret sidder et pentagram -og bagsiden af kirken er prydet med to søjler og en bue med nogle af tegnene fra dyrekredsen mejslet ind. Toppen af buen bærer et ligebenet kors med et omvendt pentagram -bryggeristjernen.</p><p id="p23">Kilde: Wikipedia, den frie encyklopædi.</p><p id="p1">SWINGTIME I PRØVEHALLEN: Festivalen Valby Summer Jazz svinger igen. Saxofonist, Valby-dreng og musikchef for Montmartre, Benjamin Koppel, afholder igen i år 20 jazzkoncerter på 10 dage i kulturhuset Prøvehallen 1.-10. Juli.</p><p id="p2">Valby Summer Jazz 2011 er en del af Copenhagen Jazz Festival.</p><p id="p3">Benjamin Koppel er jazz-blyanten, der kan spidse dine ører.</p><p id="p4">Iført visioner, mod og musikenergi har han sat Valby på jazzens internationale generalstabskort, og midt i travlheden fortæller han sin dagbog om festivalens sidste skruer, der skal på plads, om livet med familien og det nytænkende arbejde med den musik, han elsker, og som tydeligvis også elsker ham.</p><p id="p5">Sidste år blev festivalen et tilløbsstykke. I år kan man bl. a. opleve soul-folk-rock legenden Annisette fra Savage Rose prøve kræfter med jazzen for første gang. Også gospeldivaen Marie Carmen Koppel synger jazz. Desuden kan man høre slagtøjsdronningen Marilyn Mazur og Jesper »Jokeren« Dahl. Kommer de slet ikke - de store plettede jazz-rovdyr fra byen, der aldrig sover? Jo da, den svingende vandring går her i sommer fra Harlem til Valby, for naturligvis kradser de amerikanske jazz-katte på plakaten.</p><p id="p6">Øverst! www.valbysummerjazz.</p><p id="p7">dk Dagbog for Benjamin Koppel -søndag 12.</p><p id="p8">juni -søndag 19.juni.</p><p id="p9"><br /><em style="bold">Søndag 12. juni</em></p><p id="p10">Valby Summer Festival 2011 skydes snart i gang. Men i dag slapper vi af. Min kæreste og jeg fejrer 20 års kærestedag Oprindeligt havde vi inviteret lidt venner og den nærmeste familie til en intim lille sammenkomst. Men pludselig greb det om sig og jeg måtte skaffe fadølsanlæg og 100 plastikstole på rekordtid og købe 19 ½ kilo økologisk frikadellefars, som jeg stegte i nat.</p><p id="p11">I løbet af dagen tæller vi flere end 175 børn og voksne i haven, familie og venner, knashyggeligt.</p><p id="p12">Min kæreste, Ann er familiens kagemester og havde bagt verdens største jordbærkager på 1 X 1 meter, så der var rigeligt til både børn og voksne.</p><p id="p13">Nu er det nat, det blev en skøn fest, og de sidste gæster er lige gået efter tolv timers fest. Jeg er glad og udmattet.</p><p id="p14"><br /><em style="bold">Mandag 13. juni</em></p><p id="p15">Panik! Telefonen ringer, før jeg er stået ud af sengen. Vi er nødt til at aflyse to planlagte koncerter under Valby Summer Jazz 2011. Der er kun tre uger til jazzfestivalen, og programmer, plakater og flyers er i trykken.</p><p id="p16">Gisp. Vi må stoppe trykningen med det samme.</p><p id="p17">Og så skal jeg saftsuseme selv ha' sat tryk på! Vi skal opfinde nye koncepter til de to koncerter.</p><p id="p18">Jeg styrter ned i kælderen, hvor jeg har mit kontor, og hvor mine faste ansatte sidder og arbejder. Der er tomt, selvom klokken er 11. Damn! Det er jo helligdag i dag! Det er pinse. Resten af dagen går med opringninger og mails til musikere i USA. Og så skal jeg lige øve repertoiret til de næste dages koncerter i Sæby.</p><p id="p19"><br /><em style="bold">Tirsdag 14. juni</em></p><p id="p20">Møde på Gyldendal. Jeg er ved at skrive en bog om musik, »Ud af Musikken«, som handler om alt det, man får ud af at arbejde med, lytte til og elske musikken, fra dannelse over læring til tolerance og mod.</p><p id="p21">Jeg skriver sammen med min ven, coach og skolelærer Casper Rongsted, og vi går over de 300 sider med lup for alt lige fra stavefejl til meningsforstyrrelser sammen med vores topfede redaktør.</p><p id="p22">Om eftermiddagen flyver jeg til Ålborg for at spille på Sæby Jazzfestival. Kommer sent hjem og tjekker indbakken.</p><p id="p23">Der er gudskelov svar på nogle af mine mange mails, blandt andet fra min amerikanske samarbejdspartner, pianisten Kenny Werner, som jeg laver programmet til Valby Summer Jazz 2011 sammen med.</p><p id="p24">Det ser ud til at vi er ved at få hul igennem til nogle gode musikere. Sover tungt.</p><p id="p25"><br /><em style="bold">Onsdag 15. juni</em></p><p id="p26">Jeg er blevet slået til Ridder! Den franske kulturminister har givet mig Chevalier dans L ´ Ordre des Arts et des Lettres.</p><p id="p27">Det er en fornem udnævnelse, som man får for at gøre en særlig indsats for fransk og international kultur ( hvad har jeg nu lavet?), og jeg betragter den som et stort klap på skulderen. Jeg er også kommet i fint selskab! Kylie Minouge, Bob Dylan, T. S. Eliot og Clint Eastwood er også med i klubben, det er sgu ret sjovt.</p><p id="p28">Om aftenen spiller jeg med Moonjam på Damhuskroen.</p><p id="p29">Moonjam har et helt særligt, trofast publikum, og det er altid hyggeligt. Det er skide sjovt, og som en ekstra bonus kommer mine forældre ( Ulla og Anders Koppel. red) tilfældigvis forbi på deres aftentur rundt om Damhussøen.</p><p id="p30">De falder pladask for stemningen og min mor bliver ekstra stolt, da jeg fortæller hende om min nye franske titel. Så nu har hun udnævnt mig til ridder af Damhuskroen!.</p><p id="p31"><br /><em style="bold">Torsdag 16. juni</em></p><p id="p32">Jeg står tidligt op, spiser morgenmad med børnene og vi cykler til skole. Så indøver jeg et nyt repertorie hjemme i stuen.</p><p id="p33">I aften skal jeg spille med en af jazzens superstjerner, Peter Erskine, på Montmarte.</p><p id="p34">Han har spillet trommer i Weather Report og spiller psykopat-godt, så jeg glæder mig vildt! Vi prøver på Montmartre om eftermiddagen, jeg kører tilbage til Valby og henter børn, køber ind og laver mad, inden jeg tager ind til aftenens koncert kl. 20.</p><p id="p35">Jeg kommer hjem ved midnatstid, og ser min kone sidde og sove i sofaen. Endelig kan jeg slappe af.</p><p id="p36"><br /><em style="bold">Fredag 17. juni</em></p><p id="p37">En mail tikkede ind i nat fra New York. David Sánchez, en af tidens bedste hotte saxofonister har sagt ja til at spille på Valby Summer Jazz. Det er fantastisk.</p><p id="p38">David Sánchez har nærmest pop-stjerne status, og vi har sidste gang spillet sammen i 1999, så det bliver hyggeligt at ses igen. Endelig er programmet helt på plads, og vi kan koncentrere os om alt det praktiske omkring festivalen.</p><p id="p39">Det har været nervepirrende, men foran venter forhåbentlig endnu en forrygende festival i Valby og Prøvehallen med to koncerter hver dag -der skal spilles uden pauser, da det giver en særlig koncentreret oplevelse for publikum og musikere.</p><p id="p40">Om eftermiddagen er der statusmøde på Jazzhus Montmarte.</p><p id="p41">Jeg blev udnævnt til musikchef for jazzhuset 1. februar, og vi sammensætter næste års musikprogram. Prøver og koncert om aftenen.</p><p id="p42"><br /><em style="bold">Lørdag 18. juni</em></p><p id="p43">Sommerfest på Freinetskolen, hvor min ældste datter Astrid går i 2. klasse og hvor jeg selv var elev for 20 år siden.</p><p id="p44">Der kommer hundredevis af forældre og børn, Astrid skal optræde med sit mime-hold, jeg og min far Anders spiller til, super hyggeligt. På vej hjem skal jeg købe fødselsdagsgave til en af mine døtres veninder.</p><p id="p45">Jeg drøner jeg ind i Tiger og ser, at vores nyeste udgivelse står fremme på disken.</p><p id="p46">Senere taler jeg med min tante Annisette, som giver to koncerter på Valby Summer Jazz. Vi taler om, hvad hun skal synge, og overvejer gamle Billie Holliday sange og Savage Rose nummeret »What do you do now«, som blev indspillet med den legendariske saxofonist Ben Webster, som jeg i øvrigt er opkaldt efter.</p><p id="p47">Ender natten med at sidde og skrive noder indtil kl 3.30 - har ikke rigtig nået at forberede søndagens indspilning endnu.</p><p id="p48"><br /><em style="bold">Søndag 19. juni</em></p><p id="p49">I studiet hele dagen. Vi indspiller cd med Peter Erskine og holdet fra Montmartre.</p><p id="p50">Det bliver topfedt, vi indspiller primært mine kompositioner, nedskrevet natten i forvejen, og de fungerer heldigvis perfekt.</p><p id="p51">Senere kommer min søster Marie Carmen Koppel forbi med sin datter og spiser middag.</p><p id="p52">Vi snakker om hendes koncerter, hun skal optræde med det originale band fra cd' en »Brooklyn Jazz Session« under Valby Summer Jazz, og hun glæder sig til at møde musikerne igen -har ikke set dem siden de indspillede cd' en i New York sidste efterår.</p><p id="p53">Jeg læser godnathistorier for mine børn og falder i søvn i deres seng. Nu er der 11 dage til. Det bliver et stort arbejde - men glædesfyldt.</p><p id="p1">ÅBNINGSFEST: En kold tirsdag i november tilbage i 2011 var der fulde huse til et borgermøde på Gammel Jernbanevej i Valby.</p><p id="p2">Temaet var drømmen om en ny biograf og der var mange forestillinger om, hvad der kunne og ikke kunne lade sig gøre. Men først og fremmest var der optimisme og håb.</p><p id="p3">I denne uge bliver drømmene til virkelighed, når andre drømme og fantasier udspiller sig på de tre store lærreder i Valby Kino.</p><p id="p4">Efter næsten 40 år som kino-løs bydel med enorm filmhistorie i bagagen kan hver en valbyborger nu igen bryste sig af egen biograf. Og ikke en hvilken som helst biograf.</p><p id="p5">En biograf med flere end 100 frivillige, der står for driften, har kæmpet en kamp for at blive færdige med stole, lokaler og program, så alle kan nyde duften af popcorn og lyden af eventyr i biografens mørke.</p><p id="p6"><br /><em style="bold">Noget for enhver</em></p><p id="p7">Når de sidste nattearbejdstimer er overstået for de engagerede kræfter og de mange frivillige, der står bag den nye biograf er det tid at læne sig tilbage i de bløde, røde sæder og nyde den ene filmoplevelse efter den anden.</p><p id="p8">På lørdag begynder showet allerede fra ved middagstid, hvor de første film bliver vist for børn og senere udvides programmet til det mere voksne publikum. Der venter publikum både to forpræmierer og en række film i weekenden.</p><p id="p9">»Der er reception fra klokken 13 til 17, hvor alle, der har lyst at se biografen kan kigge forbi. Og allerede lørdag er vi klar med billetsalget,« fortæller Martin Boserup, der er formand for Fonden Valby Kino.</p><p id="p10"><br /><em style="bold">Film-smagsprøver</em></p><p id="p11">Filmprogrammet er så små ved at være på plads og det samme gælder vagtplanen for de mange frivillige, der skal stå for både billetsalg drift af cafeen.</p><p id="p12">»Vi håber, at vi får billetbestillingen online allerede torsdag.</p><p id="p13">Men ellers kan man købe billetter ved indgangen, når vi åbner lørdag,« fortæller Katrine Clausager Rich, der er daglig leder i Valby Kino.</p><p id="p14">I forbindelse med åbningen af den nye biograf er der både Danmarkspremiere, forpremiere og repriser i kinokalenderen.</p><p id="p15">Kig forbi allerede fredag, når dørene bliver slået op til forfriskninger, rundvisning og en smagsprøve på korte film i den spritnye biograf.</p><p id="p1">Det er højsæson for julefilm med nisser og sne, kager og hygge.</p><p id="p2">Sådan er det til dels også i filmklubben Valby Kino, som har to forestillinger den kommende uge.</p><p id="p3">På lørdag den 3. december vises ny-klassikeren " Muppets juleeventyr" i Zone 2 i Valby Kulturhus. Filmen starter kl. 11.</p><p id="p4">Børnefilmen er en fri gendigtning af den engelske digter Charles Dickens klassiker " Et juleeventyr".</p><p id="p5">Den handler om den strenge pengepuger Ebenezer Scrooge, der i sidste øjeblik får chancen for at ændre sit liv i positiv retning. Han får hjælpaf sin ydmyge bogholder - i skikkelse af Kermit The Frog.</p><p id="p6">Det er en forrygende og rørende historie med alle de kendte figurer fra Jim Hensons Muppet-univers.</p><p id="p7">Entreen er 50 kr, men så dækker den også sæsonens resterende syv filmi Valby Kinos Børnefilmklub.</p><p id="p8">Næste onsdag den 7. december kl. 18.30 viser Valby Kino " The Tree of Life", som tidligere i år har vundet den estimerede Cannes-filmpris De Gyldne Palmer. Det er en ambitiøs film, der kræver noget af sit publikum, men også er en stor oplevelse, lyder det fra filmklubben.</p><p id="p9">Oveni billetprisen får biografgængerne lidt julehygge glögg og småkager fra kl. 18.30.</p><p id="p10">Sean Penn og Brad Pitt " The Tree of Life" har den forrygende dygtige Sean Penn i hovedrollen som den midaldrende Jack, der tænker tilbage på sin barndom med to mindre brødre og sine meget forskellige forældre.</p><p id="p11">Moderen spilet af Jessica Chastain er et spirituelt, blidt og positivt menneske. Faderen spillet af Brad Pitt er en ambitiøs forretningsmand, der kræver kæft, trit og retning af de tre sønner, som han også elsker højt. Jacks ene lillebror dør, da han er blot 19 år gammel, og det sætter sig tragiske spor hos den lille familie. Spor, som forfølger Jack livet igennem.</p><p id="p12">Det er dette tab og erindringerne, det fører med sig, som kaster den midaldrende Jack ud i en eksistentiel krise.</p><p id="p13">Livet Filmen er dog ikke så banal, som lyder. Dels begynder filmen med en timelang skabelsesberetning, der opruller verdens tilblivelse fra Big Bang til i dag, akkompagneret af pompøs klassisk musik.</p><p id="p14">Dels beskæftiger " Livets træ" sig med livets store spørgsmål: Det enkelte menneske i sammenhæng med tid og rum, univers og stjernestøv.</p><p id="p15">Vigtigheden af nåde og barmhjertighed i forhold til den ubarmhjertige natur.</p><p id="p16">Det er stort, pompøst, og efter nogles mening " bare for meget".</p><p id="p17">De danske anmeldere var dog overvejende begejstrede for filmen, som dagblade Politiken gav topkarakter: "' The Tree of Life' er både en bevægende film og en svimlende rejse i tid og rum, skrev bladet i sin 6-stjernede anmeldelse..".</p><p id="p1"><br /><em style="bold">4. marts 2005 - kl. 15:50</em></p><p id="p2">- Vi har anholdt den mand, som vi regner med er gerningsmanden, siger kriminalinspektør fra Københavns Politi Ove Dahl.</p><p id="p3">Politiet beskriver området omkring Hornemanns Vænge i Valby som "et miljø med alkoholiserede personer". Meget tyder på, at der har været et drikkelag i lejligheden. Politiet vurderer, at de involverede sandsynligvis var blevet uenige og kom op og slås.</p><p id="p4">- Manden er ikke død af vold med de bare næver. Han er blevet slået med et stumpt instrument, siger Ove Dahl.</p><p id="p5">Politiet afventer stadig obduktionsrapporten, som vil klarlægge dødsårsagen i detaljer.</p><p id="p6">/ritzau/</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=76083&amp;OpointData=15edf85271bd7346a045ceef51ef1220JmlkX3NpdGU9NzIwJmlkX2FydGljbGU9MjY5NjQmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Horsens-Folkeblad.dk</a></p><p id="p1">Der venter et par spændende og nervepirrende kampe for Fremad Valbys KS-hold. Måske.</p><p id="p2">For holdet er muligvis allerede i denne stund rykket op i Danmarksserien.</p><p id="p3">Fremad Valby er blevet nummer to i Københavnsserien og spillede i aftes i Taastrup Idrætspark mod Herlufsholm GF fra Næstved. Vinderen af denne kamp er rykket op i Danmarksserien, mens taberen får en ekstra chance på lørdag mod taberen af opgøret mellem B. 1909 og Vorup FB, der også blev spillet i aftes.</p><p id="p4">Københavnsserien er vundet af Kastrup, der er rykket direkte i Danmarksserien.</p><p id="p5">Så nu er det voldsomt spændende, om Fremad Valby vandt i aftes -eller olm holdet skal ud og møde B. 1909 eller Vorup.</p><p id="p6">Det er ikke helt nemt at finde rundt i DBU's struktur: Mens der kun er et hold, der rykker direkte op fra KS er der to hold, der rykker op fra Sjællandsserien.</p><p id="p7">Herlufsholm blev således " kun" tre'er i Sjællandsserien, men er alligevel kommet til kvfalifikationskampe.</p><p id="p8">Den tidligere storklub fra B. 1909 -tidligere pokalvindere og danske mestre -røg i Fynsserien efter det mislykkede eventyr med FC Fyn.</p><p id="p9">Men også Vorup har et stærkt hold, så det er ikke muligt forudsige hvem Fremad skal møde, hvis det blev til et nederlag i aftes.</p><p id="p1">Friske frugter, sprudlende planter og sprøde grøntsager. Det er sådan, de fleste kender Grønttorvet i Valby, der de seneste 60 år var handelsområde for frugt og grønt i København.</p><p id="p2">Grønttorvet lukkede i april, og nu begynder en længere omdannelsesproces fra engroshandelsområde til en helt ny bydel i København.</p><p id="p3">Planen er at forvandle Grønttorvet til bydelen Ny Valby med boliger til 4.000 indbyggere fordelt på 2.000 lejligheder og rækkehuse.</p><p id="p4">Selv om omdannelsen af det 160.000 kvm store areal kommer til at foregå, således at den eksisterende bygningsmasse bliver fjernet for at bygge nyt, har projektet stadig en vision om at bevare den gamle handelshistorie.</p><p id="p5"><br /><em style="bold">Spiller på det grønne</em></p><p id="p6">»Idéen med det nye grønttorv er at forvandle det gamle industriområde til en ny bydel med et stort, nyt grønt parkområde i midten. Vi bygger videre på den tidligere historie og gør alt, hvad vi kan, for at spille på det grønne.</p><p id="p7">Det er dét, man kommer til at flytte derud efter,« fortæller Thomas Kock, der er kreativ direktør og indehaver af Werk Arkitekter, som udvikler byplanen for Ny Valby.</p><p id="p8">Planen er, at de søjler, der vil blive bevaret, skal danne udgangspunkt for en to hektar stor park i midten af det kommende boligområde, som skal være et opholdsområde for beboerne og også have egen børneinstitution.</p><p id="p9">Hans-Bo Hyldig fra FB Gruppen er glad for, at historien skal flytte med over i den nye bydel sammen med de kommende beboere, selv om bygningerne skal nybygges.</p><p id="p10">»Bygningsmæssigt er der ikke noget, der omdannes.</p><p id="p11">Alt bliver nybyggeri. Men vi markerer det område, hvor den gamle markedshal har været. Den har nogle søjler, som kommer til at blive stående for at bevare en del af handelshistorien,« fortæller Hans-Bo Hyldig, der påpeger, at nybyggeriet bliver med bæredygtighed for øje.</p><p id="p12">»En del af selve byggeriet vil også bestå af genanvendte materialer fra det gamle grønttorv,« fortæller han.</p><p id="p13"><br /><em style="bold">Beboere får væksthuse</em></p><p id="p14">Foruden at beholde en fysisk del af det gamle grønttorv vil markedets grundtanke også blive overført til den nye bydel, hvor beboerne skal have mulighed for at dyrke egne grøntsager og frugter på et areal på i alt 1.000-2.000 kvm med væksthuse.</p><p id="p15">»Håbet er, at man kan se et levn fra det gamle grønttorv i parken. For at bevare historien er planen at etablere en række væksthuse, hvor der kan blive dyrket grønsager.</p><p id="p16">Det skal være billedet på, at vi tænker grønttorvets historie ind i nybyggeriet,« forklarer Hans-bo Hyldig.</p><p id="p17">Ifølge Thomas Kock kommer væksthusene i Ny Valby til at gøre området grønnere end andre steder i København.</p><p id="p18">»Hjertet i planen er den store park. Det særlige ved den er, at vi tager facaden og taget af den gamle markedshal og beplanter den, men lader dele af søjlekonstruktionen stå, så man stadig har historien,« siger han og peger på, at det bæredygtige element skal skabe et fælles samlingspunkt.</p><p id="p19">»Udover parken vil der komme en række intensive, grønne gårdrum, hvor man kan dyrke jorden sammen.</p><p id="p20">Derudover vil der også være væksthuse oppe på hustagene.</p><p id="p21">Drømmen er at skabe en bydel, hvor fællesskabet kan spire, og hvor man eksempelvis kan være sammen om at plukke frugt og presse dem,« siger han.</p><p id="p22"><br /><em style="bold">Bydel med historie</em></p><p id="p23">Ifølge Thomas Kock skal Grønttorvets historie være med til at adskille Ny Valby fra de resterende nye bydele i København, hvis herlighedsværdi er, at de ligger tæt på vandet.</p><p id="p24">Den umiddelbare adgang til grønne oplevelser så tæt på byen bliver nemlig Ny Valbys herlighedsværdi.</p><p id="p25">»Det bliver en anden måde at bo i byen på. Tanken er at styrke fællesskabet, bl. a. ved at tilbyde de mindre væksthuse.</p><p id="p26">Det kommer alt sammen af den gamle historie, som vi gør alt for at få så meget med af som muligt,« forklarer han.</p><p id="p27">Et andet initiativ, som skal gøre Ny Valby særpræget, er bydelens egen restaurant, nævner Hans-Bo Hyldig.</p><p id="p28">Tanken er nemlig at skabe en bæredygtig restaurant, som også skal føre det gamle grønttorvs principper videre.</p><p id="p29">»Intet er endnu sikkert, men jeg så gerne, at der også kommer en restaurant, der skal tilberede de grøntsager, som vil blive dyrket i parken.</p><p id="p30">Det har jeg en drøm om,« siger han.</p><p id="p31">finans@finans.dk </p><p id="p32">Drømmen er at skabe en bydel, hvor fællesskabet kan spire.</p><p id="p33">Thomas Kock, direktør og indehaver af Werk Arkitekter.</p><p id="p34"><br /><em style="bold">Fakta: NY VALBY</em></p><p id="p35">Ny Valby bliver en helt ny bydel på det gamle grønttorv fra 1958, som gartnere og blomsterhandlere forlod i april for at flytte til det nye grønttorv Copenhagen Markets i Høje Taastrup.</p><p id="p36">Byggeudvikleren FB Gruppen (Fokus på Boliger) har i samarbejde med pensionsselskabet PKA købt arealet på næsten 160.000 kvm (svarende til 22 fodboldbaner).</p><p id="p37">Den nye bydel er baseret på en byplan fra tegnestuen Werk Arkitekter og omfatter 90 pct.</p><p id="p38">boliger fordelt på 2.000 blandede enheder - bl. a. rækkehuse og fem højhuse på 50-80 meters højde. En del af visionen for Ny Valby er, at salgspriser og lejeniveauer skal være lavere end i flere andre nye bydele i København.</p><p id="p39">Hjertet i den nye bydel bliver en stor park, hvor dele af søjlekonstruktionen fra den store auktionshal bevarer de historiske rødder. Derudover kommer to børneinstitutioner, butikker, caféer og formentlig også kontorer.</p><p id="p40">Byggeperioden ventes at strække sig over fire-fem år og beløbe sig til mindst 5 mia. kr.</p><p id="p41">Kilde: FB Gruppen A/ S.</p><p id="p1">I et årtusinde lå her bøndergårde i Københavns grønne forland. Midt i 1800-årene ankom industrien med sine støjende maskiner og rygende skorstene; på historiens skala en kort bemærkning, en parentes.</p><p id="p2">For nu er her stille igen, fabrikken er lukket, sidste mand for længst stemplet ud. Mens produktionens jord og bygninger omkalfatres til sindigere formål, skal her som tilforn atter bo mennesker i familieidyllens ro og mag.</p><p id="p3">Vi er på den 230.000 kvm store grund mellem Vigerslev Allé, Gammel Køge Landevej og banelinjen.</p><p id="p4">Vi er hos F. L. Smidth.</p><p id="p5">Det var her den driftige ingeniør Frederik Læssøe Smidth for 130 år siden lagde grunden til det vaskeægte industrieventyr; her, han i 1913 byggede Valby Maskinfabrik for at producere maskiner og udstyr til den givtige cementproduktion.</p><p id="p6">Og det er her 98 familier - et århundrede senere - flytter ind i moderne boliger, udviklet af De Forenede Ejendomsselskaber.</p><p id="p7"><br /><em style="bold">Cirklen er sluttet</em></p><p id="p8">Dette nyeste kapitel af Valbys historie er skrevet efter en masterplan af Henning Larsen Architects fra 2004, udarbejdet for Københavns kommune. Den blev påkrævet i takt med, at F. L. Smidth flyttede produktionen til andre adresser; til sidst lukkede også Valby Maskinfabrik efter et glorværdigt liv og en vækst fra 30 til 1.200 ansatte i 1957! Masterplanen blander bolig og erhverv på de i alt 110.000 kvm, der i dag ejes af De Forenede Ejendomsselskaber.</p><p id="p9">Maskinfabrikkens marketenderi, fræsehal og arbejdernes omklædningsrum er allerede ombyggede til nye tilværelser som showrooms, kontorer og butikker.</p><p id="p10"><br /><em style="bold">Divaerne</em></p><p id="p11">Nu står boligetapen ' Valby Maskinfabrik' færdig i nye bygninger, formet som et U med fire etager. Og De Forenede Ejendomsselskabers lejeboliger er tilmed placeret på nye adresser, der er navngivet efter en trio af dansk teaters store divaer: Clara Pontoppidan, Lily Broberg, Bodil Ipsen. Her er vi jo naboer til Nordisk Film og ikke langt fra Frederiksbergs lattermilde revydistrikt.</p><p id="p12">Det hele sceneri formelig damper af historie.</p><p id="p13">Den føres på en måde videre i facadernes murværk. Og så alligevel ikke, for her forlader vi lommen i tiden, sætter uret i gang og træder ind i supermoderne familieboliger, anno tredje årtusind. Varslet har vi fået af de mursten, der ikke længere er røde, som traditionen ellers byder med rødder i cementkoncernens eget hovedsæde, derovre på Ramsingsvej. På Valby Maskinfabrik er stenene stadig i det gammeldanske format, men nu af modernismens farvekode farvelagt i gråtoner og sort.</p><p id="p14"><br /><em style="bold">Miljøcertifikat</em></p><p id="p15">-Vores vision er først og fremmest at medvirke til at skabe en både attraktiv og aktiv bydel, hvor mennesker kan leve i trygge og gode rammer både inde og ude, lyder overskriften fra Kim Bjørn Arkitekter. Tegnestuen har siden 1995 opbygget en bred erfaring indenfor byggeriets discipliner og samarbejdsformer og er kendt for at skabe projekter, der kombinerer god arkitektur med gennemarbejdede og bygbare løsninger. Det er samtidig løsninger, der opfylder kundernes ønsker og behov.</p><p id="p16">Som supplement til det moderne formsprog manifesteres de kunderelevante løsninger i Valby Maskinfabrik gennem inventarets høje kvalitet og af den kendsgerning, at projektet bliver udstyret med et certifikat på bæredygtigheden fra den britiske standard BREEAM. Standarden vurderer byggeriet på dets livscyklus, inklusive materialernes historie, de anvendte metoder under opførelsen og det færdige projekts drift, vedligeholdelse og levetid. Valby Maskinfabrik er opført efter de krav, som vil blive gældende i Bygningsreglementet 2015 for isoleringsværdier og forbrug af energi som vand, varme og el.</p><p id="p17">Også i den optik er Kim Bjørn Arkitekter på hjemmebane: - Energi og miljø er en naturlig forudsætning for vores arbejde. Det er vores ambition at optimere alle vores projekter mest muligt og fra starten indarbejde bæredygtighed i projektets arkitektoniske udtryk og kvalitet, energimæssigt, socialt og økonomisk, lyder en udtalelse fra Kim Bjørn Arkitekter.</p><p id="p18"><br /><em style="bold">Bærende beton</em></p><p id="p19">MT Højgaard har i det lys løftet en totalentreprise på 10.000 kvm med bærende facader og etagedæk af beton og letbeton. Det er den konstruktivt bærende kerne i boligprojektet. Producenten er Contiga Tinglev, som bestemt er kommet forrest i feltet i de senere år, og i dag spytter elementer ud i serier fra Danmarks største produktionsapparat til det formål. Et projekt som Valby Maskinfabrik hører til i kategorien for specialkompetencer med produktion af et bredt program af elementer: 11.000 kvm etagedæk ( huldæk), 12.000 kvm facadeelementer ( 190 mm) og 8.000 kvm letbeton-elementer til montage som indvendige skillevægge.</p><p id="p20">-Valby Maskinfabrik stiller krav til alt det, som vi er gode til: Styrke, fleksibilitet og præcision i leveringen, observerer salgschef Per Henrik Petersen, Contiga Tinglev A/ S. Som totalleverandør af rådgivning, tegning, statik, produktion og montage har den sønderjyske elementproducent i 30 år specialiseret konstruktion, produktion og montage af betonelementer: I denne sag er betonelementerne ikke per se en dynamo for bæredygtigheden; det er i konteksten med tilbehøret, at de bliver det.</p><p id="p21">BREEAM certifikatet inkluderer således en række faktorer: Forurening, ledelse, vand, sundhed og trivsel, transport, affald, arealforbrug, økologi, energi og materialer.</p><p id="p22">I de sidste kategorier optræder f. eks. avancerede 3-lags termoruder og solceller på de flade tage.</p><p id="p23"><br /><em style="bold">Badekabiner</em></p><p id="p24">Det hører også med til bæredygtigheden, at der bygges effektivt og med fokus på kvalitetskontrol.</p><p id="p25">Her er det værd at hæfte sig ved de præfabrikerede løsninger til huset, som også omfatter boligernes baderum: De er udført som industrielt fremstillede kabiner, der fuldt udstyret med sanitet, overflader og installationer ankom til byggepladsen for at blive hejst på plads i de enkelte boliger med kran.</p><p id="p26">Producenten er svenske PART Construction, hvis kabineløsninger ikke mindst udmærker sig ved en reduceret vægt: Vægge af lette materialer og bund af armeret beton i en dimension, der er lidt tyndere end de konventionelle mål på markedet. De kvaliteter gør PART Constructions moduler specielt egnede til renoveringsformål, konstaterer den svenske producents danske agent, Benny Madsen. Pointen er, at også etagedæk af betydelig alder kan bære letvægtskabinerne.</p><p id="p27">PART Constructions etablerede produktion i nordsvenske Kalix - ved den Botniske Bugt - i 1989 og har især været aktiv i Danmark i de sidste tre år. Aktuelt er leveret til større byggesager som plejecenter Fælledgården i København og til hoteller i den nordiske Scandic kæde. Til boligprojektet er bademiljøerne udstyret med bl. a. armaturer fra tyske Grohe og keramiske beklædninger fra Marazzi Gruppo Ceramiche Spa i Italien.</p><p id="p28"><br /><em style="bold">Hurtigmaling</em></p><p id="p29">De præfabrikerede kabiner blev leveret med færdige overflader efter samme recept som en overvejende del af byggeriets andre komponenter, altaner, vinduer, inventar ( fra Svane Køkken).</p><p id="p30">Alligevel var der plads til en omfattende malerenteprise, løftet af RT Byg af 2010, en allround håndværksvirksomhed, etableret af René Teichert. RT Byg leverer ydelser indenfor de fleste af byggeriets discipliner og har opdyrket spidskompetencer indenfor facaderenovering. I dette projekt bestod opgaven i fuldspartling og malerbehandling af alle betonvægge i boliger og trappehuse og af bemaling af træværk. RT Byg af 2010 har også tidligere udført opgaver for MT Højgaard og er kendt for fleksibilitet og evne til at levere løsninger under tidspres.</p><p id="p31">Det var også en faktor i denne sag, oplyser René Teichert, som med sit hold på syv malere fik et lille års tid til at færdiggøre de i alt 98 boliger samt opgange og kældre: 2,2 dage pr. bolig i størrelser fra 75 til 118 kvm med fra to til fire værelser! Valby Maskinfabrik er begyndelsen på et nyt bolig-og erhvervsområde i en hovedstad med vokseværk. Bare frem til 2025 regner Hovedstaden med at få 100.000 nye borgere. Nogle af dem vil skrive sig ind i folkeregistret med adresse i Danmarks første bæredygtige udlejningsboliger med det fornemme BREEAM certifikat.</p><p id="p32"><br /><em style="bold">BYGGEFAKTA Valby Maskinfabrik</em></p><p id="p33">Nybyggeri, etape 1 Gammel Køge Landevej 22, 2500 Valby Bygherre: De Forenede Ejendomsselskaber A/ S Totalentreprenør: MT Højgaard a/ s Arkitekter: Kim Bjørn Arkitekter A/ S, Vilhelm Lauritzen Arkitekter A/ S Ingeniør: MT Højgaard A/ S Landskab: Schønherr A/ S Areal: 10.000 kvm Byggesum: 150 mio. kr.</p><p id="p34">Byggeperiode: maj 2011- feb 2013.</p><p id="p1">KVALITET: Kvaliteten af undervisningen er blevet dårligere det seneste år, efter at skolereformen er indført. Sådan lyder det fra en markant stor gruppe lærere i København, viser en stor spørgeskemaundersøgelse, som Valby Bladet har lavet.</p><p id="p2">Over halvdelen af de omkring 900 lærere, som har deltaget, svarer, at de i ' meget høj' eller ' høj' grad mener, at kvaliteten af deres undervisning er blevet dårligere som følge af skolereformen. Kun fire procent svarer, at de slet ikke mener, at undervisningen er blevet dårligere. I Valby/ Kgs.</p><p id="p3">Enghave er der kun omkring 120 lærere, som har deltaget, men tendensen er den samme.</p><p id="p4">Formanden for Skole og Forældre København mener, at der er tale om et meget stort problem.</p><p id="p5">»Folkeskolen skulle gerne gøre eleverne klar til en ungdomsuddannelse. Hvis undervisningen bliver dårligere, frygter jeg, at en større procentdel af eleverne ikke vil være i stand til at klare en ungdomsuddannelse,« siger formand Jens Thorsen og fortsætter: »Hvis lærerne selv føler, at deres undervisning er blevet dårligere, er der en stor sandsynlighed for, at den rent faktisk er blevet dårligere,« siger han.</p><p id="p6"><br /><em style="bold">For lidt forberedelsestid</em></p><p id="p7">Andreas Rasch-Christensen, forsknings-og udviklingschef på VIA University College, som har fuldt skolereformen tæt, trækker konsekvenserne endnu skarpere op.</p><p id="p8">»Hvis kvaliteten er faldende, har det potentielt set store samfundsmæssige konsekvenser, fordi uddannelse er den vigtigste faktor rent samfundsøkonomisk,« siger han.</p><p id="p9">Formanden for Københavns Lærerforening fortæller ligesom mange lærere i undersøgelsen, at det er den mindre forberedelsestid, som har gjort undervisningen dårligere.</p><p id="p10">»De har ikke tid nok til at forberede sig. Lærerne bliver nødt til nogle gange at gå uforberedte ind i klasserne og finde på noget undervejs. Det kan man gøre en gang imellem, men det er ikke noget, som holder i længden,« siger Jan Trojaborg.</p><p id="p11">Tidligere var der en fast forberedelsestid til hver undervisningstime, men samtidig med den nye skolereform blev der også indført ændringer i arbejdstidsreglerne, som betyder, at skolelederne i højere grad selv skal styre, hvor meget forberedelsestid den enkelte lærer har til undervisningstimerne.</p><p id="p12">Og hvor godt den opgave bliver løftet, svinger meget fra skole til skole, vurderer Jan Trojaborg.</p><p id="p13"><br /><em style="bold">Optimistisk borgmester</em></p><p id="p14">Børne-og ungdomsborgmester Pia Allerslev (V) er ikke glad for, at lærerne synes, undervisningen er blevet dårligere.</p><p id="p15">Men i en skriftlig kommentar til Valby Bladet skriver hun, at kommunen har taget en række initiativer, som hun forventer snart vil have en effekt.</p><p id="p16">»Vi har blandt andet indgået en aftale med lærerne, som giver dem bedre muligheder for at få sammenhængende tid til at forberede deres undervisning, og så har vi fået faglige konsulenter, der hjælper lærerne på skolerne med at arbejde med folkeskolereformen,« skriver hun.</p><p id="p17">Hvis undervisningen bliver dårligere, frygter jeg, at en større procentdel af eleverne ikke vil være i stand til at klare en ungdomsuddannelse. JAN TROJABORG, formand for Københavns Lærerforening.</p><p id="p18"><br /><em style="bold">Kvalitet</em></p><p id="p19">Er kvaliteten af din undervisning blevet dårligere som følge af skolereformen?.</p><p id="p20"><br /><em style="bold">Forberedelse</em></p><p id="p21">Har du fået dårligere tid til forberedelse som følge af skolereformen?.</p><p id="p22"><br /><em style="bold">Dygtige elever</em></p><p id="p23">Giver mulighederne i skolereformen dygtigere elever?.</p><p id="p24"><br /><em style="bold">Eleverne taber</em></p><p id="p25">KOPIARKTIMER: Det er tydeligt, at kvaliteten i undervisningen er blevet dårligere det seneste år, siger Johannes Nørskov Toke, formand for Danske Skoleelever i Region Hovedstaden.</p><p id="p26">»Der er kommet flere kopiarktimer, hvor læreren bare kopierer nogle sider fra en bog, som eleverne selv skal sidde og arbejde med. Det giver dårligere undervisning,« fortæller formanden.</p><p id="p27">Johannes Nørskov Toke peger også på, at nogle lærere undlader at give eleverne lektier for i perioder, fordi de ikke har tid til at rette dem. Andre gange går der flere måneder, inden de får afleveringer tilbage.</p><p id="p28">»Hvis der går lang tid, inden man får afleveringer tilbage, ved læreren ikke, hvor der skal sættes ind over for den enkelte elev og kan dermed ikke tilrettelægge undervisningen ud fra behovet,« siger han.</p><p id="p29"><br /><em style="bold">DET GJORDE VI</em></p><p id="p30">Skolereformen trådte i kraft i starten af sidste skoleår.</p><p id="p31">Valby Bladet har undersøgt, hvad lærerne i København mener et år efter reformen.</p><p id="p32">Alle 3.230 lærere i Københavns Lærerforening har i slutningen af juni modtaget et spørgeskema. 957 har svaret.</p><p id="p33">Undersøgelsen er ikke statistisk repræsentativ, men resultaterne for hele København viser nogle klare tendenser, hvorfor vi mener, det er relevant at skrive om.</p><p id="p1">På næste års køreplan, der trådte i kraft mandag, er der indsat yderligere to pendlerlyntog fra København til Odense. Togene afgår klokken 15.27 og klokken 17.27 fra Københavns Hovedbanegård til Odense.</p><p id="p2">Valbyborgerne kan glæde sig over, at togene stopper på Valby Station henholdsvis kl. 15.31 og 17.31 - og derudover kun i Slagelse og Nyborg.</p><p id="p3">DSB håber med de flere lyntog, at der igen kan komme skub i antallet af passagerer fra især Nyborg station. I flere år har der været en kraftig fremgang i antallet af passagerer fra stationen, men i 2010 har fremgangen ikke været helt så stor. Således er væksten i antallet af passagerer kun på 2,5 procent mod tidligere år, hvor væksten har været noget højere. Til sammenligning har Odense haft en vækst på 5,5 procent i år i forhold til året før, skriver Fyns Stiftstidende.</p><p id="p4">-Fra næste år har vi både flere pendlerlyntog og endnu flere parkeringspladser på Nyborg Station, så det håber vi igen sætter gang i passagerfremgangen, siger Jørgen Rasmussen, regionschef i DSB.</p><p id="p1">Der var ikke så meget klirren i indsamlingsbøssen, da Lokalavisen søndag middag mødte et par af de mange lokale Røde Kors indsamlere ved Langgade Station.</p><p id="p2">Det var efter den første times tid blevet til 4-500 kroner, men inden dagen var omme, var der virkelig kommet penge i indsamlingsbøsserne og det gode formål.</p><p id="p3">I Valby indsamlede mere end 175 frivillige næsten 126.000 kroner til Røde Kors Landsindsamling 2011. Et fantastisk resultat, lyder det fra arrangørernes talskvinde i Valby, indsamlings-koordinator i hovedstaden, Mette Svensson.</p><p id="p4">" Jeg vil gerne takke de mange indsamlere og givere, der har hjulpet os. De har været med til at sikre, at Røde Kors er klar til at rykke hurtigt ud, næste gang katastrofen rammer," siger Mette Svensson.</p><p id="p5">" Derudover vil jeg også meget gerne takke Danske Bank på Valby Langgade 73, som sørgede for, at vi havde de gode fysiske rammer omkring indsamlingen.". I alt blev der samlet 1.904.805 kroner ind i Hovedstaden og 17 millioner kroner på landsplan.</p><p id="p6">" Det er cirka 1,5 millioner kroner mindre end i 2010, men skal ses i lyset af, at danskerne bidrog med 111 millioner kroner til organisationernes fælles indsamling ' Afrika Nu' i august" siger Anders Ladekarl, som er Røde Kors' generalsekretær.</p><p id="p7">Pengene går i år blandt andet til at hjælpe de tørkeramte mennesker på Afrikas Horn, til kommende katastrofer og til sociale aktiviteter i Danmark.</p><p id="p8">De, der ikke var hjemme eller ikke har haft besøg af en indsamler, kan stadig nå at støtte indsamlingen.</p><p id="p9">Man kan hjælpe med 100 kroner ved at sende en sms med teksten " RK100" til 1231, eller 150 kroner på telefon 90 56 56 56 eller gironummer 695 0000.</p><p id="p1">Chancen for at overleve brystkræft i Danmark er steget støt gennem de seneste 30 år. Ifølge de senest tilgængelige officielle tal er 8 ud af 10 kvinder i live 5 år efter, at de har fået konstateret sygdommen.</p><p id="p2">Men kampen mod brystkræft skal fortsætte. Selv om der sker store fremskridt hele tiden, er der hvert år knapt 4.100 danske kvinder, som bliver ramt af sygdommen.</p><p id="p3">Derfor sætter Kræftens Bekæmpelse på ny fokus på brystkræft i hele oktober måned.</p><p id="p4">-Det gør vi også i Valby. Men lørdag den 17. oktober 2009 sætter vi ekstra blus på. Vi inviterer til Lyserød Lørdag i Valby, siger Mie Münster-Swendsen fra Kræftens Bekæmpelses lokalforening i Københavns Kommune. Det sker fra kl. 0900 til kl. 1700 på Valby Tingsted.</p><p id="p5">Lyserød Lørdag er en lokal aktivitet, der så småt blev startet sidste år, og det er planen, at det med tiden skal blive en landsdækkende aktivitet. Målet er at skabe opmærksomhed og indsamle penge til Kræftens Bekæmpelses arbejde med brystkræft.</p><p id="p6">-Det, som kommer til at ske hos os, er muliggjort af et fantastisk engagement fra de lokale erhvervsdrivende, siger Mie. Vi har fået de lokale erhvervsdrivende til at pynte deres butikker med lyserødt og vi sætter en bod på Tingstedet, hvorfra vi sælger Støt Brysterne produkter. Overskuddet går selvfølgelig ubeskåret til Kræftens Bekæmp-else, da vi alle er frivillige.</p><p id="p7">-Vi er rigtig glade for de engagerede forretninger, foreninger, handelsstandsforeninger og virksomheder, som allerede står bag Lyserød Lørdag. Men det er vigtigt, at borgerne bakker op om initiativerne.</p><p id="p8">Så kom og vær med - og vær med til at gøre dagen til en succes, siger Mie.</p><p id="p9">Det samlede resultat af Kræftens Bekæmpelses brystkræftkampagne i 2008 blev på 18 millioner kroner.</p><p id="p10"><br /><em style="bold">FAKTA</em></p><p id="p11">Hvert år bliver 4.100 danske kvinder ramt af brystkræft. En sygdom, der oftest rammer kvinder over 50 år.</p><p id="p12">Flere end 40.000 danske kvinder lever i dag med sygdommen. Det skyldes, at man er blevet langt bedre til at stille diagnosen, og at kræftbehandlingen er blevet langt bedre.</p><p id="p13">Femårsoverlevelsen er nu over 80 procent. Fremskridt, der er et resultat af forskning.</p><p id="p14">Læs mere www.stoetbrysterne.dk.</p><p id="p2">Valby Bakke plejer at udgøre grænsen  mellem en kvik, streetwise hovedstad og bonderøvene i de dybere provinser. Alt vest for bakken var uden for københavnernes synsvinkel og derfor værdiløst. Dette bjergpas ligger 2,6 kilometer fra Rådhuspladsen og er ikke længere i fuld funktion som mental barriere i en global verden, men da alting endnu var overskueligt, besteg H.C. Andersen det fra fynssiden og skrev: »Mandag morgen den sjette september 1819 så jeg fra Frederiksberg Bakke første gang København.« Og så var den by forandret trods sine åndssvage psykologiske forsvarsværker.</p><p id="p3">At selve bakken skulle være noget står helt klart efter læsning af Mette Lund Jørgensens topografiske portræt Valby Bakke. Hvis den bog var et menneske, ville man vende sig om på gaden. Smuk, godt begavet, let gang på jorden. Dette er ikke en lille gnidret lokalhistorisk pamflet (al respekt!), men et fuldt udfoldet værk, der henter sine kilder fra den antikke, romerske arkitekt Vitruvius over mødereferater fra kollektiver til det af Emma Gad redigerede firebinds-værk Vort Hjem fra 1903. I ambition er vi langt ude over Valby Bakke. </p><p id="p4">På bakken ligger et slot med to vidt forskellige slotshaver, en række gamle landsteder, et bryggeri med stærke arkitektoniske spor efter både fader og søn, tre kirker, en zoologisk have med Norman Fosters eneste danske bygning, landets største kirkegård og et tidligt, klassisk villakvarter med en selvfølelse af den anden verden. </p><p id="p5">Bakken - kolonialistisk kaldet Friedrichsberg (bjerg) i henhold til ditto kongelig selvfølelse ved opførelsen af det italiensk inspirerede lystslot - er grundstenen i den velhavende, velfungerende konservative selvstyreenklave, vi har i dag, omgivet af det røde socialdemokratiske København, som meget malende ligger for dets fødder.</p><p id="p6">Kongerne styrer stedet fra 1699, hvor kronprinsen, den senere konge Frederik IV, udser sig Solbjerget som det rette sted for sin villa, indtil enevældens afskaffelse i 1848, hvorefter det styrtende rige borgerskab overtager bakken i skikkelse af brygger J.C. Jacobsen og hans kronprins Carl. Samme let forståelige kronologi præger de to parters følge. I hælene på kongerne kommer adel og aristokrati, der i 1700-tallet bygger deres vidunderlige landsteder i slottets omegn for at være tæt på kongen og for at have et sted at være om sommeren, når de ikke kunne udholde deres palæer i København. På samme måde får bryggeren i 1800-tallet følgeskab af borgerskabet, de nye herrer på bakken. De opfører deres prægtige villaer i omegnen af bryggeriet.</p><p id="p7">For dem alle gjaldt den samme drøm om  at leve et naturligt, følsomt og inderligt parallelliv til det almindelige, larmende og kunstige inde i byen så langt borte. </p><p id="p8">Derfor er Solbjerget/Frederiksberg Bakke/Valby Bakke symbolsk ladet land, der stod i modsætning til noget andet og ville opføre sig anderledes festligt og frit. </p><p id="p9">Øverst på bakkens top ligger for eksempel grev Holsteins Ny Bakkehus fra 1763, som man ifølge erindringer når frem til via »en allerkæreste indkørsel« for derefter at svinge gennem et »nydeligt, kniplingsfint stakit ind på en rummelig gårdsplads med en græsplæne prydet med en stor forgyldt solskive i midten.«</p><p id="p10">Fra alle værelserne var der en herlig udsigt enten over marker, Kalvebod strand, Amager og langt ud over Sundet, eller mod haven, ud over Pileallé mod Søndermarkens linde og hvidtblomstrende høje kastanietræer.</p><p id="p11">Fra husets åbne vinduer strømmede latter og musik ud over »den undrende egn«. </p><p id="p12">Maleren Vilhelm Hammershøi nåede også at leve og ånde frit i Ny Bakkehus, inden det blev revet ned i 1897 for at give plads til endnu en etageejendom, som det skete for mange af bogens erindrede og beskrevne landsteder.</p><p id="p13">Lige så langsomt begyndte husejere på bjerget at leje ud til romantiske københavnere. I det berømte og bevarede Bakkehus flyttede Knud Lyne Rahbek og hustru Kamma ind i 1780 for at lægge krop og gæster til overgangstiden fra oplysningstiden til romantikkens gennembrud med Oehlenschlägers Guldhornene fra 1802. Man bevægede sig fra et rationelt syn på naturkræfterne til et lidenskabeligt, og mens ægteparret gjorde det, kunne de se forvandlingen lige uden for deres egne vinduer, hvor Frederiksberg slotshave undergik en tilsvarende overgang fra streng, fransk barokhave til fri landskabelig engelsk have.</p><p id="p14">Den store historie i den lille, og sådan  er det hele vejen igennem bogen. Frederiksberg har på landsplan både opfundet villaen og haven, og Oehlenschläger var naturligvis en konstant gæst i huset og gift med Kammas søster, hvorimod hans egen søster var gift med den ene af brødrene Ørsted, Anders Sandøe, for alting hænger smukt sammen på Frederiksberg. </p><p id="p15">På baggrund af englændernes bombardement af København i 1807, hvor fjenden faktisk slår sig ned på Frederiksberg Slot, af Danmarks bankerot i 1813 og afståelsen af Norge året efter, står Kammas frodige have, som hun opdyrkede på et nedlagt stykke af den gamle landevej til Roskilde langs huset, som en guldalderdrøm om den skønne, evige natur. Intet dulmer så godt som potteplanter og stjernehimmel. Det vidste de også i Carlsbergkvarteret, som opstod fra midten af 1800-tallet omkring bryggeriet på sydsiden af Valby Bakke. Efter Junigrundloven og frigivelsen af de militære arealer omkring hovedstaden opstod pludselig plads til at flygte fra dens trange kår og klamme sygdomme, og dette nye fænomen »villaen« skød op af jorden i Rosenvænget på Østerbro, Ryvangskvarteret fra 1899, på Frederiksberg langs med Gl. Kongevej og Frederiksberg Allé. </p><p id="p16">Professor i filosofi Harald Høffding flyttede i 1914 ind i Carlsbergs Æresbolig og skriver i Vort Hjem, at hjemmet er stedet for inderlighed, fylde og hvile. Og i samme værk defineres villaen af arkitekt Eugen Jørgensen som »en Bygning, der er beregnet til Bolig for en eller højst to Familier som oftest beliggende i et 'Villakvarter', enten inden for en Bys Grænser eller uden for dem i større eller mindre Nærhed af dem.«</p><p id="p17">Det geniale ved villlaen er ifølge denne bundløst ærlige arkitekt, at man undgår »den i mange Henseender uheldige Sammenstuvning af en Mængde Individer og et stor Antal hinanden aldeles uvedkommende og ligegyldige Familier under et fælles Tag, der er en Nødvendighed i Byerne, den rastløse Færden og Tummel i Gaderne, den daarlige, ophedede Atmosfære mellem de store Huse - alt dette er Ubehageligheder i det sociale Samliv, som Villabeboerne ere saa heldige at slippe for.«</p><p id="p18">Jørgensen ville bare ønske, at villaerne ikke lå så tæt, både fordi det ser rodet ud rent æstetisk med én i renæssance og én i bondestil lige ved siden af hinanden, men også fordi et kig ind i hinandens gavlværelser kan medføre al den kedsommelige sladder fra hus til hus.</p><p id="p19">I Carlsberg-kvarteret står det ikke så slemt  til. Villaerne er store, adskilte af tjørnehække og gangstier, og Københavns Kommune har forbudt udstykninger fra grundene på under 1200 kvadratmeter. Det nærmeste, kvarteret er nået en hovedkulds demokratisering, var da det første kollektiv, kaldet Hvide Måge, flyttede ind på Skovbogårds Allé 15 i 1971 og omgående ophævede al privat ejendomsret til beboernes penge, bolig og tøj. Man fik udbetalt lommepenge og kunne intet tage med sig ved afrejse. Sovesalen skulle støtte fællesskabet, men efter en tid indførtes et børneværelse og et kriseværelse. </p><p id="p20">Mette Lund Jørgensen citerer et referat (guld!), hvor husmødet har været inde at røre ved nære anliggender: »Derefter gled vi over i en mere personlig diskussion om vores personlige relationer, bl.a. om at kræve og give og modtage følelser.« </p><p id="p21">Kollektivet eksisterer stadig, dog med modererede husregler, men de nye beboere i kæmpekasserne i det fornemme kvarter er i virkeligheden erhvervslivet. En billedtekst nævner i forbifarten, at aktuar Erling Edlund pt. ejer en halv snes af områdets største villaer. Ham ville jeg gerne have hørt mere om, fordi nutiden fylder så lidt i Valby Bakke, og fordi Erling Edlund åbenbart er en af de nye herrer på bjerget.</p><p id="p22">Lad ikke titlen afskrække. Valby Bakke er ikke så diminutiv, som den lyder. Skulle man være så uheldig at bo neden for bjerget, hvilket trods alt er flertallet af befolkningen, er der masser at hente - danmarkshistorie, verdenshistorie, arkitekturhistorie, kunsthistorie, stilhistorie, personalhistorie, lokalhistorie. Valbys navle har det hele og er eksemplarisk levende skrevet. Til gengæld står der ikke ét ord om forfatteren i bogen, i pressemeddelelsen eller på nettet.</p><p id="p1">PENGEMÆND: Politikerne bag budgetforliget har de seneste uger diskuteret fordelingen af i alt 585 millioner kroner.</p><p id="p2">Forhandlingerne mundede ud i en aftale, hvor der ikke blev fundet penge til Smedestrædegrunden i Valby. Heller ikke broen over Folehaven blev der råd til. Og i Sydhavnen blev det altoverskyggende ønske om at gøre folkeskolerne til EAT-skoler, ikke finansieret.</p><p id="p3">Tilbage står en overrasket lokaludvalgsformand med undren.</p><p id="p4">»Jeg er først og fremmest skuffet. Og så skal vi prøve at have få forvaltningen til at forklare, hvad der ligger bag, at man overhovedet ikke finder noget til hverken Smedestræde eller cykelbroen,« siger Michael Fjeldsøe, der er formand for Valby Lokaludvalg.</p><p id="p5"><br /><em style="bold">Fire år senere</em></p><p id="p6">Tilbage i 2012 besluttede budgetparterne at fjerne det blå skilt, der annoncerede, at grunden Smedestræde 2 var til salg. Baggrunden var lange og inderlige protester over udsigten til, at der måske kom et nyt supermarked på den supercentrale grund i stedet for at bruge den til kulturelle formål.</p><p id="p7">Nu er grunden imidlertid igen til salg. I fire år har politikerne fundet penge til at udskyde sagen, men ikke haft held, vilje, penge eller enighed til at afslutte den.</p><p id="p8">ved de seneste to budgetforlig er det Dansk Folkepartis Carl Christian Ebbesen, der har siddet som borgmester på området.</p><p id="p9">»Siden jeg satte mig i borgmesterstolen har jeg brændende ønsket mig, at Smedestræde blev en realitet. Det vil løse så mange udfordringer lige fra Teater V over biblioteket og et nyt kulturhus. Selvom jeg kæmpede for det i budgetforhandlingerne, var der ikke politisk vilje til at prioritere det.</p><p id="p10">Det er jeg brandærgerlig over,« siger han og fortsætter: »Jeg har det svært med det, for jeg synes ikke, at Valby fortjener sådan et hjørne, som der er nu.« Heller ikke penge til bro En anden topprioritet i Valby har været broen over Folehaven, hvor de fleste penge allerede er fundet. Men der mangler den krævede overfinansiering.</p><p id="p11">»Det er et projekt, der skal rykkes på, mens de er i gang med ringstedbanen. Så det er afgørende, at det ikke kommer til at vente for længe,« siger Michael Fjeldsøe.</p><p id="p12">Men heller ikke broen, som blandt andet skolebørn skal bruge for at krydse Folehaven, hvor motorvejen ender, er der fundet penge til.</p><p id="p13">»Vi skal finde ud af, om projekterne er dødsdømte. Det behøver de jo ikke være, hvis der foreligger en anden måde at gøre det på, indtil der kan bevilges penge,« siger han.</p><p id="p14"><br /><em style="bold">Ikke nævnt med et ord</em></p><p id="p15">Det undrer dog først og fremmest lokaludvalget i Valby, at man forbigår ønskerne helt i tavshed.</p><p id="p16">»Det er et mærkeligt forløb, fordi kommunen er gået stærkt ind på, at vi skal finde en løsning på Smedestræde sammen med dem, der har Tigergrunden.</p><p id="p17">Samtidig er det overhovedet ikke er nævnt. Det er ikke mere end tre uger siden, vi var til møde med Økonomiudvalget om det samme projekt, hvor der var klar opbakning til, at det selvfølgelig skulle forsøges realiseres,« siger han.</p><p id="p18"><br /><em style="bold">Fra 2 procent til ingenting</em></p><p id="p19">Ved sidste overførselssag i 2015 var lokaludvalget skuffet over, at det kun blev afsat knap to procent af de 491 millioner kroner, der var sidst. Denne gang har bydelen fået et stort nul, hvis man ser bort fra de penge, der går til modtage flygtninge på Ottilivej.</p><p id="p20">»Ser man på det kort, der er sendt ud med bilagene, er det tydeligt, at man har sørget for at samtlige bydele i København har fået noget, undtagen Valby og Sydhavnen. Det er meget markant,« siger han.</p><p id="p1">? Peter Sommer, lad mig citere fra en netop udsendt pressemeddelelse: »Med en ambition om at skubbe til sin indre troubadour giver Peter Sommer en række af sine klassiske numre nye klæder på ep'en "Alt for dig".« Har rollen som troubadour tynget dig som kunstner? »Nej, men jeg har aldrig forsøgt at blive troubadour. Jeg drømte fra begyndelsen af karrieren om at lave musik som den, jeg udgiver i dag.</p><p id="p2">Men det kunne jeg ikke finde ud af dengang.</p><p id="p3">Jeg havde lige lært at spille guitar, og da jeg samtidig gik med hat, blev jeg hurtigt kategoriseret som troubadour.</p><p id="p4">Jeg synes ikke, at genren passer så godt til mig. Jeg vil gerne synge om både det ydre og det indre liv, men jeg vil samtidig æstetisere udtrykket. Ordene og stemmen er vigtig, men det er produktionen også.«? Samfundskritikken skal der vel også være plads til? »Ja, det er bare sjældent, at der kommer gode sange ud af det, og det er trods alt dem, vi er sat i verden for at skrive. Og de samfundskritiske sange ændrer ikke ret meget alligevel. Hvis det kun handler om politik, er det ikke noget for mig. De ældre troubadourer efterlyser, at de unge siger mere om samfundet. Jeg kan vende den om og sige, at de ældre troubadourer burde fokuserer mere på æstetikken.</p><p id="p5">«? Du kan ikke lide at spille guitar længere? »Jeg kan vanvittigt godt lide at spille guitar, men i dag læner jeg mig op ad et beat og skyder melodien derhen.</p><p id="p6">Det er sådan, hiphopperne arbejder.«? Hiphop? Det er ikke den genre, som man normalt forbinder med Peter Sommer? »Er det ikke? Jeg har da medvirket på en del hiphopplader efterhånden. Ganske vist ikke som rappende menneske - der trækker vi grænsen. Men i kombinationen af beats og organiske instrumenter har jeg fundet det udtryk, som jeg gerne vil kommunikere gennem.«? Men hvorfor pille ved de gamle sange? De var jo meget gode i forvejen? »Jeg ville gerne oversætte dem, så de matchede udtrykket på albummet (" Alt forladt", red.) og dermed passede blandt de andre sange under koncerterne. På den måde fandt jeg samtidig et mere naturligt leje for min vokal. Jeg synger ikke længere som én, jeg troede, at jeg kunne blive.«? Hjemstavnshymnen "8660" er næsten ikke til at kende? »Nej, det er en slags bonderøvs-hiphop. Vi lavede den nye version og spillede den for dronning Margrethe, da hun kom til Skanderborg.«? Og hun kunne lide den version af sangen? »Hun virkede glad og faldt ikke i dyb søvn. Men det var en lang dag for hende.«? Og "Valby Bakke", som du sjældent slipper uden om under koncerterne. Du måtte ombygge den for at kunne holde ud at høre på den? »Nej, men hvorfor ikke eksperimentere med tingene? Den sang er efterhånden præsenteret i seks eller syv forskellige versioner.«? C. V. Jørgensen var din helt i sin tid. Hvem er du inspireret af i dag? Medina? »Nej. Her stopper det. Nogle af hendes produktioner er meget interessante, men teksterne fanger mig ikke.</p><p id="p7">C. V. Jørgensen vil nok altid være den største for mig.</p><p id="p8">Hans revitalisering med Kasper Winding på "Sjælland" (1994) var i øvrigt vildt interessant og står stadig som den helt rigtige ting at gøre. Mange var uenige, da pladen udkom, men i dag står den tilbage som en klassiker. Jeg håber, at folk vil se på albummet "Alt forladt" på samme måde. Nogle syntes, at det var åndssvagt. Én ting var, at de skulle høre om min skilsmisse. Noget andet var, at jeg havde ændret lyden.</p><p id="p9">Men sådan er jeg.«? Du har også fire friske DMAnomineringer - i kategorienerne Årets Danske Album, Årets Danske Mandlige Kunstner, Årets Danske Sangskriver og Årets Danske Rockudgivelse. Er det nu, du for alvor skal give den som storsælgende artist? »Det kan kun kunderne bestemme. Men jeg er beæret over at blive nomineret og helt på det rene med, at Marie Key løber med alle priserne. På nær Årets Danske Mandlige Kunstner, den har vi trods alt for os selv.«? På albummet finder man en fordansket version af Sort Sols hit "Let Your Fingers Do The Walking". Hvad går det ud på? Har du nu slået dig på coverversioner? »Det var en bunden opgave for P3 i forbindelse med deres 50 års-jubilæum.</p><p id="p10">Noget af teksten er oversat direkte, andet er bare min fornemmelse af sangens natur. Der er en søndagsstemning i det nummer.«? Men Sort Sol? Det er jo nærmest ulovligt at røre ved det band? »Jeg har ikke modtaget bødeforlæg fra Sort Solpolitiet.</p><p id="p11">Nummeret fungerer godt, især live.«? Hvad bliver det næste? Fordanskede version af Johnny Cash-sange? »Det kunne være skønt, ikke? Giv mig lige et vognlæs smøger og whisky, og lad mig blive 70 år, så skal jeg med glæde sætte mig ned og kigge nærmere på Johnny Cashs sangkatalog.</p><p id="p12">kasper.schutt@jp.dk </p><p id="p1">Går det som ildsjælen og biograf-entusiasten Katrine Clausager Rich forventer, har Valby en permanent biograf inden for et halvt år.</p><p id="p2">-Får vi inden 1. februar sikkerhed for halvdelen af de seks millioner kroner, som det koster at etablere og starte biografen, åbner vi den nye Valby Kino til august over for Big Bowl på Gl. Jernbanevej, siger Katrine Clausager til Lokalavisen.</p><p id="p3">Julegaven til Valby og bydelens biograf-entusiaster koster i alt seks millioner kroner.</p><p id="p4">Heraf går 1,8 millioner kroner til TDC for årlig leje af lokalerne på Gl. Jernbanevej.</p><p id="p5">-Med en bevilling på en million kroner fra Områdefornyelsen i Gl. Valby - og positive forhandlinger med TDC om leje af lokalerne på Gl. Jernbanevej, ser planerne ud til at kunne realiseres. Vi har ansøgninger ude hos tre fonde og flere lokale erhvervsvirksomheder i Valby. Går de hjem inden for den første måned af det nye år, kører vi videre, så en ny biograf med tre sale åbner over for Big Bowl på Gl. Jernbanevej til august, siger Katrine Clausager optimistisk.</p><p id="p6">-Dér er der et par ledige etager, som vi kan bruge til en biograf med tre sale: To mindre sale med 60-80 pladser og en stor med cirka 230 stole. Vi håber, at Valbyborgere, foreninger og firmaer vil gå ind og købe deres stol - eller en hel række -i den nye biograf. Prisen er blot 650 kroner pr. stol, så vi håber da, at mange Valby-borgere kan se en stol i den nye biograf som en sjov og anderledes julegave-ide her i december, siger Katrine Clausager.</p><p id="p7"><br /><em style="bold">Første stol er købt</em></p><p id="p8">Den første stol i den kommende biograder er blevet købt af Valby Lokaludvalgs formand Lisbeth Ritter. Hun betale for nylig 2000 kr. for en stol i den nye biograf. Selvfølgelig en symbolsk handling, men også en markering af Lokaludvalgets støtte, der er vigtig for biografentusiasterne i Valby Kino.</p><p id="p9">Derfor havde Lokaludvalget også inviteret Katrine Clausager og de andre frontkæmpere inviteret til deres sidste møde før jul for at fortælle om den nye biograf.</p><p id="p10">Ifølge udvalgets sekretær Dorte Eren har biograf-planerne Lokaludvalgets store sympati og støtte.</p><p id="p11"><br /><em style="bold">Film både dag og aften</em></p><p id="p12">Foreningen Valby Kino har hver måned arrangeret forevisninger af kvalitets-og børnefilm, men det er foregået i lokaler, der også bruges til andre formål, i Kulturhuset.</p><p id="p13">Drømmen har hele tiden været at etablere en rigtig biograf i Valby igen. Det har der ikke været siden Toftegårds Bio lukkede på Toftegårds plads for godt 30 år siden. Og den er nu ganske tæt på at blive til virkelighed.</p><p id="p14">-Ideen er, at vi om formiddagen viser film for skoler og daginstitutioner til lave priser på 10-15 kroner pr. billet.</p><p id="p15">Om eftermiddag bliver der film for børn, ældre og pensionister, der har tiden til at se film tidligt på dagen. Og så bliver der almindelig biograf fra sent på efter middagen og hele aftenen, siger Valby Kinos frontkæmper.</p><p id="p16">-Vi ved, at københavnerne i gennemsnit går i biografen to-tre gange om året. Vi har lavet vores budget ud fra, at de blot kommer en gang om året. Med 50.000 besøgende på et år vil det løbe rundt for Valby Kino. Men det er i sagens natur vigtigt, at alle i Valby bakker op om planerne og den nye biograf, siger Katrine Clausager.</p><p id="p17">-Planen er at etablere en erhvervsdrivende fond, der skal eje Valby kino og stå for opstarten og driften. Min forestilling er naturligvis, at fonden ansætter mig som direktør, når biograf-projektet er etableret i det nye år, siger Katrne Clausager.</p><p id="p18">Hun stammer fra sjællandske Viby, hvor hendes mor var frivillig i den lokale biograf.</p><p id="p19">Her fik Katrine interessen for film og biograf allerede som barn - og den har kun vokset sig større. De seneste år har hun været primus motor i foreningen Valby Kino, der har vist gode film i lånte lokaler i Kulturhuset.</p><p id="p20">Julegaven i år er, at sikre penge til skabelse af en permanent biograf i Valby. For blot 650 kroner kan private som foreninger og firmaer sikre sig deres stol med navn på i den nye biograf.</p><p id="p21">Det er i hvert fald Valby-borgeren Katrine Clausager Richs juleønske til andre med rødder i Valby og smag for gode film.</p><p id="p2">Ridderne af den ny følsomhed har fået fat i det publikum, som ridderne af den ny følsomhed til enhver tid gerne skulle appellere til. Det var nemlig et altovervejende ungt publikum, der havde fundet vej til koncerten med Coldplay i Valby Hallen. »Give me real/ don't give me fake« er det afgørende udsagn på Coldplays andet og meget overbevisende album 'A Rush Of Blood To The Head'. En insisteren på autenticitet som udgangspunktet for ens personlige 'Politik', der har vakt genklang. Som var indgangsbøn ved aftenens koncert ganske som 'Politik' er det på 'A Rush Of Blood To The Head'. Den engelske kvartet med den intenst følsomme Chris Martin i spidsen har ramt en nerve. »Open up your eyes« messede Martin og overalt i Valby-Hallen åbnedes både øjnene og mundene.</p><p id="p3">'Parachutes' og 'A Rush Of Blood To The Head' har gjort Coldplay til en ung generations rockband. Desværre viste rockkulturen sig ikke fra sin bedste side, da de sensitive briter skulle efterkomme den store danske efterspørgsel og derfor måtte håndtere en opgradering fra det relativt intime spillested Vega til betonhangaren i Valby. Efter en koncentreret start med 'Politik' gik det faktisk temmelig galt. På papiret rummede det en logik, at Coldplay i rollen som nyslået stadionrocknavn skal skrue op for lyden og gøre sig så udadvendte som overhovedet muligt. Men regnestykket holdt ikke. Coldplay vil det smukke. Men man kan ikke dyrke skønheden med en ufrivilligt grim lyd og den brutale, diskante overstyring skar og bed i betonen og øregangene. Coldplays glød er af den slags, der brænder indad og går i dybden. Forvandlingen til et bøffet rockband med tjulahopspjættende frontmand og indlagt Aqua-parodi var ikke alene utroværdig, men udstillede også, uden det vanlige skjold af dirrende følsomhed, Coldplay som et band præget af en ikke ringe grad af instrumental ensformighed. Coldplay swinger reelt ikke særlig meget. Deres force er at intensivere og udstråle følelser. Selvfølgelig skulle Coldplay favne et stort publikum og derfor gøre udtrykket bredere. Men man kunne måske have gjort det ved at spænde en stor, blå himmel af lyd ud over sangenes modtagelige nervetråde i stedet for at satse på kunstigt pumpede rockmuskler og Skt. Veitsdans. Klart bedst fungerede de sange, hvor Chris Martin sad krumbøjet over tangenterne i stil med Klokkeren fra Notre Dame og hvor en klarhed i udtryk og følelse fik lov til at blive stående. 'Trouble' var pur, mens 'Beautiful World' var forceret og 'One I Love' lød som en regulær U2-parodi. Det var et forklaret øjeblik. Coldplays begrænsninger stod hugget ud i beton. Coldplay er ikke som U2 et vidfavnende, fysisk, nysgerrigt band med mange farver på paletten. De er et øjebliks nerve. De er den blide intensitet. Renfærdigheden inkarneret. Det er her, de bevæger og ekstranummeret 'In My Place' blev derfor det bæredygtige stadionøjeblik. Men det var en undtagelse. Coldplay-lyden har uskylden i sin sjæl, men denne aften blev mødommen uden mange fine fornemmelser taget med Valby Beton.<br /><a href="mailto:kim.skotte@pol.dk">kim.skotte@pol.dk</a></p><p id="p1">Billetlugen: Et lille shoppemekka, hvor du kan snyde dig til et fit udseende ved at skifte din forvaskede feriebikini fra Kalymnos ud med en af de Speedo-badedragter, der hænger og ser seriøse ud. Ved siden af et arsenal af svømmebriller, badehætter og håndklæder. Du kan også gøre dig til for livredderne ved at smøre dig ind i en glinsende Dr. Hauschka kropsolie fra hylden.</p><p id="p2">Bonus: Der er Frisko-ispinde i fryseren.</p><p id="p3">Kø: Oh yes. Fritidshjemskø. En vil have is.</p><p id="p4">En vil leje en badedragt i størrelse 11 år.</p><p id="p5">En skælder ud og siger, at hvis de andre skal opføre sig sådan, er det sidste gang, de tager i svømmehallen. Nogensinde.</p><p id="p6">Leje af badetøj: Sorte shorts til herrerne.</p><p id="p7">Sorte dragter til damerne. Med DGI-logo, så du rigtig kan skilte med, at du er nybegynder på fliserne. Eller ikke ejer dit eget badetøj. Prisen for ydmygelsen er 25 kr. om dagen, og damerne i billetlugen beder om billedlegitimation - så du ikke går logomania og tager lejetøjet med hjem.</p><p id="p8">Skabene: Diskret mørkeblå. Står så tæt, at du ikke kan undgå sidedamens våde bagdel, når hun bukker sig ned efter sæben.</p><p id="p9">Ellers okay størrelse. Der er plads til din sportstaske, dit tøj og dine sko.</p><p id="p10">Nøglerne: Sidder i en rød og en grøn armbåndsurslignende plastikting, som du spænder om håndleddet, inden du springer i vandet. Du skal bruge en tyver for at kunne låse skabet. De veksler i billetlugen.</p><p id="p11">Omklædningsrummet: Vi er mange, der er bange for andre menneskers hår! I afløbet, på gulvet, i bunden af skabet... Men sådan er det ikke i DGI-byen. Bortset fra nogle ret støvede ventilationsfiltre i loftet, er her rent og pænt.</p><p id="p12">Spejlene: Du kan lægge makeup og tørre/glatte/krølle hår ved et af de fem spejle.</p><p id="p13">Hvis du har glemt hårtørreren derhjemme, kan du tørre lokkerne ved en af de to store blæsere, der er naglet fast til væggen.</p><p id="p14">Tamponautomat: Menstruation er ikke noget, de bruger i DGI-byen. Ingen automat i omklædningsrummet, og du kan heller ikke købe noget som helst hygiejnebindrelateret i den ellers så veludstyrede billetluge.</p><p id="p15">Våde tæer: Ja. Så meget, at personalet har bredt en karklud ud ved bruseområdet.</p><p id="p16">Bruserne: DGI-byens hemmelige våben.</p><p id="p17">Glem alt om ultrakorte skylleture og stråler så hårde, at din ryg ligner noget tortureret.</p><p id="p18">Her kommer vandet ud med tilpas tryk, i tilpas temperatur og i tilpas tid. Man kan faktisk nå at få det meste af shampooen ud af selv ret langt hår, før strålen stilner af.</p><p id="p19">Sæben: Ingen gule sæbesvampe. Derimod dispensere med drøj flydende sæbe, der dufter svagt af din mors kokosolie i 1988.</p><p id="p20">Knagerækker: Lige foran bruserne. Klart et plus, at man ikke skal trippe omklædningsrummet rundt kun iført nøglearmbånd for at få fat på sine ting.</p><p id="p21">Toiletterne: Rene, pæne og i stand til at skylle ud. Hvis de ellers virker.</p><p id="p22">Skiltning: Fortæller en masse ting, man forhåbentlig ved i forvejen. For eksempel må man ikke dykke ned i bassinerne, før man har vasket sig. Nå da. Man må heller ikke have sko på. Eller fotografere. Altså ikke noget med at hive kameraet frem og råbe ' Paparazziiii', når veninden sæber sig ind.</p><p id="p23">Saunaerne: Der er boblende varmt i omklædningsrummets lille, crowdede sauna.</p><p id="p24">Bassinerne: Blebørn. Fritidshjemsunger.</p><p id="p25">Motionssvømmere. Alle vandhunde er glade i DGI-byen. Babyer og tumlinger kan lege i Gryden, de kuldskære kan varme sig i det varme bassin, de lidt større børn kan boltre sig i idrætsbassinet, motionisterne kan svømme baner i Ellipsen, og dem, der elsker at lave bomber, kan springe i Fjeldsøen.</p><p id="p26">Svømning: Alle motionssvømmere ved, hvor irriterende det er at få en 10-årig i fjæset, fordi svømmebassinet ikke er delt op efter behov. I DGI-byen er Ellipsen - det ovale bassin uden om idrætsbassinet - reserveret til svømning. Ah! Leg: Masser! De store børn boltrer sig rundt i Idrætsbassinet på de kæmpestore primærfarvede baderinge og pølser, mens dem med ble leger med spande i Gryden.</p><p id="p27">Vipper: Med trampolin, 1-meter-vippe, 5-meter-høj klatrevæg og tre udspringsplateauer på 1,5, 2 og 5 meter er den 3,8 meter dybe Fjeldsø et paradis for udspring.</p><p id="p28">Rutsjebaner: Nej.</p><p id="p29">Korkbælter: Ja. Smalle og lavet af skum.</p><p id="p30">Svømmevinger: Ja. På blow-up-måden.</p><p id="p31">Tissetrang: Der er toiletter ved Ellipsen - med brusere og et skilt, der beder dig om at skylle dig, inden du hopper i igen. Hvis du ikke selv skulle have fået tanken.</p><p id="p32">Bademestrene: H2O-polo, løse shorts og en behagelig klip-klap-sandal. Ikke meget Mitch Buchannon over det.</p><p id="p33">Varmtvandsbassin: Bag børnebassinet er der mulighed for at varme sig - eller pleje en sportsskade, hvis du har brug for at blære dig - i et lækkert varmtvandsbassin.</p><p id="p34">Udsigten: Når du svømmer på ryggen, får du øjenkontakt med bodybuilderen, der løfter jern oppe ved fitnessmaskinerne på 1.</p><p id="p35">sal. Når du står i venstre side af Ellipsebassinet og retter diskret på din bikini, bliver din handling fulgt af forretningsmanden, der sidder ved sin laptop på konferencegangen.</p><p id="p36">Og når du kaster dig ned i klorvandet fra et af plateauerne i Fjeldsøen, kan svenskerne ovre i Malmøbussen udenfor følge med i det hele.</p><p id="p37">Wellness: Frisk frugt. Te. Saunaer. Aromabade.</p><p id="p38">Noget, du godt kunne bruge en dag på? Jamen, så op med slanterne! I DGI-byen koster det penge at pleje sin krop. 249 kroner for at være præcis. Netop nu er DGIbyen dog ved at renovere sine faciliteter, og det betyder, at du først kan slænge dig i massagestolene engang i 2013.</p><p id="p39">Udseendet: Det store vægur ved børnebassinet er faldet ned fra væggen og ikke hængt op igen. Der hænger ' ude af drift'-skilte på både toiletdør og vandautomat.</p><p id="p40">De første alderstegn har ramt det stolte vandkulturhus fra 1999.</p><p id="p41">Pomfritter: Du kan få wraps, sandwich, smørrebrød, frugtkopper, Magnum-is og alt muligt andet i den lille café. Ingen pomfritter, desværre.</p><p id="p42">Slik: Ja, masser. For eksempel står der en bastant mur af Pringles-chips og kalder på dig ved disken i områdets lille café.</p><p id="p43">DGI-byen ( åbnede i 1999) Sted Tietgensgade 65, Kbh. V.</p><p id="p44">Pris 60 kr./40 kr. for børn og pensionister.</p><p id="p45">WWW Dgi-byen. dk Billetlugen: I forhold til detailhandlen i DGIbyen ret plain. Tre hylder juicebrikker og myslibarer. Til gengæld er damen flink: »God fornøjelse med svømmehallen«, råber hun entusiastisk.</p><p id="p46">Kø: Nope. Valbys våde paradis er stadig en velbevaret hemmelighed for de fleste.</p><p id="p47">Leje af badetøj: Sorte dragter til damerne.</p><p id="p48">Herrerne skal tage stilling til, om de er de laidback, baggy typer, der svømmer i badeshorts, eller om de har noget, der fortjener at blive vist frem i en lidt strammere model. Alle stykker badetøj koster 20 kr.</p><p id="p49">plus en 50' er i pant.</p><p id="p50">Skabene: Det er ikke her, du risikerer at blive banket i gulvet af en svingende barm eller opnår nærkontakt med en ujævn intimbarbering.</p><p id="p51">Der er god plads bag de hvide skabe. Indeni varierer skabene i størrelse.</p><p id="p52">Nogle er som dem i DGI-byen. Andre har lige nøjagtig plads til en mellemstor dametaske.</p><p id="p53">Og ikke andet.</p><p id="p54">Nøglerne: Nøgler i gummiarmbånd er so last season her. Skabene er styret digitalt med firecifrede koder. Til gengæld er de så svære at åbne, at man overvejer at gå nøgen hjem.</p><p id="p55">Omklædningsrummet: Man bliver ganske enkelt opstemt af at træde ind. Alt er lyst, åbent og rent, og der ligger hverken hårboller, støv eller brugte plastre og formerer sig i hjørnerne.</p><p id="p56">Spejlene: To store spejle ved indgangen og en hårtørrer med forskellige mundstykker til fri afbenyttelse.</p><p id="p57">Tamponautomat: En af de gammeldags automater med Tampax og andet godt til de nedre regioner ville selvsagt passe rigtig dårligt ind i det minimalistisk designede omklædningsrum. Så er uheldet ude, er du nødt til at svinge dit håndklæde om dig og trippe ud til skranken. De sælger tamponer stykvis. Tre kroner per vatpløk.</p><p id="p58">Våde tæer: Granitgulvet er knastørt.</p><p id="p59">Bruserne: Vandkulturhuset bryster sig af at bruge 25 procent mindre energi end tilsvarende svømmehaller. Fint nok. Men de sparebrusere, altså... Nogle gange kommer der en masse vand ud. Andre gange står man med sæbeskum i alle folder og kigger op mod brusehovedet, mens man undrer sig over, om skidtet overhovedet virker.</p><p id="p60">Sæben: Dispensersæbe som i DGI-byen.</p><p id="p61">Men uden parfume. Selvfølgelig.</p><p id="p62">Knagerække: En omkring halvanden meter høj flisevæg erstatter de traditionelle knagerækker.</p><p id="p63">Selv ikke på en stille dag er det muligt at smide sit håndklæde, uden at det gnubber sig op ad et andet.</p><p id="p64">Toiletterne: Wow! Luksusflot. Semi-gennemsigtige døre. Og toiletterne er også flotte og rene indeni. Dog: Overhængende fare for tis på håndtaget. Det er nemlig først muligt at vaske sine fingre, når man har låst sig ud af toilettet igen.</p><p id="p65">Skiltning: Langt mere laissez faire end DGI-byen. Den obligatoriske tændstikmand med røde cirkler om de beskidte kropsdele viser, hvor du skal vaske dig, og nedenunder advarer svømmehallens regelsæt dig om, at det er forbudt at svømme i bassinerne, hvis du har diarre, øjenbetændelse eller andre infektionssygdomme. Det er det.</p><p id="p66">Saunaerne: En i omklædningsrummet plus tre inde i hallen. Mere om dem senere.</p><p id="p67">Bassinerne: Du kan pjaske i legebassinet.</p><p id="p68">Du kan gemme dig i grotten. Du kan klatre op ad vandfaldet. Du kan tage turen ned ad den hurtige vandrutsjebane. Du kan tage en kold afvaskning under de to store vandhanelignende brusere, der med jævne mellemrum sprøjter nyt vand ud i bassinet. Der er nok at tage sig til i Vandkulturhusets kubistiske bassiner.</p><p id="p69">Svømning: Legen er i fokus i Valby, og derfor er der ikke et bassin forbeholdt svømmere.</p><p id="p70">Men du kan få bademestrene til at sætte en bane op, hvis du spørger pænt.</p><p id="p71">Leg: Overalt. Skumlegetøj i konfettifarver.</p><p id="p72">Vipper: Nej. Man kan hoppe fra det ene vandfaldsplateau til det andet. Men ikke på hovedet! Rutsjebaner: Oh yes. Og den er lige tilpas hurtig til, at voksne også synes, den er sjov.</p><p id="p73">Derudover er der vandfaldsplateauerne, som også fungerer som en slags rutsjebaner, du kan glide ned ad som en doven sæl.</p><p id="p74">Og klatre op ad igen ved hjælp af et reb.</p><p id="p75">Korkbælter: Også her lavet af skum. Hvad skete der egentlig med de hvide, der lignede en række grillbriketter? Er de ikke snart retrosmarte igen? Svømmevinger: Skumvinger. Tydeligvis til børn. Eller folk med meget tynde arme.</p><p id="p76">Tissetrang: Få afløb på et af de to toiletter, der er lige ud for omklædningsrummene.</p><p id="p77">Bademestrene: Er iført rød polo, sorte shorts og noget, der minder mistænkeligt meget om et par hudfarvede Crocs.</p><p id="p78">Varmtvandsbassin: Synes du, at vandet er alt, alt for koldt? Så betal 15 kroner ekstra, og dyk ned i varmtvandsbassinet på 1. etage.</p><p id="p79">Lidt som at lægge sig ned under en varm edderdunsdyne. Rart.</p><p id="p80">Udsigten: Indfaldsvej. Sportshal. Græsmark.</p><p id="p81">Vandkulturhuset har sin beliggenhed imod sig. Det betyder, at udsigten fra bassinet er ret kedelig. Men når solen står direkte ind på de store vinduer, føles det næsten som at være på charterferie. Næsten.</p><p id="p82">Wellness: 1. sal er ikke bare stillezone. Det er også wellnesszone. Arkitekterne fra Nøhr og Sigsgaard Arkitektfirma har bygget tre flotte saunaer til dig. En traditionel, en med lysterapi og et såkaldt tylarium, med æstetiske olier i luften og behagelige 50-70 graders varme.</p><p id="p83">Udseendet: Hvis DGI-byen er den lidt slidte, let rynkede model, er Vandkulturhuset i Valby den unge, stramme bademø, som strutter af arkitekttegnet liv med sine teaktræsbroer, sine fletmøbler og sine lyseffekter, der farver bassinerne i aftentimerne.</p><p id="p84">Pomfritter: »Det her er et vandkulturhus, ikke et badeland med palmer og en stank af pomfritter«, messede kulturborgmester Pia Allerslev, da hun indviede Vandkulturhuset i sidste uge. Til gengæld kan du få øko-frelste juicebrikker, kiks og rosiner.</p><p id="p85">Slik: »Nej, den slags har vi ikke. Vi er et idrætssted, så vi kan ikke forsvare at servere usunde ting«, siger den daglige leder, da IBYEN spørger. Snup en frugtbar i stedet.</p><p id="p86">Valby Vandkulturhus ( åbnede i sidste uge) Sted Julius Andersens Vej 1 A, Kbh. SV.</p><p id="p87">Pris 33 kr./15 kr. for børn og pensionister.</p><p id="p88">Varmtvandsbassin mod et tillæg på 15 kr.</p><p id="p89">WWW kubik. kk. dk</p><p id="p90">ibyen@pol.dk .</p><p id="p91"><br /><em style="bold">Fakta: SÅDAN ENDTE DUELLEN</em></p><p id="p92">Valby Vandkulturhus: Får 5 hjerter ud af 6 mulige.</p><p id="p93">En æstetisk nydelse og et kup til prisen. Vi savner et sted at hænge vores håndklæde, når vi har bruset.</p><p id="p94">DGI-byen: Får 3 rigtig store hjerter ud af 6.</p><p id="p95">Et rent miljø med mulighed for at svømme baner uden at blive forstyrret. Den høje pris og det slidte udseende trækker ned.</p><p id="p1">FODBOLD: Det hører til sjældenhederne, at man kan gå til landsholdsfodbold i Valby Idrætspark. Onsdag i sidste uge var en glædelig undtagelse, da U19-landsholdene fra Danmark og Tyskland tørnede sammen i en officiel venskabskamp.</p><p id="p2">De 422 tilskuere -skuffende få -havde valgt at tage de danske og tyske talenter i øjesyn.</p><p id="p3">De kunne se en dansk debutant, AaB's Wessam Abou Ali, bringe Danmark foran efter 18 minutters spil. Tyskland stillede med en stribe nye spillere i forhold til den nyligt overståede EM-kvalifikation og måtte acceptere, at de danske værter førte 1-0 efter de første 45 minutter.</p><p id="p4"><br /><em style="bold">Frem'er på banen</em></p><p id="p5">Syv minutter inde i 2. halvleg blev det også 2-0. Denne gang hed skarpretteren FC Nordsjællands Andreas Skov Olsen.</p><p id="p6">Efter 62 minutters spil indtraf kampens mest populære indskiftning, da den lokale Fremhelt, Adam Jakobsen, afløste målscorer Olsen.</p><p id="p7">Frem-angriberen spillede sin anden U19-landskamp, leverede en god arbejdsindsats og kom også frem til et par gode muligheder, hvoraf den ene blev flot reddet af den tyske keeper.</p><p id="p8"><br /><em style="bold">Sen tysk udligning</em></p><p id="p9">Mads Kikkenborg fra Esbjerg fB spillede de første 70 minutter i danskernes mål, inden han blev afløst af Viborg FF's Lucas Lund Pedersen. Han fik en lidt uheldig rolle.</p><p id="p10">Først mistimede Lucas Lund et indgreb i forbindelse med et langskud, hvilket førte til en tysk reducering ved Luca Hermann fra SC Freiburg i kampens 73. minut.</p><p id="p11">I kampens overtid begik Lucas Lund Pedersen så et straffespark.</p><p id="p12">Igen var Luca Hermann skarpretter, da han udlignede fra 11-meter pletten til resultatet 2-2.</p><p id="p1">Når man står foran den charmerende gamle villa over for Søndermarken ved Valby Bakke, er det ikke lige til at se, at der bag de røde mursten har gemt sig kunst for millioner.</p><p id="p2">Da Djamila Hansen og hendes mand Dan Ottesen for seks år siden flyttede ind i den 156 kvm store stuelejlighed, husede kælderen nemlig et galleri med Cobra-kunst, hvor bl. a. Asger Jorns værker blev udstillet.</p><p id="p3">Galleriet flyttede for flere år siden, men kunstglæden lever videre bag de gamle mure. Det mærker man tydeligt, når man træder ind i den store, lyse lejlighed.</p><p id="p4">Overalt hænger smukke malerier, hvoraf flere er skabt af parrets venner. Nogle er gaver, andre har de selv købt.</p><p id="p5">- Det er mest Dan, der køber ny kunst til væggene, men han tager mig altid med på råd, og heldigvis er vi som regel enige, fortæller Djamila, som for nogle år siden fik et kæmpestort John Kørner-maleri af Dan i fødselsdagsgave. Det fylder det meste af væggen i spisestuen og skifter ikke plads lige foreløbig.</p><p id="p6">Djamila og Dan faldt for lejlighedens gamle charme, men der skulle adskillige bøtter maling til at dække de nikotingule vægge, og gulvene trængte også til en kærlig hånd. I køkkenet byggede Dan nye elementer, de sænkede lofter blev fjernet, og der blev åbnet op ind til spisestuen for at lukke mest muligt lys ind i det før så mørke køkken.</p><p id="p7">- Vi ville egentlig have revet hele væggen mellem køkken og spisestue ned, men da vi gik i gang, fandt vi en lillebitte, smal dør gemt bag maling og tapet.</p><p id="p8">Inspireret af den, valgte vi at lade det meste af væggen stå og kun lave en smal åbning uden dør, fortæller Djamila.</p><p id="p9">Der er mange personlige finesser ved familiens lejlighed.</p><p id="p10">F. eks. har Dan bygget de fleste møbler i lejligheden.</p><p id="p11">- Vi kom fra en treværelses, så vi havde slet ikke møbler nok. De er så kommet til efterhånden, som nye behov har opstået, fortæller Djamila.</p><p id="p12">TIP Vær ikke bange for at bruge farver i din indretning - særligt hvis dine rum er lyse, væggene er hvidmalede, og der er højt til loftet.</p><p id="p13">TIP Moderne kunst på væggene giver en fræk kontrast til den ældre, herskabelige stil.</p><p id="p1">
Sagen om regeringens kvalitetsfond på 50 milliarder til blandt andet nedslidte klasselokaler og uhumske toiletter fik i går oppositionen til venstre for regeringen til at skærpe tonen over for finansminister Lars Løkke Rasmussen (V). Oppositionen minus Dansk Folkeparti mener, at regeringen har begået løftebrud, fordi ikke mindst statsminister Anders Fogh Rasmussen under valgkampen sidste år lovede, at der akut skulle rettes op på skolernes uhumske toiletter og nedslidte bygninger. Men ifølge Finansministeriets økonomiske redegørelse, som blev offentliggjort mandag, er budgettet til vedligeholdelsen af skolerne i det første år nu barberet ned fra de lovede 2,4 milliarder i regeringens 2015-plan til kun at være 1,4 milliarder. Ifølge finansministeren er regeringen dog ikke løbet fra sit toiletløfte:</p><p id="p2">»Der er ikke nogen, der ved noget som helst om, hvor stor en del af den kvalitetsfond, der har med kommunerne at gøre, der fases ind, før jeg har lavet en aftale med kommunerne«, siger Lars Løkke, der efter et samråd i går fik lejlighed til at kommentere friske billeder af de fysiske forhold på Kirsebærhavens Skole i Valby.</p><p id="p3"><em style="italic">Så vi er en postgang for tidligt ude?</em></p><p id="p4">»Jeg ved ikke, hvad I er. Jeg siger bare, at regeringen står fuldstændig ved, at vi vil opbygge en kvalitetsfond på 50 milliarder kroner over de næste ti år. Vi har hele tiden sagt, at de penge fases ind fra år 2009, men hvordan de fases ind, og hvordan det fordeles mellem regioner og kommuner, og hvad for et anlægsbudget staten selv kører med, er alt sammen noget, der falder på plads over den kommende tid, når vi indgår aftalerne med regioner og kommuner«.</p><p id="p5"><em style="italic">Men under valgkampen gjorde statsministeren meget ud af, at der skulle rettes op på de uhumske skolelokummer. Nu skærer I en milliard væk. Er det ikke lidt mærkeligt?</em></p><p id="p6">»Jeg er så bjergtaget af, hvordan man med al den visdom og indsigtsfuldhed er i stand til at se ned under de her tal«.</p><p id="p7"><em style="italic">Men kommer der flere penge til uhumske toiletter?</em></p><p id="p8">»Om der kommer flere penge til uhumske toiletter? Jeg kan sige, at regeringen gerne vil måles på det, vi har lovet, og vi har lovet, at vi bygger en kvalitetsfond på 50 milliarder op over de næste 10 år, som sikrer, at der sker et løft i de offentlige investeringer på målrettede områder«.</p><p id="p9"><em style="italic">Så der vil altså være flere penge til uhumske lokummer i de forhandlinger, I nu har med Kommunernes Landsforening? </em></p><p id="p10">»Det vil være, som jeg siger: Kvalitetsfonden indfases fra 2009 frem til 2018, og det akkumulerer op i 50 milliarder kroner. Det vil give en mulighed for, at man kan gøre en særlig indsats på de områder, der har vores særlige politiske prioritet. Det handler om at få moderniseret vores sygehusbyggeri og komme problemerne i kommunerne til livs«.</p><p id="p11"><a href="mailto:julie.elver@pol.dk">julie.elver@pol.dk</a></p><p id="p12"><a href="mailto:matias.seidelin@pol.dk">matias.seidelin@pol.dk</a></p><p id="p1">I Valby ligger en 600 kvm. stor rugekasse. Ikke en helt almindelig af slagsen, for det er ikke just kyllinger, der udklækkes og tager deres første usikre skridt her. Det er derimod unge københavneres iværksætterdrømme om at prøve kræfter med ideer og projekter, der får ben at gå på. Rugekassen bærer det sigende navn Kraftwerket, og ungdomshuset har siden 2003 haft adresse i Valby.  <br /></p><p id="p2"><em style="bold">Fra idé til virkelighed</em></p><p id="p3">Kraftwerket fungerer som et projekt- og demokrativærksted for unge. Projekt-delen betyder, at københavnere mellem 15 og 25 år kan bruge husets forskellige værksteder, tilbud og medarbejdere til at føre projekter ud i livet. Til at hjælpe sig med råd, vejledning og praktisk erfaring har de unge en håndfuld hjælpende ånder i form af fem medarbejdere. En af dem er Nana Friis Jensen, der har arbejdet på Kraftwerket siden 1999. <br /></p><p id="p4"><em style="bold">Vigtigt demokrati</em></p><p id="p5">»Det handler om at vise, at det er muligt at føre sine ideer ud i livet. Det kan godt virke uoverskueligt, hvis man sidder med sin egen lille idé, for hvordan kommer man i gang? Vi hjælper de unge til at forstå, at der ikke behøver at være så langt fra ide til virkelighed,« forklarer hun.</p><p id="p6">For eksempel er System Danmarc, det samfundskritiske rollespil på Toftegårds. </p><p id="p7">Plads i Valby, resultatet af en gruppe unge kraftwerkeres idé om at vise et Danmark anno 2043, hvor demokratiet har spillet fallit.</p><p id="p8">Lige præcis demokratiet udgør også en særdeles vigtig rolle i ungdomshuset, som de unge suverænt selv styrer. De er med til alt lige fra at ansætte nye medarbejdere, lægge budgetter og formulere virksomhedsplaner for Kraftwerket.</p><p id="p9">En af de unge kraftwerkere, der også var med til at sætte System Danmarc i søen, er 25-årige Aslak Balle Hansen. For ham er indflydelsen i ungdomshuset uvurderlig:</p><p id="p10">»Vi har enormt meget at skulle have sagt, og det er en stor del af charmen. Det er vores hus, vores sted. Der er ikke løftede pegefingre, der kommer ingen og siger, hvad vi må og ikke må. Hvis man har lyst til at engagere sig, så er der også mulighed for det. Det er os, der bestemmer, og det betyder, at vi godt vil kæmpe for det.« <br /></p><p id="p11"><em style="bold">Planlægning er vigtig</em></p><p id="p12">Netop det daglige ansvar for at få huset til at køre lærer de unge, at arbejdet som iværksætter også handler om planlægning, fundraising og mange møder. Det giver dem nogle klare fordele, også på længere sigt, mener Nana Friis Jensen.</p><p id="p13">»Danmark er rigtig dårlig til iværksætterkultur. Men når de unge tidligt gør sig nogle erfaringer som projektmagere, så giver det dem troen på, at det kan lade sig gøre. Det kan på sigt betyde, at de åbner en butik eller sætter gang i projekter eller events, fordi de har fået nogle værktøjer med sig,« uddyber hun. <br /></p><p id="p14"><em style="bold">For ildsjæle</em></p><p id="p15">Det kan Peter Aagaard erklære sig enig i. Han er erhvervsforsker på Copenhagen Business School og arbejder på et projekt om ildsjæle og motivation.</p><p id="p16">»Det er vigtigt for unge, at der er steder, hvor de kan få erfaringer på en god og sikker måde, og hvor deres projekter bliver til noget. De får nogle værktøjer, som rækker langt ind i fremtiden. Det er med til at fostre iværksættere, og jeg tror helt klart, det er en måde at arbejde på, som mange kan lære noget af,« mener han. <br /></p><p id="p17"><em style="bold">Nyttige erfaringer</em></p><p id="p18">For Aslak Balle Hansen har erfaringerne fra Kraftwerket allerede båret frugt. Fra næste semester skifter han filosofistudiet ud med performance design, som er en ny uddannelse på RUC. Her kan han nemlig få lov til at gå i dybden med interessen for at arrangere performances, som opstod på Kraftwerket, og som han nu har høstet masser af baggrundsviden i.</p><p id="p19">»Det er en meget god ballast at have. Det har både hjulpet mig til at finde ud af, hvordan man organiserer sig, og - at man kan rigtig meget mere, end man nogle gange tror,« forklarer han.</p><p id="p20"><br /><br /></p><p id="p21"><em style="bold">Fakta: Vi har enormt meget at skulle have sagt, og det er en stor del af charmen. Det er vores hus, vores sted. Der er ikke løftede pegefingre, der kommer ingen og siger, hvad vi må og ikke må. Det er os, der bestemmer, og det betyder, at vi godt vil kæmpe for det.</em></p><p id="p22">Aslak Balle Hansen om Kraftwerket i Valby</p><p id="p23">FAKTA</p><p id="p24">Læs mere på <a href="http://www.kraftwerket.dk">www.kraftwerket.dk</a> Valby satser på unge iværksættere TEMA: VALBY</p><p id="p1">En sød hundehvalp, slik eller penge - der er mange midler at tage i brug for en mand, der vil lokke børn med sig hjem.</p><p id="p2">Og netop sådanne episoder har fyldt meget hos politiet i Valby uden for København de seneste uger. Heldigvis er der ikke sket nogen børn noget, men der er alligevel grund til at tage det alvorligt, vurderer politiet.</p><p id="p3">» De seneste tre uger har der været fire episoder, og det er altså fire mere, end der plejer at være på tre uger. De har meget forskellig karakter, men fællestrækket er, at det er mænd, der har forsøgt at lokke børn med sig, « siger Kabeer Takiar, der er souschef hos politiet i Valby.</p><p id="p4">Den første episode, som politiet kender til, handler om to mindreårige, der på en S-togsstation får tilbudt penge af en mand for at gå med ham hjem.</p><p id="p5">Sag nummer to var to drenge på syv og otte år, der på deres fritidshjem blev kontaktet af en mand, der spurgte, om de ville se hans hundehvalp i hans bil.</p><p id="p6">I begge tilfælde løb børnene væk fra manden.</p><p id="p7">To andre episoder drejer sig henholdsvis om en dreng på 11 og en pige på 12, der begge blev antastet alene, mens de var på vej hjem.</p><p id="p8">Drengen blev kaldt hen til en mand i en bil, der spørger, om han vil med hjem. Han skynder sig væk, og det samme gør en pige, der blot seks dage senere blev forfulgt af en mand, der prikkede hende på skulderen og spurgte, om hun ville med hjem.</p><p id="p9">» Der er desværre ikke meget at gå efter i nogle af sagerne, så vi fokuserer i høj grad også på at sørge for at informere skoler, institutioner og forældre om at være opmærksomme, « siger Kabeer Takiar.</p><p id="p10">Mangeårig kriminolog Beth Grothe Nielsen advarer mod, at den megen medieomtale, som sagen fra Fyn fik efter to piger blev samlet op i bil og misbrugt, kan have inspireret andre til selv at lokke børn.</p><p id="p11">» Omtale i medierne kan virke fristende på nogen. Det er spændende for dem, især hvis det er detaljeret beskrevet i medierne, « siger Beth Grothe Nielsen og fortsætter: » For meget omtale kan derfor inspirere nogle til at gøre det samme, som de har læst om. Det har vi set før med pornografien.</p><p id="p12">Dem, der tænder på børneporno, søger sammen, for hvis de er mange, der gør det, så tænker de ikke, at de gør noget galt, men nærmere at det er normalt. «.</p><p id="p1">»Jeg har ikke set skrivebordets plade i tre år,« siger Søren Jakobsen.
Kontoret på syvende etage i TV-byen er nærmest ryddet.  Der står endnu nogle få bøger i reolerne, men sagsmapper og løse papirer er som støvsuget væk.  På skrivebordet ligger kun dagens aviser og to askebægre af keramik.
Det ene er i overstørrelse, mens det andet nærmest er en vase eller spand.
Det bruges som aske- og skodspand for det egentlige askebæger.  For mens Søren Jakobsen i løbet af sin 10-12 timers arbejdsdag fordyber sig i sagerne, forvandles 20-30 Kings til aske - vel at mærke Kings af den gode gammeldags slags uden nymodens filtre.
»Jeg kommer til at savne kontoret heroppe.  Ude på Nordisk Film i Valby er de ved at indrette en suite i den lange lave barak til venstre for kantinen.</p><p id="p2">Her skal jeg bo sammen med en økonomidirektør, en jurist og en teknisk chef i nogle små bitte kontorer.  Det er derude, tingene foregår, og dér skal jeg sidde,« fortæller Søren Jakobsen, ny direktør for Nordisk Film Broadcast.
Tidligere sad ledelsen af Nordisk Film i en villa i Klampenborg, men med den nye ledelse flytter tænketanken midt ind i produktionen.
<br /><em style="bold">Vil levere til DR</em><br /> Søren Jakobsen får i første omgang ansvaret for Nordisk Films leverancer af udsendelser til dansk TV 2 og til Norges TV 2. Senere er det meningen, at den nye Nordisk Film-direktør også skal udvide markedet til at omfatte Sverige og
Finland.
»Vi vil lave TV-programmer til alle de nordiske TV-stationer, herunder også stadig levere til DR TV,« understreger Søren Jakobsen.
»I første omgang skal vi til at udnytte de faciliteter, vi har i Nordisk Film Broadcast Norge, lidt bedre.  Vi skal arbejde stærkt på at ekspandere vore produktionsaktiviteter.  I Sverige er vi i gang med det der hedder Projekt Alfa.  Det er et
samarbejde med det svenske kabel-TV, der er et datterselskab af Telia.  Det svenske kabelnet er meget større end det danske - det er kæmpestort marked, der ligger der.«
<br /><em style="bold">Samarbejde styrker</em><br /> I 1993 luftede Søren Jakobsen tanken om et udbygget administrativt samarbejde mellem de to danske TV-stationer, DR TV og TV 2. I december 1995 bar udspillet frugt.  Det var da de to store TV-stationer sammen indgik en aftale med DBU
om fodboldtransmissioner.  Det blev dyrt.  Aftalen kom til at koste de to danske public service stationer 55 mio. kr. om året i en otte års periode.
»Dengang i 1993 kom jeg forfærdelig galt af sted, da jeg luftede disse tanker.  Men selv om jeg har fået en anden kasket på, går jeg da stadig ind for et samarbejde mellem TV 2 og DR TV.  De er begge vore kunder.  Og med det udbud af kanaler, vi får at
se i de kommende år, risikerer vi, at TV- stationerne kannibaliserer hinanden.  Et samarbejde mellem DR TV og TV2 vil styrke begge virksomheder - og det er helt i vores interesse.
Man bør nok kigge til Sverige.  Dér oprettede man SVT, der var en fælles hat for begge TV-kanaler.  De kørte helt selvstændigt indtil årsskiftet, hvor man samlede administrationen efter krav om kraftige rationaliseringer.  Jeg tror, at konkurrencen
mellem DR TV og TV 2 herhjemme i fremtiden bliver en by i Rusland.  For at modstå det store udbud af TV kommer de to stationer til at arbejde sammen i langt højere grad end i dag.
Og ser man på konsekvenserne af sportsaftalen, betyder den et meget tæt samarbejde mellem sportsredaktionerne i Danmarks Radio og TV 2. Jeg vil ikke kalde det en fusion, men samarbejdet bliver yderst tæt.«
<br /><em style="bold">Seriøs underholdning</em><br /> Du kommer fra en meget seriøs institution, hvor man lægger vægt på kvalitet.
Bliver det ikke svært at skifte bane og skulle producere og sælge programmer i den lette genre?
»For det første har vi altid blandet det seriøse med det underholdende i Danmarks Radio.  Og min efterfølger får det endnu lettere.  Han får to kanaler at spille på.  Det vil sige, at han kan sende et dokumentarprogram på den ene kanal, mens et show
kører på den anden.  Men jeg synes da helt afgjort, at man producerer kvalitetsunderholdning til TV på Nordisk Film.  Det, det handler om, er professionalisme.  Om at lave et produkt, en vare, der går rent ind.  Nu kommer »Bryggeren«, der også ligger i
den seriøse ende.
Nordisk Film er en stor blandet landhandel.  Vi producerer seriøse spillefilm, sidst »Lærerinden« om den unge dreng, der forelsker sig i sin lærerinde.  Den er produceret af Per Holst, der er en del af Nordisk Film.  Og »Kun en pige« må man også betragte
som en kunstnerisk produktion.  Og så producerer vi »Eleva2ren«, »Lykkehjulet« »Fak2ren« og »Tre til tiden«.  Det er nok alt sammen underholdende, men jeg vil alligevel kalde Nordisk Film for en kulturinstitution.  Kvaliteten berettiger den mærkat.
Nordisk Film har lavet en række fakta-programmer, og vi skal i gang med at udvikle en serie børneprogrammer.  Det bliver et centralt område.  Ikke kun til Danmark og Norden, men til hele Europa.  Naturligvis skal det primært sælges til kommercielle
stationer.  Der er alt for meget plat i børneprogrammerne, og udfordringen ligger i at udvikle noget seriøst.  Programmer, der ikke retter sig mod forældrenes pengepung, men mod at underholde børnene.«</p><p id="p1">Der var 29 grader i Mekka i går, men i Club Danmark Hallen i københavnske Valby stod der en isnende vind ind på de omkring 5000 muslimer, der ligesom 2,5 millioner trosfæller på pilgrimsfærd i Saudi-Arabien fejrede en af islams store fester: Eid Al-Adna - Offerfesten.</p><p id="p2">Fra klokken ni i går morges først sivede, senere strømmede danske muslimer til hallen, som Det Islamiske Trossamfund havde lejet til højtiden. At lejen ikke er billig fremgik af de to store bokse, der mødte de fremmødte med teksten: "Bidrage: Med at dække lejeomkostninger og for belønning fra Allah".</p><p id="p3">Faktisk var der så mange muslimer til dagens bøn, at den traditionelle kønsadskillelse gik lidt i opløsning. Planen var kvinderne bag mændene, men antallet gjorde, at der var lidt blandet bøn bag en skillevæg i hallen, som de sidst ankomne - uanset køn - var henvist til på grund af pladsmangel. De fleste i festtøjet, mens de frivillige parkeringsvagters refleksgule jakker lyste op på anden måde. De unge mænd holdt sig dog for de flestes vedkommende til gadens "omvendt-kasket-uniform".</p><p id="p4">Eid Al-Adna er ikke kun en påmindelse om Abrahams villighed til at ofre sin søn Ismael for at bevise sin troskab mod Allah. Det er også en folkefest.</p><p id="p5">Så efter imam Abu Labans bønneledelse gik en karussel i det ene hjørne langsomt i gang, og på et tidspunkt havde ballonsælgeren et større (men i størrelse mindre) publikum end imamens prædiken. Eller nytårstale, som han selv smilende kaldte den, efter først at have kindkysset og ønsket glædelig Eid til en stor del af den mandlige del af menigheden.</p><p id="p6">- Jeg er selvfølgelig ikke statsminister. Men denne fest og festen efter ramadans afslutning er imamers mulighed for at gøre status over de begivenheder, der rører sig, sagde han.</p><p id="p7">En af de allerstørste sager er Jyllands-Postens tegninger af profeten Muhammed.</p><p id="p8">- Jeg har igen og igen forsøgt at forklare muslimer, hvad et sekulært samfund betyder. Men samtidig rører Jyllands-Posten ved værdier, som er hellige, og i den sammenhæng må vi bevise over for det omliggende samfund, at vi føler os stødt som muslimer, siger han, og understreger, at den jyske morgenavis ikke var hans vigtigste pointe. Den handlede om at underkaste sig Allah.</p><p id="p9">23-årige Hala, der snart er færdig som civilingeniør, er til Eid i smart kort jakke og uden slør.</p><p id="p10">- Men jeg har et med, som jeg nok tager på senere, siger hun.</p><p id="p11">For hende er offerfesten en lejlighed til at feste med familien i en glædelig anledning.</p><p id="p12">- Jeg går normalt ikke i moskeen, for det er ikke en forpligtelse for kvinder i islam. Men jeg beder fem gange om dagen hjemme, siger hun.</p><p id="p13">For en flok meget unge fnisende piger er dagens oplevelse hverken familie, bekendte eller imamens ord om underkastelse.</p><p id="p14">"Jeg fik ham, jeg fik ham, jeg fik ham," hviner den ene begejstret og vifter begejstret med sin mobiltelefon med indbygget kamera.</p><p id="p15">"Ham" er et af medlemmerne af det prisbelønnede band Outlandish, som var med til festen i Club Danmark Hallen. </p><p id="p16">Tonay på 15 forsøger at forklare Kristeligt Dagblads udsendte, at det bedste ved Eid Al-Adna er, at alle muslimer er samlet. Men stjernerne i de unges øjne lyser alligevel klarere, da de igen vender sig mod den heldiges mobiltelefon.</p><p id="p17">"Hvor er han altså bare sej!"</p><p id="p18"><a href="mailto:benteclausen@kristeligt-dagblad.dk">benteclausen@kristeligt-dagblad.dk</a></p><p id="p19">Eid Al-Adna</p><p id="p20">Den årlige pilgrimsfærd "hajj" til Mekka er en forpligtelse for alle muslimer. Midt i pilgrimsfærden fejres offerfesten, som mindes Abrahams offervillighed. I Koranen bedes Abraham om at ofre sin søn Ismael, som han - også ifølge Det Gamle Testamente - fik med trælkvinden Hagar. Eid Al-Adna er sammen med Eid Al-Fitr efter ramadanens afslutning de største højtider i islam.</p><p id="p1">RESERVE FOR RESERVEN: Op til halvanden time hver dag skal elever fra Randersgade Skole køre i bus efter efterårsferien for at komme i skole -op til 45 minutter hver vej.</p><p id="p2">I forvejen har de siden sommerferien kørt i bus til og fra Bispebjerg Skole i Nordvest, mens deres egen skole renoveres.</p><p id="p3">Der er for nylig konstateret skimmelsvamp på den midlertidige skole, og kommunen har derfor måtte finde nye lokaler til eleverne i 1-6. klassetrin.</p><p id="p4">» Vi tages som gidsler « Valget er faldet på Kirsebærhavens Skole i den ydre del af Valby tæt på kommunegrænsen til Hvidovre og dermed i den anden ende af Københavns Kommune i forhold til Østerbro.</p><p id="p5">Det bekymrer forældre til børn på skolen.</p><p id="p6">» Det er uacceptabelt, at vores børn skal sidde så lang tid i bus frem og tilbage, måske 45 minutter i myldretiden, når det er noget, de eller vi som familier ikke selv har valgt, « siger Cecilie Hansen, som er mor til en datter i tredje klasse.</p><p id="p7">» Vi forældre er taget som gidsler. Vi har ingen mulighed for at agere og bidrage til en løsning. Problemet er, at det er ' take it or leave it' « supplerer Christian Søttrup, som er far til en pige i femte klasse.</p><p id="p8">» Det kommer til at gå ud over børnenes skoledag, og de foregøgler os, at det er samme kvalitet, « siger han.</p><p id="p9">» Hvad med de timer, som børnene har mindre af? Hvordan vil kommunen sikre rammerne, så børnene får den undervisning, de skal have? « spørger Cecilie Hansen.</p><p id="p10">» De mister to måneders skolegang, « konstaterer Jette Singleton.</p><p id="p11"><br /><em style="bold">Uden for grænsen</em></p><p id="p12">Forældrene, som Østerbro Avis har været i kontakt med, roser lærerne og det øvrige personale på skolen.</p><p id="p13">» De har udvist en heltemodig indsats og lavet feberredninger, « siger Jette Singleton.</p><p id="p14">Men forældrene er bekymrede over de skolelektioner, som børnene har tabt de seneste uger, hvor de har været placeret rundt omkring på fritidshjem og klubber. Og de timer der vil være mindre af på Kirsebærhavens Skole på grund af transporten.</p><p id="p15">Derudover undrer de sig over, om kommunen har søgt alle muligheder for skolegang tættere på. For eksempel kunne de gå over til kommunegrænsen til Gentofte, hvor Hellerup er meget tættere på eleverne end ydre Valby, lyder det fra forældrene.</p><p id="p16">Cecilie Hansen peger på de lokaler, som Copenhagen International School tidligere besad, inden den internationale skole flyttede til Nordhavn.</p><p id="p17">Placere 500 mennesker Områdechef for Børne-og ungdomsforvaltningen i Indre By og Østerbro Morten Østergaard Jensen forstår godt forældrenes frustration.</p><p id="p18">Der er kommet skimmelsvamp efter sommerferien på Bispebjerg Skole formentlig som følge af en skade fra januar 2017, da vandrør sprængte.</p><p id="p19">» Vi havde bøvl med indeklimaet, og der var meget voldsomme reaktioner, « fortæller han. Muligvis har den varme sommer forværret fugtigheden på skolen.</p><p id="p20">Københavns Kommune skulle dermed placere 500 elever og ansatte et andet sted.</p><p id="p21">Udskolingen er placeret på Skolen på Strandboulevarden, som fortsat ikke har egne elever til disse klassetrin. Men eleverne i 1-6. klasse har været en stor udfordring at finde lokaler til.</p><p id="p22">I ugerne inden efterårsferien har eleverne derfor været midlertidigt placeret rundt omkring på fritidshjem og -klubber på Østerbro.</p><p id="p23">Nu træder løsningen med Kirsebærhavens Skole i kraft efter efterårsferien.</p><p id="p24">Ifølge Morten Østergaard Jensen har kommunen undersøgt alt, hvad der kunne være af alternativer tættere på Randersgade Skole.</p><p id="p25">Det gælder både lokaliteter omkring Københavns universitet og i Gentofte Kommune.</p><p id="p26">Ingen af stederne har man fundet lokaler, som vil være egnede til undervisning af så mange skolebørn.</p><p id="p27">To lærere i en lektion Den tidligere Copenhagen International Schools lokaler i Hellerup har også været under radaren, men her skal der være flygtningeboliger, har København fået oplyst af Gentofte Kommune, fortæller Morten Østergaard Jensen.</p><p id="p28">Områdechefen erkender, at eleverne skal have en kortere skoledag, når de flytter til Valby.</p><p id="p29">Det løser kommunen ved at lade to lærere undervise eleverne i en række lektioner.</p><p id="p30">Samme model er valgt på andre skoler for at nedbringe timetallet efter skolereformen, uden det har haft med midlertidige placeringer at gøre, blandt andet på naboskolen Vibenshus.</p><p id="p31">» Vi forkorter skoledagen med loven i hånden ved at sætte flere voksne af i timerne, « siger Morten Østergaard Jensen, som fortæller, at der bliver tilført flere penge til skolen som følge af den pludselige situation.</p><p id="p32">Derudover vil eleverne komme på flere lejrture og ture ud af huset, end det ellers var planlagt, frem til sommeren 2019. Samtidig kan klasserne på skift låne lokaler på Vibenshus Skole.</p><p id="p33">På busturene frem og tilbage til Valby er det meningen, at der skal være historiefortællinger.</p><p id="p34">Det skal dog ikke tælle som en del af den officielle undervisningstid, men være faglig inspiration for børnene.</p><p id="p35">» Men det er jo fis og pop, men kan jo ikke skille det ad, « mener Christian Søttrup.</p><p id="p36">Forældrene, som Østerbro Avis har været i kontakt med, oplyser, at de ikke har hørt om to-lærerordningen fra skolens side, men udelukkende at der er ansat en ekstra pædagog.</p><p id="p37">De stiller sig i øvrigt skeptiske for to-lærerordningen, når det ellers ikke er noget, som skolen har prioriteret.</p><p id="p38">UDet er uacptabelt, at vores børn skal sidde så lang tid i bus frem og tilbage, måske 45 minutter i myldretiden CECILIE HANSEN, mor til skoleelev på Randersgades Skole.</p><p id="p1">REGNVANDSSIKRING: Skybrudspakke 2018 er lige nu i høring i lokaludvalgene.</p><p id="p2">Den store, samlede pakke var i høring i 2014, mens de enkelte projekter kommer i høring løbende.</p><p id="p3">I Valby er det et grønt område bag Lykkebo Skole, Kulbanevej, Carl Jacobsens Vej og to projekter i Vigerslevparken, der er i spil. I Sydhavnen er skybrudsprojektet omkring Karens Minde det særlige fokus.</p><p id="p4">Fokus på Karens Minde Ved Karens Minde Kulturhus og i det grønne midterområde på Sjælør Boulevard syd for Borgmester Christiansens Gade skal der etableres en sammenhængende forsinkelsesplads, med en magasineringskapacitet på 15.000 kubikmeter.</p><p id="p5">Projektet skal både forsinke vandet fra de seks andre skybrudsprojekter og lede det overskydende vand ned til renden der føre ud til Kalveboderne.</p><p id="p6"><br /><em style="bold">Samlet hele</em></p><p id="p7">Skybrudsprojekterne hænger sammen på kryds og tværs, og derfor er der tænkt nøje over, hvilke projekter, der skal sættes i gang samtidig.</p><p id="p8">Desuden er der en række samarbejdspartnere og andre projekter, der bliver timet med skydbrudsplanerne. For eksempel er det lige nu, der skal rykkes på skybrudsprojektet ved Kulbanevej, mens Områdefornyelsen er i gang.</p><p id="p9">Det samme gør sig gældende med Lykkebo Skole, hvor Københavns Kommune renoverer skolegården.</p><p id="p10">Vigerslevparken viger ikke På grund af det store arbejde med genopretningen af Harrestup Å er de to projekter omkring Vigerslevparken udviklingsprojekter, der skal sikre, at det bliver indarbejdet i det samlede projekt omkring arbejdet med Harrestrup Å.</p><p id="p11">På Carl Jakobsens Vej skal der laves en helhedsgenopretning af vejen ligesom fjernvarmeledningen i vejen skal renoveres.</p><p id="p12">På dele af strækningen skal der anlægges cykelsti og derfor sætter kommunen projektet i gang, så det koordineres med fjernvarmerenoveringen, helhedsgenopretningen af vejen og etableringen af cykelstier.</p><p id="p1">EN KLAR STYRKELSE: Den omdiskuterede lokalpolitiker og beboer-formand fra Mjølnerparken, Muhammad Aslam, får nyt politisk liv, efter at Socialdemokraternes kreds 3 i Københavns indre by valgte ikke at indstille ham til genopstilling.</p><p id="p2">I stedet har kreds 8 i Valby besluttet at opstille Muhammad Aslam som kandidat til Københavns Borgerrepræsentation.</p><p id="p3">»Vi ser det som en klar styrkelse af vores muligheder for at påvirke København positivt.</p><p id="p4">Muhammad Aslam har blandt andet lavet rigtig meget godt integrationsarbejde i Mjølnerparken,« siger Mads S. B. Pedersen, bestyrelsesformand i Socialdemokraternes kreds 8.</p><p id="p5">Men netop Muhammad Aslams formandskab for boligbestyrelsen i det sociale boligbyggeri har gjort ham yderst omstridt.</p><p id="p6">Berlingske beskrev i vinter, hvordan områdets bestyrelse brugte integrationsmidler til fødselsdagsfester og udflugter til Bonbon Land.</p><p id="p7">Og Weekendavisen skrev sidste efterår, at Muhammad Aslam eksempelvis i en periode fik adgang til Mjølnerparkens overvågningsanlæg via sin private computer, og at han efter flere beboeres opfattelse brugte adgangen til at udøve social kontrol over områdets beboere - blandt andet ved at ringe til familier, hvis kvindelige medlemmer var blevet set uden tørklæde.</p><p id="p8">Valby-kredsen: »Vi har talt tingene igennem« På den baggrund besluttede Socialdemokraternes kreds 3 i marts ikke at anbefale genopstilling.</p><p id="p9">Kredsens bestyrelsesformand, Michael Johnson, forklarede, at bestyrelsen havde mistet tilliden til ham. Om Muhammad Aslams mulighed for at fortsætte i Københavns Borgerrepræsentation - valgt i en anden kreds - siger Michael Johnson nu: »Jeg har sagt, hvad jeg skulle sige om sagen. Og det står jeg ved.« Jan Salling, formand for Socialdemokraterne i København, vil ikke forholde sig til, om han har tillid til Muhammad Aslam som socialdemokratisk politiker.</p><p id="p10">»Den enkelte kreds har selv ansvaret for at opstille kandidater - det kan jeg ikke blande mig i,« siger Jan Salling.</p><p id="p11">Dog henviser han til den kommende urafstemning, hvor alle medlemmer af Socialdemokraterne i København skal udvælge 35 kandidater blandt i alt 42 navne til opstillingslisten.</p><p id="p12">Hvis Muhammed Aslam i den sammenhæng ikke udvælges, kan han kun blive genvalgt til Københavns Borgerrepræsentation, hvis andre hopper af listen.</p><p id="p13">Urafstemningen er skriftlig og skal være afsluttet 9. november.</p><p id="p14">I Valby-kredsen forklarer bestyrelsesformand Mads B. S. Pedersen, at Muhammad Aslam kontaktede dem med henblik på opstilling. Og at bestyrelsen og generalforsamlingen bakker fuldt op om Muhammad Aslams kandidatur. På spørgsmålet, om der i betragtning af debatten omkring Muhammad Aslam har været nogen tvivl om at opstille ham i kredsen, svarer Mads S. B. Pedersen: »Vi har selvfølgelig fulgt debatten.</p><p id="p15">Og det er klart, at vi har haft møder med Muhammad Aslam, hvor vi har talt tingene igennem. Men vi har fuld tillid til ham.« Muhammed Aslam begrunder i en mail valget af Valbykredsen med, at han fortsat gerne vil være med til at præge udviklingen i København.</p><p id="p16">I forhold til at fortsætte efter mistillid fra partifæller skriver han blot: »Man kan ikke være enig med alle. Kritik er okay, men usaglig kritik er ikke i orden.« B.</p><p id="p1">FRIT SLAG: Under temaet ' Norden -sammen er vi stærkere', går 25 ' makere' fra Norge, Sverige, Island og Danmark sammen om at skabe værker, der skal udstilles i København.</p><p id="p2">»Vi har inviteret dem hertil for at de skal skabe kunstværker, der skal udstilles i byens rum. Men vi ved ikke ret meget om dem eller deres baggrund, andet end at de har lyst til at skabe noget i fællesskab,« siger souschef i Kultur Valby, Lars Becher.</p><p id="p3">Hele ideen med eventen er at udbrede tanken om, at alle kan skabe og opfinde -og gør vi det sammen, bliver det endnu bedre. Derfor er arrangementet ' Nordic Maker Event' også åbent for alle.</p><p id="p4">»Det er både for de erfarne makere, men der er også tre workshop for børn og voksne, så man kan komme og være med og opleve, hvordan det foregår,« siger Lars Becher.</p><p id="p5"><br /><em style="bold">Himmelsk workshop</em></p><p id="p6">Nordic Maker Event foregår på Toftegårds Plads, og de tre workshop foregår under åben himmel. Alt imens de nordiske makere arbejder løs på deres kunstværker får københavnerne mulighed for at udforske deres skaber-gen.</p><p id="p7">For eksempel ved at kombinere japansk papirfoldning med digitale elementer, så det bliver foldede papirfuglerobotter.</p><p id="p8">Man kan bygge sin egen minilommelygte, arbejde med folieskæring og tryk på t-shirts.</p><p id="p9"><br /><em style="bold">Profilarrangement</em></p><p id="p10">Nordic Maker-Event 2015 er et af flere profilarrangementer i forbindelse med det danske formandskab for Nordisk Råd.</p><p id="p11">Bag arrangementet står ' Made Festival' under Orange Innovation, og Copenhagen Fablab under Kultur Valby, der er en del af Kultur-og Fritidsforvaltningen i Københavns Kommune.</p><p id="p12">»Jeg håber, at der er mange københavnere, der vælger at kigge forbi og opleve, hvad det er, der egentlig sker. Så tror jeg, de vil blive overraskede over, hvor meget de faktisk selv er i stand til at skabe med relativt få midler,« siger han.</p><p id="p13">Vi ved ikke ret meget om dem eller deres baggrund, andet end at de har lyst til at skabe noget i fællesskab.</p><p id="p14">LARS BECHER, souschef i Kultur Valby.</p><p id="p15"><br /><em style="bold">Fakta NORDIC MAKER EVENT</em></p><p id="p16">Søndag 16. august, kl. 10.00-13.00 på Toftegårds Plads.</p><p id="p17">Der er workshops for både børn og voksne.</p><p id="p18">Der er gratis adgang.</p><p id="p19">Se mere på: www.kulturvalby.kk. dk.</p><p id="p1">Det var en lettelse af de helt store, da AGF onsdag
vandt over AB. Det var samtidig en perfekt start for den nye træner Sören
Åkeby - og han får en gylden chance for at følge op på sejren i Valby.</p><p id="p2">Også Frem har for nyligt skiftet træner i Ebbe Skovdahl, og sandt er det, at
Valby-klubben ser meget bedre ud nu end før. Men det ændrer ikke ved, at man
stadig laver alt for mange fejl i bagkæden - hvilket kostede både mod
Esbjerg og Brøndby.</p><p id="p3">Nu er AGF naturligvis ikke på niveau med de to, men situationen med de mange
skader er ved at lysne i år - således forventes også Mikkel Bo Jensen og Tom
Christensen at melde sig klar til kampen - og så ser AGF-holdet lige
pludselig ikke så tosset ud længere.</p><p id="p4">Tilmed virkede holdet i første halvleg mod AB langt bedre indstillede, end
man har set på det seneste, viste både gejst og  i perioder sprudlende spil,
og selv om man også havde marginalerne med sig i efter pauseteen, så synes
den første effekt af trænerskiftet til Sören Åkeby så småt at vise sig.</p><p id="p5">I forvejen har AGF-holdet været det rene guld for gamblerne, for holdet har
i den grad været til at stole på - man har endnu ikke hentet point mod top
4-holdene, men modsat ikke tabt til de fire værste konkurrenter i bunden.</p><p id="p6">Da Frem indtil nu har været et »alt eller intet«-hold - kun 0-0 i AaB
ødelægger det billede - ligner det, ganske som da de to hold sidst mødtes,
en målrig kamp, med gæsterne som favoritter.</p><p id="p7">Frem må stadig undvære Søren Krogh og Lars Brøgger, og det er grimme tab for
et hold, som i stærkeste opstilling er godt nok til Ligaen, men som er meget
sårbare over for afbud.</p><p id="p8">Så alt i alt er det svært at se, at Frem skal være favoritter her, og
undertegnede er overrasket over de ganske høje odds. AGF har godt nok tabt
syv af otte udekampe, men programmet har også været usædvanligt hårdt med
lutter hold fra top 7 - eneste undtagelse altså sejren i Valby for godt en
måned siden.</p><p id="p9">Victor Chandler fører an med 2,70 på AGF, og det er fremragende. Godt er
også 2,55 hos Expekt.</p><p id="p10"><a href="mailto:sda@bt.dk">sda@bt.dk</a></p><p id="p1">Center for Anlæg og Udbud ( CAU) i Københavns Kommunes Teknik-og Miljøforvaltning har udbudt opgaven med totalrådgivning i forbindelse med etablering af en lommepark beliggende i Gl. Valby. Det skriver Ugens Erhverv.</p><p id="p2">Projektområdet afgrænses af Gadekærvej, Mosestykket og Mosedalsvej i Gl. Valby.</p><p id="p3">Opgaven omfatter landskabsarkitekt-og ingeniørassistance i forbindelse med projektering og udbud af anlægsarbejdet for realisering af en lommepark ved Gadekærvej i Valby. Opgaven indeholder også på fagtilsyn og byggeledelse i anlægsfasen. Den økonomiske ramme for rådgiverydelsen er i størrelsesordenen 450.000-600.000 kr., skriver Ugens Erhverv.</p><p id="p4">Projektet er en del af Københavns Kommunes lommepark-strategi ' Tag parken i lommen -forslag til 14 lommeparker i København'. Lommeparkstrategien går ud på at skabe flere grønne åndehuller i byen og er desuden et fyrtårnsprojekt i Klimaplanen for København.</p><p id="p5">Det grønne skal skabe rekreative rum for borgerne, og der skal, så vidt det er muligt, også indtænkes løsninger til håndtering af regnvand.</p><p id="p6">Gl. Valby gennemgår i disse år desuden en markant områdefornyelse, hvor borgerne i vidt omfang tages med på råd og inddrages af projektlederne i Områdefornyelsens sekretariat.</p><p id="p7">CC.</p><p id="p1">Den danske sangskat er proppet med lovord om vor frugtbare nation fra stolte bøge over vinter, der rinder i grøft og i grav til den søde milde maj. Danskere er et naturfolk, som i trods mod rusk og regn gerne og helst opholder sig ude. Det kan aflæses på de bedste af tidens boligbyggerier. Til dem hører eksempelvis 76 nyopførte lejeboliger på Carl Jacobsens Vej 17 i Valby.</p><p id="p2">Inde modtages man i lune og lækre hjem af bedste pensionskassekvalitet.</p><p id="p3">Ja, og så lidt til, som totalentreprenøren bag projektet, V8 Constructions, formulerer det: Egetræsparket, Invita-køkkener og labre bademiljøer til alle, uanset om de betaler husleje for 63 eller 115 kvm.</p><p id="p4">Men hvad især og først bemærkes, er arkitekturens møjsomme arbejde med først at få det nye medlem til at spille rent fra starten i det gamle bykvarters orkester.</p><p id="p5">Det sker i en dressing af rødbrune mursten (Egernsund), flot muret på plads af et sjak fra Claus Quistgaard A/ S. Murværket agerede fra første dag hjemmevant blandt naboer af samme materialefamilie.</p><p id="p6">Og - for nu at komme til pointen - så dernæst iscenesættelsen af de uderum, der opstår mellem og omkring bygningerne på matriklen.</p><p id="p7">Her er brugt ikke så få kræfter og byggebudget for at skabe grønne og inspirerende uderum. Det er den ferme anlægsentreprenør og - gartner Brdr. K. Hansen, der har ladet alle talenterne få frit løb efter et projekt af 1: 1 Landskab.</p><p id="p8">Brdr. K. Hansen har løst opgaven med samtlige belægninger, der for en stor del i øvrigt er eksklusive, hårdtbrændte og chokoladefarvede tegl; entreprisen omfatter alle hegn og beplantninger, og det er ikke så få - og anlægsentreprenøren har også bragt uderummenes møblementer i form af bænke, borde og cykelstativer. En speciel udfordring var det at anlægge det hele på toppen af ejendommens p-dæk, her ikke mindst at sørge for tilstrækkelig afvanding ved bl. a.</p><p id="p9">at bruge særlige skærver og muld i en fifty-fifty blanding, specielt udviklet til de populære taghaver.</p><p id="p10">Man kan vel egentlig kalde det et LAR-projekt (Lokal Afledning af Regnvand)? Og endelig er det også Brdr. K. Hansen, som har tilført ejendommen de ganske fine espalierer, som nu spirende danner ramme om klatrende grønne og blomstrende planter.</p><p id="p11"><br /><em style="bold">Oprensning</em></p><p id="p12">Sådan et resultat lader sig høre her i et kvarter af København, som for ikke så længe siden var platform for en industriel revolution B O L I G E R - C A R L J A C O B S E N S V E J, V A L B Y med forknytte arbejderboliger og sodsværtede karreer blandt rygende skorstene. Alt det er nu slut, fordi produktionssamfund er blevet til videnland; men det er på den selvsamme jord, de nye boligtilbud for et voksende København skyder op.</p><p id="p13">I en samtid med miljøfokus, sundhedsevangelister og keminova sker sådan et hamskifte ikke uden rettidig omhu. Det kan det rådgivende ingeniørfirma Jord-Miljø A/ S skrive under på. Totalentreprenør V8 Constructions kaldte indsigtsfuldt på rådgivere, der i forvejen var godt bekendt med området. Det var Jord-Miljø, hvis spidskompetence gennem 25 år har været at udføre jordbundsanalyser og rådgivning i forbindelse med løsning af forureningsopgaver.</p><p id="p14">Det var således også Jord-Miljø, der var med til at rense op på Henkel-grunden længere oppe ad Carl Jacobsens Vej, så fra den analyse - og retableringsopgave havde rådgiverne en berettiget forventning om at ramme tæt moræneler allerede 2-3 m nede, forklarer civilingeniør Ole Stang, der var ansvarshavende for Jord-Miljø på opgaven.</p><p id="p15"><br /><em style="bold">Bærende facader</em></p><p id="p16">-Det betyder, at forureningen ikke har påvirket grundvandet og, at den er forholdsvis enkel at fjerne ved at udføre et udredningsarbejde med et stort antal prøver for derefter at grave jorden væk i op til tre meters dybde, forklarer Ole Stang. Prøveresultaterne bestemmer, hvilken del af jorden skal deponeres, nemlig den olieholdige, mens resten kan køres til genbrug i forbindelse med opfyld i havneanlæggene.</p><p id="p17">I alt blev 19.000 ton jord - svarende til 630 fyldte lastbiler (!) - kørt væk, oplyser Ole Stang, Jord-Miljø A/ S.</p><p id="p18">Derefter var grundarealet mellem Carl Jacobsens Vej og S-banelinjen med Ny Ellebjerg Station klar til bebyggelse efter et projekt af Vilhelm Lauritzen Arkitekter. Prototypen er bekendt: Bærende facader og huldæk i dette tilfælde fra Contiga Tinglev A/ S, som har fået godt fodfæste på markedet for præfabrikerede betonelementer.</p><p id="p19">Som totalleverandør af rådgivning, tegning, statik, produktion og montage har Contiga Tinglev banet vejen for løsninger indenfor konstruktion, produktion og montage af betonelementer. Den kompetence er også bragt i spil her med elementer til bygninger i flere etagevarianter fra fire til syv.</p><p id="p20"><br /><em style="bold">Terrazzo</em></p><p id="p21">Det udmærker Carl Jacobsens Vej 17 i Valby, at den traditionelle karré-struktur er forædlet på begge akser, gennembrudt, som karréen er med det resultat, at komplekset fremstår som en kombination af længehus, vinkelbygning og solitær.</p><p id="p22">De murede facader er bearbejdet med stor omhu med relieffer, strukturer og mønstre med det indtryk, at her har man gjort sig ekstra umage: Et moderne skønvirke.</p><p id="p23">Den ekstra umage fortsætter inden døre, hvor man først bemærker de lyse terrazzotrapper fra PL Beton A/ S i Rønne, en producent med 17 års erfaringer med terrazzo.</p><p id="p24">Boligerne er grupperet omkring i alt ni opgange, og PL Beton har leveret trapper til dem alle i bredder fra 1085-1200 mm og monteret med ekstra stor afstand til trappetårnenes vægge - hele 50 mm i stedet for standardens 30.</p><p id="p25">Det giver et indtryk af at trappen næsten svæver og er samtidig et bidrag til ejendommens effektive drift melder projektleder John Holm, PL Beton A/ S: -Rengøringsstandarden bliver bedre, når de udførende kan komme ind mellem væg og trappeløb med klud og skrubbe - og så kan malerens pensel arbejde i den store afstand.</p><p id="p26">Altså både pæn og smart - en super-kombi.</p><p id="p27"><br /><em style="bold">Badekabiner</em></p><p id="p28">Lidt det samme kan man godt sige om den måde, V8 Constructions i sin totalentreprise løste udfordringen med at udstyre boligerne med badeværelser i tilsvarende høj kvalitet. Med få undtagelser - vicevært-rum, fælleslokaler og erhverv - er badeværelserne leveret af Bad Element ApS som en industrielt præfabrikeret leverance med storformat fliser i lyse farver. Bademiljøerne er møbleret med lyse komposit-bordplader med underlimet vask og underskab, spejl i storformat og væghængt toilet med skjult cisterne. Alle badeværelser er indrettet med bruseniche med glasskærmvæg og rendeafløb og tilstødende plads til en vaskesøjle.</p><p id="p29">De præfabrikerede kabiner kommer også færdigt monterede med belysning i form af indbygningsspots og med gulvvarme, der alene skal tilsluttes ejendommens netværk.</p><p id="p30">Som totalentreprenør har V8 Constructions A/ S grund til at være stolt af denne seneste præstation i en række af efterhånden mange siden etableringsåret 2007. Mange har været boligprojekter, styret efter de samme principper som i alt væsentligt i styringsvirksomheden har deres udspring i planlægning: Faglig ekspertise, innovative kombinationer og en parat omstillingsevne.</p><p id="p31">-Den opskrift har bragt os langt og her på Carl Jacobsensvej muliggjort en aflevering ikke bare til, men før tiden og med meget få mangler, udtaler projektleder Anders Beier, V8 Constructions A/ S.</p><p id="p32"><br /><em style="bold">BYGGEFAKTA</em></p><p id="p33">Carl Jacobsens Vej Carl Jacobsens Vej 17, 2500 Valby Bygherre: V8 Constructions A/ S Investor: PKA Pensionskassernes Administration A/ S Administrator: DEAS Totalentreprenør: V8 Constructions A/ S Arkitekt: Vilhelm Lauritzen Arkitekter A/ S Ingeniør: MOE A/ S Areal: 8.600 kvm boliger, 1.000 kvm butik, 1.000 kvm kælder.</p><p id="p34">Entreprisesum: 150 mio. kr.</p><p id="p35">Byggeperiode: september 2013 - april 2015.</p><p id="p1">På søndag bliver der høj musik, godt vejr, øl-stemning og masser af mennesker i Valby Parken, når de Grønne Koncerter for sidste gang i år stiller de store scener op. Allerede efter de første fire koncerter meldte Muskelsvindfonden ud, at der har været over 70.000 mennesker til koncerterne i Jylland. I dag spiller de i Odense og skal også forbi Næstved, inden de ankommer til København. Det er seksogtyvende gang, at de Grønne Koncerter turnerer landet over med en samling kendte og aktuelle musikere.</p><p id="p2">DENNE GANG ER DET den anmelderroste rap-gruppe Suspekt, der står for åbningen på Spot-scenen, og det gør de med deres seneste album i hånden, som anmelderne i øvrigt kaldte for deres bedste til dato. Efter møgbeskidte tekster fra Suspekt åbner Magtens Korridorer Grøn Scene med dansksproget rock om picnictur på Kastellet, parforhold og træpersienner. Og der bliver mere rock, når blandt andet elektro-rock bandet Spleen United viser, hvorfor deres nyeste album røg direkte ind som nummer 1 på albumhitlisten i Danmark, men også hårdtarbejdende D.A.D kan du opleve, når de lukker og slukker, og det er i øvrigt den eneste mulighed for at høre bandet i år. Er du mere til r'n'b har Burhan G lovet at fyre den af, og teenagehjerter kan gå i stå, når pop-gruppen, som du enten elsker at hade eller bare elsker, vil have dig til at gå frem og tilbage. Efter Nik &amp; Jay har indtaget den Grønne Scene, bliver der meget mere pop for ørerne, når et af 90'ernes allerstørste bands går på scenen. Du har nemlig mulighed for at høre Aqua, som ikke har spillet koncerter siden de farverige bandmedlemmer gik fra hinanden i 2001. Der bliver kort sagt lidt for enhver smag på søndag, og DMI lover en dagtemperatur mellem 23 og 28 grader, så det kan i hvert fald ikke bære en undskyldning for at blive hjemme. Hvis du ikke allerede har en billet til på søndag, skal du til at have lidt fart på, fortæller Muskelsvindfondens indsamlingschef, Theis Petersen: »Jeg har en fornemmelse af, at man nok skal skynde sig lidt, hvis man vil være sikker på at sikre sig en billet til Grøn Koncert i Valby Parken.«</p><p id="p3">I år ser programmet således ud: 13.45 - 14.25:	MC's Fight Night Tag 			Team Battle, semifinaler 14.30 - 14.45	Grøn Scene åbnes ved 			Jacob Haugaard 14.50 - 15.40	Magtens Korridorer 			- Grøn Scene 15.45 - 16.15	Burhan G - P3 Spotscene 16.20 - 17.20	Nik &amp; Jay - Grøn Scene 17.25 - 18.05	MC's Fight Night Tag 			Team Battle - finale 18.10 - 19.10	Aqua - Grøn Scene 19.15 - 19.45	Spleen United - P3 			Spotscene 19.50 - 21.00	D-A-D - Grøn Scene</p><p id="p4">Hvad: Grøn Koncert.</p><p id="p5">Hvor: Valby Parken, 27. juli.</p><p id="p6">Hvordan: Billetpris 130 kroner ved indgangen koster billetten 180 kroner.</p><p id="p1">Banedanmark moderniserer S-banens kørestrømsanlæg på strækningen mellem Valby og Valby Langgade. Kørestrømsmaster, -ophæng og -ledninger stammer på denne strækning fra 1934 og er nedslidt. Arbejdet går i gang den 23. september og afsluttes den 29. november 2013.</p><p id="p2"><br /><em style="bold">Hvad skal der laves</em></p><p id="p3">Arbejdet omfatter:</p><p id="p4">- Opsætning af 43 fundamenter og kørestrømsmaster</p><p id="p5"><br /><em style="bold">- Ophængning af kørestrømsanlæg</em></p><p id="p6"><br /><em style="bold">- De gamle kørestrømsmaster tages ned</em></p><p id="p7">Opsætning af master og kørestrømsledninger vil ske med skinnekørende materiel. De nye køremastfundamenter vil blive gravet og stampet, da denne metode giver de mindste støj- og vibrationsgener. Arbejdet ud for den enkelte bolig vil være spredt fordelt i arbejdsperioden og derfor også spredt være udsat for støj.</p><p id="p8"><br /><em style="bold">Både dag- og natarbejde</em></p><p id="p9">Al støjende arbejde, der kan gennemføres i dag- og aftentimerne, vil blive udført i dette tidsrum. En del af arbejdet kan desværre ikke udføres i dagtimerne på grund af togdriften. Derfor er vi nødsaget til at udføre dette i nattetimerne.</p><p id="p10"><br /><em style="bold">Undskyld vi støjer</em></p><p id="p11">Vi gør vores yderste for at tage hensyn til omgivelserne, men vi undgår ikke, at der i perioder vil være støj forbundet med vores arbejde. Vi beklager disse gener og håber på jeres tålmodighed, mens arbejdet står på.</p><p id="p12"><br /><em style="bold">Yderligere information</em></p><p id="p13">Du kan læse mere om fornyelsen af kørestrømsanlægget mellem Valby og Valby Langgade stationer på www.banedanmark.dk/valbystation .</p><p id="p14">Har du spørgsmål til fornyelsen af kørestrømsanlægget i Valby, er du velkommen til at kontakte vores byggeledelse på telefon 9139 9769 eller sende en e-mail til</p><p id="p15">Valbystation@bane.dk .</p><p id="p16"><br /><em style="bold">Venlig hilsen</em></p><p id="p17"><br /><em style="bold">Byggeleder Steven Gulseth Andersen</em></p><p id="p18"><br /><em style="bold">Banedanmark</em></p><p id="p1">AM Hub, der er initieret af Industriens Fond, gennem en bevilling på 46 millioner kroner, er nu på plads i rammerne i Valby, der også omfatter udstillingsfaciliteter.</p><p id="p2">Det glæder naturligt alle omkring projektet, som aktuelt er optaget af det kommende Danish AM Summit, som finder sted på Docken i København den 24. oktober.</p><p id="p3">Her giver internationale virksomhedsledere, kreative kræfter og innovative aktører hver især deres kvalificerede bud på de nye fremstillingsteknologiers rolle i industriens fremtid.</p><p id="p4">På dagen kommer en række talere til at indtage scenen - heriblandt førende eksperter og inspirerende virksomhedsledere. Der vil også blive gennemført forskellige workshops, der udforsker nye ideer, teknologier, forretningspotentialer og arbejdsmetoder.</p><p id="p5">AM Hub har en række partnere såsom Force Technology, DTU, DAMRC, Erhvervsstyrelsen, SDU, DareDisrupt, DI, Mercantec, KEA, Teknologisk Institut og CBS, og betegner sig selv som Danmarks nationale vækst- og innovationsmiljø for additive og digitale fremstillingsteknologier, med særligt Additive Manufacturing og 3D-print i fokus. Målet er at fremme innovation, bæredygtighed og vækst i dansk erhvervsliv.</p><p id="p6">I første omgang er AM Hub-projektet sat til at vare i fire år, men indeholder faste planer og målsætninger om forlængelse af arbejdet, der blev indledt i starten af 2018.</p><block><p></p></block><p id="p1">Træner Jens Jessen låser op til Valby Badmintonklub, der mest af alt minder om en ganske almindelig villa. Klublokalet ligger i stueetagen, og omklædningsrummet er i kælderen. Hallens tre baner er bygget til i forlængelse af villaen. Her er stille, men lidt efter lidt begynder der at komme liv. Børn mellem 8 og 12 år vrimler ind i klublokalet. De kommer uden tasker og ketsjer. Inden de går ind i selve hallen, smider de udendørsskoene. Men næsten ingen har skiftesko og skiftetøj med, så træningen foregår på strømpesokker og i cowboybukser. Børnene låner hver en ketsjer af klubben. Og så kan træningen begynde. Træningen er både for piger og drenge. Denne lørdag er 16 børn mødt op.</p><p id="p2">De fleste af pigerne stammer oprindeligt fra Eksjugoslavien, her er ingen piger fra Mellemøsten. Drengene kommer hovedsageligt fra Tyrkiet og Somalia. På spørgsmålet om hvilken sportsgren børnene bedst kan lide, kommer svaret prompte -badminton, og Peter Gade - er bare god. Bortset fra at børnene spiller i cowboybukser og strømpesokker og navne som Mustafa og Kadir, ligner træningen enhver anden badmintontræning for børn. Men da projektet startede for lidt over et år siden, blev det meste af træningstiden brugt på at forklare børnene, at det var forbudt at kyle ketsjerne efter hinanden, hvis de tabte. »Der er virkelig sket meget på et år. Nu kommer børnene til tiden. Før kunne nogle af dem godt komme en halv time for sent. I det hele taget er vi nu kommet til det punkt, hvor vi kan koncentrere os om at lære dem at spille badminton«, siger træner Ninna With. Efter børnetræningen er det de voksnes tur. Kun fire spillere dukker op. En af de få som benytter sig af tilbudet er Iman Farah fra Somalia. »Jeg elsker at spille, og jeg har brug for motion, fordi jeg lider af gigt«, siger Iman. Hun fik lidt af et chok første gang, hun kom til træning, for Iman troede at træningen kun var for kvinder, men der var også mænd til stede i hallen. »Jeg gik igen den første gang, men jeg ville rigtig gerne være med, så i stedet for at blive væk har jeg nu slør og kjole på, når jeg spiller«, siger Iman. Hun kommer først og fremmest for at spille badminton. »Men jeg får da også rykket nogle af mine fordomme om danskerne ved at komme i klubben og tale med Ninna og Jens (trænerne red.), lige så vel som de kan lære noget om mig«, siger Iman Farah. Træner Ninna With ser projektet som en succes, men hun mener også, at det for øjeblikket står lidt i stampe. »Næste skridt er at få engageret forældrene, men det er svært, for de har slet ikke det samme forhold til breddeidræt og klubliv, som vi har«, siger Ninna With. Hun mener, at hjemmebesøg hos forældrene er den eneste måde at mobilisere dem på. »Ved at møde forældrene personligt kan vi bedre forklare dem, hvad det indebærer at være med i en idrætsklub. Men det arbejde ligger langt ud over den trænerfunktion, som vi er ansat til at varetage. Og som det ser ud for øjeblikket, har hverken Jens eller jeg tid til at gå skridtet videre«, siger Ninna With. Projektet i Valby Badmintonklub er et tilbud til Akacieparkens beboere, som er nabo til badmintonklubben. Akacieparken er et boligområde, hvor 70 procent har anden etnisk baggrund end dansk, og hvor 40 procent af beboerne er børn mellem 7 og 17 år. Projektet har modtaget penge af Danmarks Idræts-Forbund (DIF) og er kommet i stand ved en henvendelse fra Akacieparken og DIF til Valby Badmintonklub. Før badmintonprojektet begyndte, havde klubben tit indbrud. »Da vi blev kontaktet af Akacieparken om at være med i projektet, sagde vi ja til at medvirke, for vi tænkte, at hvis vi inviterede indvandrerne indenfor, kunne de lære klubben at kende, og måske ville det medvirke til, at der blev færre indbrud«, siger Valby Badmintonklubs formand, Lotte Chabert. Om der er blevet færre indbrud, siden projektet startede, kan Lotte Chabert ikke svare på. Men hun synes det er godt, at klubben kan hjælpe med integrationsarbejdet. Om indvandrernes fremtid i klubben siger hun. »Det bliver svært at indlemme børnene på de normale træningstider, for de vil ikke betale kontingent, og forældrene er ikke vant til foreningsliv, så de støtter ikke op om klubarbejdet«.</p><p id="p1">En make-over af de københavnske S-togsstationer -med oprydning, hovedrøring og en gang maling -det giver gevinst i form af glade kunder. Derfor har DSB S-tog valgt at videreføre projektet Rene Linjer i 2011. Det skriver DSB's magasin, DSB i dag.</p><p id="p2">-Oprindelig var projektet en del af Sporskifte 2010. Men resultaterne er så positive, at der nu er afsat penge til at fortsætte med flere stationer til næste år. Vores kundeundersøgelser viser klart, at vi har flere tilfredse kunder på de stationer, hvor projektet er gennemført, siger planlægningschef Anne Pilegaard, DSB S-tog til magasinet.</p><p id="p3">Oprydning og maling Det gælder stationerne Hellerup, Nørreport, Valby, Vanløse, Lyngby, Nordhavn, Svanemøllen og Vesterport. Alle har i forvejen været igennem en grundig oprydning og hovedrengøring, og vægge, lofter og facader er blevet malet. I Lyngby har S-tog benyttet sommerens store sporarbejde til blandt andet at få renset og malet trappehuset og træbygninger på perronen, og stationsbygningsfacader mod perron og forplads er blevet malet.</p><p id="p4">På Nordhavn er der nu frit udsyn til havnen, efter at væggene i trapperummet er skåret ned og hele facaden mod Østbanegade er blevet malet.</p><p id="p5">Svanemøllen har fået en ny rulletrappe, der er opsat ny perronbelysning, og på forpladsen indrettes en helt ny cykelparkering.</p><p id="p6">På Vesterport, hvor Banedanmark har renoveret hele banegraven og balustraden omkring den, har S-tog blandt andet fået malet stationsbygningen, så den matcher omgivelserne.</p><p id="p7">Trækker kunder til Overalt har målet været det samme.</p><p id="p8">-DSB S-tog vil gerne kunne tilbyde rene og velholdte stationer, som virker indbydende, attraktive og trygge på kunderne. Et pænt og ordentligt stationsmiljø har afgørende betydning for, om kunderne vælger toget. Det kan vi læse af vores kundeundersøgelser.</p><p id="p9">Derfor er vi også glade for at kunne videreføre projekt Rene Linjer, så endnu flere kunder vil få gavn af det, siger Anne Pilegaard.</p><p id="p10">Valby Station får dog lov at vente lidt, før renoveringspersonalet rykker ind her. I første omgang gælder det nemlig Holte, som allerede har fået udskiftet vinduesrammer i trappehuse samt renoveret tage på perronerne og på trappehuse. Nu vil stationen også blive renset af og malet, og der bliver opsat nye cykelstativer.</p><p id="p11">-Jeg regner også med, at vi går i gang i Vallensbæk i 2011. Her vil blive igangsat forskellige initiativer sammen med kommunen, som kan gøre den kollektive trafik mere attraktiv. Vi har endnu ikke udpeget de øvrige stationer, men der er flere af de større, som det vil være oplagt at tage fat på, siger Anne Pilegaard, der derimod ikke nævner noget om, hvornår man tager fat på Valby Station.</p><p id="p2">»Det kan ikke gå galt, det her«. Umiddelbart en underlig konstatering for en taxachauffør, der med lethed baner sig vej gennem Valbys sært sommerstille gader en fredag aften i april. Men chaufførens logik var uafviselig: »Det er varmt og det er lønningsdag. Alle pigerne er til Tom Jones, alle gutterne er ude hos Bokse-Brian. Bagefter skal de godt antændte tøser med de testosteronfyldte mænd og så kører det. Vi mangler næsten bare en orkan for at gøre det til årets bedste nat«. Selv om det var gode odds for fest og efterfølgende taxatur hjem, skulle der en forløser til. I Valby-Hallen lå forventningernes pres på manden, der skulle tænde tøserne. Tom Jones, 59-årig walisisk sanger og tidligere bokser. Med et korpus, der stadig ligner et maskulint ideal og en kampvægt betragteligt lavere end hos manden, som skulle få testosteronen til at pumpe i K.B. Hallen, Brian Nielsen.</p><p id="p3">Hver sin champ i hver sin hal. Jones med den slet skjulte mission at få salens kvinder til med våde øjne at erkende, at der sandelig er et andet liv med elegance og erotiske mandfolk et andet sted end her i leverpostejen. Og Brian skulle nok en gang vise de tilpassede danske handyr, at de fan'me ikke skal finde sig i noget fra den helvedes hverdag, for så kommer fara med handsken og baldrer den sådan én på bærret i Fight Night, nå!<br />
 Hvis de forventninger om fest, der er blevet hverdag for Tom Jones efter næsten 40 år som omrejsende partymagnet, tyngede, lod han det ikke ane under det festfyrværkeri af en koncert, der endte med at blive et langtidslunende sankthansbål et par måneder før tiden. Præcis som kollegaen Cher, der også kender hvert et trick, man kan producere i Hollywood og Las Vegas, vil Tom Jones forføre os med den skamløst, fuldfede underholdning, der er så uhæmmet, at grænsen til kitsch er overskredet for de fleste. Men i modsætning til Cher, som var i Forum i november, pakker Tom Jones ikke sin gigantiske stemme og robust charmerende personlighed ind i effekter og staffage. Han var fra start til slut over to skoldhede timer i Las Valby nærværende og ærlig i sin tilsyneladende helt ubesværede fremtoning. Programerklæringen kom allerede i aftenens anden sang, 'Burning Down The House', et monsterhit i duetten med Nina Persson fra svenske Cardigans på sidste års comebackplade for Jones, 'Reload'.<br />
 »Jeg er forelsket«, lød det klare svar til Tom Jones fra en ung sommerklædt kvinde bag min stol. »Det er jeg også«, erklærede veninden og tilføjede ligesom uddybende: »Han er så cool!«. Og det er lige, hvad Tom Jones er. Så cool, at han reducerer alder og skiftende musikalske moder til formålsløs spekulation. Med duet-terne med tidens fremherskende navne på 'Reload' har Tom Jones, der i 1995 ikke var fin nok til at komme med i 'Politikens rockleksikon', men som fire år senere sang sammen med alt fra Cardigans over Stereophonics til Van Morrison, som den gode waliser oven i købet havde den for eventuelle repræsentanter for musikpolitik uhørte frækhed at omtale som »my very good friend«, fået sig en returbillet til fremtiden. Et feststemt repertoire, der giver tungen lejlighed til at danse tæt med kinden i eksempelvis 'Sexbomb' og Lenny Kravitz' 'Are You Gonna Go My Way', som i Valby blev leveret sammenbidt snerrende med fornem guitar fra Tom Jones' i det hele taget velspillende band og de tre fremragende korpiger, som gjorde god fyldest som stand-ins på diverse duetter. Lad så være, at Tom Jones med den brede brystkasse skudt behørigt frem sovser sig ind i afdelingen for suppe, steg &amp; sølvbryllup med de uundværlige klassikere som 'Delilah', der fik de gule sikkerhedsvagter til at knokle rundt i Valby-Hallen for at afholde mødre og døtre fra at danse på de kedelige plasticstole, 'If I Only Knew', It's Not Unusual', 'In The Midnight Hour' og naturligvis den ubetalelige 'What's New Pussycat'. Tom Jones er den første til at trække på smilebåndet over myten om trussetyven Tom Jones, ved vi jo fra Tim Burtons vidunderligt absurde film 'Mars Attacks', hvor kun Jones' røst kan skræmme de fæle Marsboere hjem og redde Jorden. En mand med en sådan selvironi må man give meget lang snor.<br />
 Størst indtryk på en fabelagtig aften gjorde dog Tom Jones' indtrængende hilsen til Elvis Presley med en svimlende smuk og intens version af Marc Cohns nyklassiker 'Walking In Memphis', som førnævnte Cher i øvrigt også forsøgte at puste op til Las Vegas-størrelse ved sin koncert. Tom Jones gjorde igen det modsatte: sang sangen helt ind i hjertet som en hyldest til en af de andre store forventningsforløsere, der ikke kunne klare presset. Den efterfølgende 'Green Green Grass Of Home' var måske nok en overflødig klump til den allerede rørstrømske hals, men dog også suveræn demonstration af, at selv nostalgi kan være en brugbar og forløsende størrelse. Og at det altså er vigtigt at holde fast i de der rødder, når man er vokset fra at være walisisk arbejdsmand til at være verdensmand.<br />
 Kort efter viste aftenens eneste par trusser sig på scenekanten under afsyngelsen af 'You Can Leave Your Hat On'. En rød blondesag landede blødt foran Tom Jones' sorte sko, hvor 'trussetyven' lod den ligge. Det var ikke trusser, Tom Jones var kommet fra Vegas til Las Valby for at lege med. Det var toner og dem stjæler den snart 60-årige walisiske arbejdsmand stadig for at gøre dem til sine helt egne med en legende lethed og elegance, der gør ham til den perfekte forløser af drømmene. Det eneste, man bagefter behøvede for at føle, at denne aften kunne intet gå galt, var, som det hedder i den Prince-sang, Tom Jones har gjort til sin, et enkelt lille kys. Og det fik vi så af Månen, den gamle kyssetyv.</p><p id="p1">Sidste chance for at byde ind på gadegallerier Kunst på vejen. Den rygende udvikling på Enghave Brygge koster kunsten i det offentlige liv. Særligt når ¿Sydhavnen Hall of Fame¿ forsvinder. Nye bud på gadegallerier er til høring frem til i dag onsdag. Af René Mølskov rem@minby.dk Kunstafsteming: En... Læs mere</p><p id="p2"><br /><em style="bold">Københavnere går mindre til lægen</em></p><p id="p3">SYGDOM. Københavnere er blandt de danskere, som går mindst til praktiserende læge. Det er dog ikke nødvendigvis en samfundsøkonomisk fordel, påpeger forsker. Af Rikke Gundersen rg@minby.dk LÆGEBESØG: Københavnere og frederiksbergborgere er nogle af de danskere, der benytter deres praktiserende læge...</p><p id="p4"><br /><em style="bold">Læs mere</em></p><p id="p5"><br /><em style="bold">Posted by MORTEN OUTZEN-JENSEN</em></p><p id="p6"><br /><em style="bold">08/13/2014 | 11:52</em></p><p id="p7"><br /><em style="bold">13. august 2014 - 11:52</em></p><p id="p8"><br /><em style="bold">Flere biler til færre p-pladser</em></p><p id="p9">Pladsmangel. Kampen om parkeringspladserne er vokset, fordi der er kommet flere biler og færre parkeringspladser. I Valby er der kommet næsten 14 procent flere biler pr. 1000 indbyggere siden år 2000, viser analyse fra Valby Bladet.</p><p id="p10"><br /><em style="bold">Af Rikke Gundersen rg@minby.dk</em></p><p id="p11">BILBOOM: Når du kommer hjem fra arbejde og skal parkere bilen, er der gennem de sidste ti år kommet færre steder at stille det firehjulede køretøj i det offentlige rum i København. Til trods for, at københavnerne har fået flere biler.</p><p id="p12">Der er store forskelle på, hvor bilboomet har været størst, viser en ny analyse, som Valby Bladet har lavet på baggrund af tal fra Københavns Kommune.</p><p id="p13"><br /><em style="bold">Hetzen mod billisterne</em></p><p id="p14">Jacob Næsager, gruppeformand og trafikordfører for Konservative på Københavns Rådhus, er kritisk over for parkeringspladsudviklingen.</p><p id="p15">»Velstanden er kommet til København, og derfor har flere behov for og råd til bil. Det tangerer at være en hetz mod bilister, når man nedlægger parkeringspladser. Hvis man er interesseret i skatteborgere med gode indtægter, må man også forvente, at de har en bil, så de kan få familie og arbejdsliv til at hænge sammen,« siger han.</p><p id="p16">I 2003 var der 130.070 parkeringspladser, fremgår det af et svar fra Teknik- og Miljøforvaltningen til Jakob Næsager. I 2010 var tallet 123.694. Af et andet svar fremgår det, at forvaltningen skønner, at der i 2012 var 121.563 pladser.</p><p id="p17">Samtidig er antallet af biler steget siden 2000 med knap 11 procent, viser avisens analyse. På Vesterbro og Kongens Enghave er antallet af personbiler til privatforbrug pr. 1.000 indbyggere steget med 30 procent siden 2000, men man i Valby finder den tredje største stigning på næsten 14 procent i løbet af det seneste 13 år.</p><p id="p18"><br /><em style="bold">SF ønsker anden løsning</em></p><p id="p19">Nogle af forklaringerne på, at der er kommet færre p-pladser er, at der er etableret nye cykelstier, stativer og fodgængerområder, fremgår det af notatet. I forbrugerorganisationen FDM så de gerne, at der kom flere parkeringspladser.</p><p id="p20">»I dele af byen er der helt klart problemer med parkeringspladser. Når de nedlægger parkeringspladser er det et udtryk for en holdning i kommunen om at gøre det mindre attraktivt for bilister. Man bliver nødt til at tænke over, at det for mange københavnere kun er muligt at have en høj indkomst, fordi de har en bil,« siger Torben Lund Kudsk, afdelingschef i FDM.</p><p id="p21">Hos SF erkender trafikordfører Iben Rathje, at der for eksempel på Vesterbro er flere biler end der er plads til. Men problemet skal ikke løses ved at lave nye parkeringspladser, siger trafikordføreren.</p><p id="p22">»Vi mener, at man skal løse problemet ved at lave bedre forhold til cyklister og bedre mulighed for delebiler. Mange bruger ikke bilen hver dag og vil derfor sagens kunne nøjes med en delebil,« siger hun.</p><p id="p23">Grunden til, at der er store forskelle i bilboomet mellem bydelene kan ifølge Jeppe Rich, lektor på Institut for Transport på DTU, skyldes befolkningssammensætningen.</p><p id="p24">»På Vesterbro og Vestamager har befolkningssammensætningen ændret sig. Der er flyttet mange ressourcestærke med høje indkomster til, hvilket generer flere biler,« siger lektoren.</p><p id="p25"><br /><em style="bold">Ingen kommentarer</em></p><p id="p26"><br /><em style="bold">Categories : nyheder</em></p><p id="p27"><br /><em style="bold">Skriv en kommentar</em></p><p id="p1"><br /><em style="bold">onsdag d. 3. dec. 2008 - kl. 20:02</em></p><p id="p2">- Det er lidt trist, at det sidste gang, vi skal lave øl her. Det er en lang epoke, der er slut. Der er blevet tappet øl herude i mange år, så derfor synes jeg, at det er lidt mærkeligt, siger bryggeri arbejder Karin Gjørup, der er med på det sidste tappehold i bryggerihallen.</p><p id="p3">Modstandere af produktionsflytningen hævder, at øl fra Jyllands-bryggeriet smager anderledes, men den snak er produktionsleder Sten Petersen ikke enig i.</p><p id="p4">- Øl er øl. Og Carlsberg øl er altid godt, siger han.</p><p id="p5">Carlsberg besluttede at flytte produktionen til Fredericia i 2006, fordi en flytning giver en gevinst på 130 millioner kroner med fuld effekt fra 2009.</p><p id="p6">Ikke al produktion flytter dog over bælterne, idet husbryggeriet Jacobsen bliver på Valby Bakke</p><p id="p7">/ritzau/</p><block><p>Han vil dog ikke sætte tal eller værdi på de 20 ha. </p></block><p id="p1">Det begyndte i regn, men sluttede i sol og højt humør, da Kultur Valby i efterårsferien indbød til bygning af sæbekassebiler og Grand Prix for både børn og voksne på Toftegårds Plads.</p><p id="p2">-Sæbekasse-bil-løb er nu bedst i solskinsvejr, så da vi startede tirsdag, regnede de få fremmødte nærmest væk, siger Jannik Knudsen, der stod i spidsen for arrangementet.</p><p id="p3">-Da vejret blev bedre onsdag og torsdag nåede vi op ti unge deltagere den ene dag og otte den næste. Det var måske ikke så mange, men det havde den fordel, at der var god plads på banen. Og samtidig blev mulighed for, at de voksne kunne lege med. Dels alene, dels sammen med deres børn, siger Jannik Knudsen til Lokaludvalget.</p><p id="p4">-Da der blev kørt i flere klasser med kombinationer af børn og voksne, skøjfede man præmien til de hurtigste i Grand Prix-løbene. I stedet besluttede man, at alle deltagere fik en medalje til erindring om Valbyss Sæbekas-se-bil Grand Prix 2011. Det faldt i god jord, siger Jannik Knudsen.</p><p id="p5">SA.</p><p id="p1">»Det er da utroligt, at man stadigvæk arrangerer koncerter hér!!« </p><p id="p2">Se, nu vil jeg af hensyn til den skyldige tilbageholde identiteten på  ophavsmanden til ovenstående citat. Men tro mig: den pågældende har været  med til dette koncert-knold i rigeligt med år til at vide, hvad han taler  om. Mildest talt.</p><p id="p3">Han er dog ikke blot et sandhedsvidne. Han er faktisk noget i denne  sammenhæng så sjældent som en mester i den tolerante underdrivelses kunst. </p><p id="p4">Der er nemlig ikke bare »utroligt« men en skandale og i øvrigt ikke så lidt  af en fornærmelse mod et publikum, som hver især gang på gang hiver  hundreder af kroner gennem billetlugen for at få adgang, at diverse  koncertarrangører i dette land bliver ved at bruge denne diabolsk  dynamik-dræbende dødsdrom af en hal til musik.</p><p id="p5">Til trods for at det – med fare for at lyde som et gammel Status Quo hit –  igen, igen, igen, igen, igen og igen gennem årenes løb har  været selvklart for alle andre end de mest tonedøve, at dette sted egner sig  til musik, som Lemmy fra Motörhead ville gøre sig som rollemodel for en  afholdsforening.</p><p id="p6">Men sådan er det. I og med at den omfattende boykot, der som det eneste  ville kunne ændre tingenes tilstand, stadig lader vente på sig:</p><p id="p7">Velkommen til Valby Hallen! Igen!</p><p id="p8">Søndag aften var det amerikanske System Of A Downs tur til en runde i  rædselshallen, og i lighed med så mange gange før i Valby var det lige før,  bevidstheden om, hvor meget bedre koncerten kunne have  været i en anden hal, var ved at overtage, hvor man burde fornøjes over,  hvor godt det trods alt var.</p><p id="p9"><em style="bold">Skinbarlig galskab</em></p><p id="p10">Indtil jeg bestemte mig for at det faneme skulle være løgn.  Et fremragende og veloplagt band samt et udsolgt hus med de mest  entusiastiske overtændte og euforiske 4.700 fans, det længe har været min  fornøjelse at være sammen med, skulle sgu’ ikke også i denne anmeldelse  gøres til ofre for Valby Hallens elendige akustik.</p><p id="p11">Det armensk-amerikanske System Of A Downs dans på kanten mellem speedmetal  og den skinbarlige galskab, mellem Metallica, mellemøstlige melodier og  mystik lagde fra starten op til og blev også et mesterligt, metallisk  møgfald af en koncert. </p><p id="p12">Som publikum i hold aftenen igennem kom sejlende ned fra placeringen oppe  foran på bølger af deres egen sved og eufori, mens det næste hold padlede  derop for at blive gennembanket og massakreret af hvinende opvisninger som  »Revenga« og »Psycho«. En bragende sikkert eksekveret »Mr. Jack« leverede  dertil det længe savnede svar på spørsgmålet om, hvordan det mon føles at  blive kærtegnet på kinden med en rystepudser.</p><p id="p13">Hvilket sådan set slet ikke var så tosset endda. Men det var sgu’ synd –  når  nu man har at gøre med et så kompetent hold musikere som de fire i SOAD  – at det rigt facetterede, avantgardistiske spil, bandet tydeligvis mestrer  til det sidste knivskarpe break, lidt for ofte skulle druknes, fordi lyden  gik i grød.</p><p id="p14">Systemet sejrede alligevel i kampen mod betonkatedralen i Valby, og det  understreger sådan set bare, at System Of A Downs øjeblikkelige position som  ét af verdens mest roste og bedst sælgende rockbands er fuldt velfortjent.  Og mod koncertens slutning truede magtfulde majestætiske versioner af »Lost  In Hollywood«, »Prison« og »Toxicity« med simpelthen at flå taget af hallen.  Sydende intenst, sammenbidt og dertil - igen! - intet mindre end svine-tight. </p><p id="p15">Jeg glæder mig allerede til at opleve System Of A Down igen. Et andet sted!  Så skal bandet – og deres ekstatiske publikum - nok få de seks stjerner,  begge parter så åbenlyst har fortjent.</p><p id="p16"><a href="mailto:steff@bt.dk">steff@bt.dk</a></p><p id="p1">Når grundejerforeningen Strandhaven på fredag den 23.</p><p id="p2">november holder 100 års jubilæum, kan man se tilbage på en spændende og interessant udvikling, der -efter mange genvordigheder -endte ganske godt med udviklingen fra kolonihaver på Valby Fælled og ved Flaskekroen, til et velfungerende parcelhuskvarter omkring Dybenkærsvej i Avedøre, tidl. Brostykkevej, i begyndelsen af 60' erne.</p><p id="p3">En af grundejerne, Erik Sabinsky fra Sandholtvej, har lagt mange timer i udarbejdelsen af en historisk beretning helt tilbage fra den første tid, hvor Strandhaven i 1918 lejede jord på den gamle Valby Fælled af Københavns Kommune.</p><p id="p4">I sommeren 1935 blev man opsagt, da området skulle bruges til losseplads, hvilket betød at man fra 1936 til 1947 måtte flytte til et lejet areal overfor Flaskekroen på Gl. Køge Landevej, for sluttelig at købe et større område på 30 tønder land, -svarende til næsten 25 fodbolbener -i Avedøre i 1947-48, nemlig den såkaldte " Himmerigsgården", der tidligere var Toftegården marker, for den nette sum af 260.000 kroner.</p><p id="p5"><br /><em style="bold">Lån hos staten</em></p><p id="p6">Lige efter krigen var det rigtig mange penge. Kolonihaveforeningen lånte dem i 1947 af Statens Jordlovsudvalg med Kolonihaveforbundet som kautionist.</p><p id="p7">Haveforeningens navn blev kort efter ændret til Parcelforeningen Strandhaven, og et nyt liv begyndte.</p><p id="p8">Der skulle dog gå nogle år før man fik etableret de almindelig kendte fornødenheder.</p><p id="p9">Man fik således først rindende vandt i 1950, i 1958 blev der indlagt strøm, og endelig i 1950-60 kom der gang i arbejdet på en ny byplanvedtægt, der skulle åbne mulighed for opførelsen af helårshuse i området.</p><p id="p10">Fra 1960 og de næste 40 år ændredes området gradvist fra kolonihaveområde til helårsbeboelse, og de første helårshuse på Korshøjvej blev bygget i 1963-64. Men først i 1962-63 fik man helårsvand, og der kom kloarkanlæg og asfalt, og endelig, året efter, lys på vejene.</p><p id="p11">De sidste fem grunde på Korshøjvej blev bebygget i perioden 1996-98.</p><p id="p12">Man forsøgte at komme ud af med gældsforpligtelserne.</p><p id="p13">Lånet skulle afdrages over 20 år og fra hver parcel betalte 10 kr. om måneden. Beløbet var færdigbetalt allerede i 1964, tre år før tiden. Strandhaven forsøgte straks at blive udmeldt af Kolonihaveforbundet, men det var dog ikke helt let. Først den 1. januar 1985 blev Strandhaven udmeldt af Kolonihaveforbundet.</p><p id="p14"><br /><em style="bold">Historiske film</em></p><p id="p15">Erik Sabinsky vil gennemgå 100 års historien, og bl. a. vise film fra foreningens 25 jubilæum i 1943 og fra jubilæet i 1968, når medlemmerne samles til et jubilæumsarrangement på selve dagen, på fredag den 23. november fra kl. 17.30 til 20.30 på restaurant " Albatrossen" i Brøndby Havn.</p><p id="p16">Man har desuden planer om at afholde en historievandring i Strandhaven med en efterfølgende festlighed på foreningens fællesområde i sommeren 2019. mads-.</p><p id="p1">KRIK: 18 elever fra Freinetskolen i Valby i København har i denne uge været i oplevelsespraktik hos forskellige landmænd i Thy.</p><p id="p2">Freinetskolen, der er en lilleskole midt i storbyen -har i mange år haft tradition for at sende niende klasses elever ud i praktik i landbruget.</p><p id="p3">Skolen har dog aldrig tidligere haft elever i Thy.</p><p id="p4">Den 15-årige Nina Viltoft Overgaard fra Frederiksberg har tilbragt ugen sammen med Margit og Preben Nørgaard, der driver en gård med økologisk malkekvæg på Klostermøllevej i Krik.</p><p id="p5">Og hun var meget tilfreds med sin praktik i Krik.</p><p id="p6">-Det har været en positiv oplevelse. Men personligt synes jeg ikke, at landbruget er noget for mig. jeg hører til i storbyen, siger Nina Viltoft Overgaard, der nu skal skrive en fyldestgørende rapport om sine oplevelser.</p><p id="p7">-Jeg har simpelthen stillet Preben alle de spørgsmål, som jeg kunne, forklarer Nina Viltoft Overgaard.</p><p id="p8">Og Preben Nørgaard nikker genkendende.</p><p id="p9">Tirsdag aften var jeg kørt helt træt , griner han.</p><p id="p10">Den unge praktikant synes i øvrigt, at det er godt for et storbysbarn at komme ud på landet.</p><p id="p11">-Her finder vi virkelig ud af, at mælken ikke bare kommer fra kartonerne, siger hun.</p><p id="p12">Mælken fra gården går i øvrigt til produktionen af Thise Mejeris " Thy Mælk", der forhandles i Irma-butikkerne.</p><p id="p13">Og pudsigt nok er det faktisk den mælk som Nina Viltoft Overgaards familie køber.</p><p id="p14">Udover livet på gården har Preben Nørgaard også inviteret sin praktikant på en sightseeingtur til blandt andet Lodbjerg Fyr og Lodbjerg Mile.</p><p id="p15">» Tirsdag aften var jeg kørt helt træt.</p><p id="p16">PREBEN NØRGAARD, landmand.</p><p id="p1">Det kan godt ende med et knald nytårsaften i Lille Valby forsamlingshus.</p><p id="p2">Men det bliver af den platoniske slags, selv om foreløbig 73 singler af begge køn og børn mødes for at fejre indgangen til det nye år.</p><p id="p3">Bag arrangementet står to Slagelse-piger, Maria Kjær og Karina Ebbesen.</p><p id="p4">De gør det, fordi de er med i netsiden » singleplus. dk « -og fordi de er singler.</p><p id="p5">-Vi har begge overstået det med mænd. Indtil det ændrer sig, naturligvis.</p><p id="p6">Men foreløbig har vi enormt glæde af et fællesskab med andre singler, som vi har mødt gennem singleplus. dk, fortæller de samstemmende.</p><p id="p7">Sidste år tiltrak arrangementet 39 voksne og børn.</p><p id="p8">Internetsiden skaber kontakter mellem mennesker, og der udspringer en række arrangementer. Det kan være en tur i biografen, en brunch, en julefrokost -med eller uden børn. Men altså også en nytårsaften.</p><p id="p9">-Og om gæsterne kommer fra Slagelse, København eller Odense, er for så vidt ligegyldigt, siger Maria Kjær.</p><p id="p10">Børnene i fokus Det er centralt, at de enlige forældre kan finde en børnevenlig fest, men som samtidig ligner noget, der kunne være familie.</p><p id="p11">-Og faktisk bliver mange af vore børn jo også venner, fordi de møder hinanden tit, siger Karina Ebbesen.</p><p id="p12">Og skulle ungerne blive trætte, er der sørget for madrasser, hvor de kan falde omkuld. Og det kan forældrene også senere.</p><p id="p13">-Faktisk er det eneste problem i dette her, at nogle gerne vil hjem efter festen -og så ligger Lille Valby ( to kilometer nord for Slagelse, red.) jo ikke særligt centralt, konstaterer Maria Kjær.</p><p id="p14">Hjælp til det praktiske Også i det daglige bruger de to singler deres netværk.</p><p id="p15">-Det er jo dejligt, at man kan få hjælp til at sætte en lampe op, til at flytte -eller bare kørelejlighed til Bilka, siger Karina Ebbesen.</p><p id="p16">Nogle bruger ligefrem netværket til at bytte lejligheder i ferierne.</p><p id="p17">-Vi har på en eller anden måde større tillid til hinanden, fordi vi er i samme båd, siger Maria Kjær.</p><p id="p18">Hun er alene med sin søn, men føler sig ikke alene.</p><p id="p19">-Der er altid en skulder at læne sig op ad. Og også en at le sammen med, siger hun. Og for hende betyder det også meget, at hendes søn har fået nye venner gemmen netværket.</p><p id="p20">Ingen dating Begge singlerne afviser, at singleplus. dk er en datingside.</p><p id="p21">-Naturligvis kan sød musik opstå, når man mødes, og jo, vi er singler, men netværket er absolut ikke lavet til den slags. Det er der så mange andre til, siger de to singler.</p><p id="p22">Samtidig konstaterer de, at netværket måske er med til at fjerne fokus fra bare det at finde en ny kæreste.</p><p id="p23">-I hvert fald føler man sig ikke så ensom, siger Maria Kjær.</p><p id="p24">Vil være kendte -Med tiden håber vi, at vores arrangementer bliver mere kendte. Det betyder så også, at vi gerne vil finde større lokaler. Første gang var det allernådigst, vi fik lov at bruge forsamlingshuset i Lille Valby. Nu er vi velkomne, og det er vi glade for, siger Maria Kjær.</p><p id="p25">Økonomien skal der også skeles til. Derfor søger de to piger sponsorater til en flaske eller to, en pose kaffe og lidt slik til ungerne.</p><p id="p26">-Det skal helst ikke være økonomien, der afholder enlige forældre fra at give deres børn -og sig selv -en god aften, slår de begge fast. .</p><p id="p27">Naturligvis kan sød musik opstå, når man mødes, og jo, vi er singler, men netværket er absolut ikke lavet til den slags.</p><p id="p28">Maria Kjær, singlefest-arrangør.</p><p id="p1">GYMNASTIK Valby IF var repræsenteret med to hold ved sjællandsmesterskaberne i spring/rytme-gymnastik, som blev afholdt skærtorsdag i Herlev.</p><p id="p2">Miniholdet blev nummer fire i 6. division, mens juniorholdet sluttede på 2. pladsen i 7. division. For begge holds vedkommende var der tale om konkurrencedebut. Af samme årsag var de placeret i de nederste divisioner, da de ikke har samlet point ved danmarksmesterskaberne tidligere i år.</p><p id="p3">Valby IF's spring/rytme-hold træner i Prøvehallen tirsdag kl. 17.30-20.00 og torsdag kl. 18.00-20.00.</p><p id="p1">BADEKLAR: Planen er, at de første københavnere kan hoppe i vandet ved Valby Strand allerede i 2016. Med i alt 57 millioner til en genopretning af Harrestrup Å, er det første skridt taget til at sikre det rene badevand.</p><p id="p2">»Livskvalitet i en storby afhænger af, at man har områder i byen, hvor man kan slappe af og blive ladet op. Det er naturen fremragende til. Med det her får københavnerne en ny badestrand og et 8 km langt naturstykke med en å, man kan småfiske, soppe i og lege ved.</p><p id="p3">Det er unik natur for en storby«, siger teknik-og miljøborgmester Ayfer Baykal ( SF) i en pressemeddelelse.</p><p id="p4">Ifølge flere undersøgelser er noget af det, københavnerne efterspørger allermest, en grønnere by. Genopretningen af Harrestrup å handler om at forvandle åen fra en trist betonrende med ildelugtende vand til et åbent, rent og naturligt vandløb med slyngninger og fiskeog dyreliv. Det samlede projekt beløber sig på 450 millioner kroner.</p><p id="p5">Til gengæld regner Københavns Kommune med, at genopretningen også skaber 600 nye arbejdspladser.</p><p id="p6">»Jeg glæder mig over, at vi både kan sikre nye naturområder og fritidsfornøjelser til københavnerne og så samtidig skabe nye konkrete arbejdspladser.</p><p id="p7">Det har været en vigtig mærkesag for SF,« siger Ayfer Baykal.</p><p id="p8">De 57 millioner kroner, der blev afsat i budgetforliget har sikrer, at halvdelen af forvandlingen er færdig inden 2018. Det gælder Damhusengen og Vigerslevparken fra Vigerslev Alle og Gl. Køge Landevej.</p><p id="p9">Forvandlingen af Harrestrup å starter i 2014 ved Krogebjergparken i åens nordlige ende.</p><block><p><block style="" id="block1" /> </p></block><p id="p1">TEGNEKONKURRENCE: Ved du egentlig, hvad dit kæledyr foretager sig, når du ikke er hjemme? En ny hylende sjov tegnefilm har fundet vej til biografernes filmplakater.</p><p id="p2">Den lyder titlen ' Kæledyrenes hemmelige liv', og her skal det nok vise sig, at det ikke er småting de bløde væsner finder på, når vi efterlader dem alene hjemme.</p><p id="p3"><br /><em style="bold">Vind popcorn og sodavand</em></p><p id="p4">Filmen har premiere torsdag 4.</p><p id="p5">august, men Valby Kino tager glæderne på forskud, og inviterer børn til at tegne deres kæledyr eller bare yndlingsdyr, hvis man ikke har et kæledyr.</p><p id="p6">Tegningerne skal bare afleveres i biografens kiosk med navn, alder og telefonnummer, så Valby Kino kan få fat i den heldige vinder efterfølgende.</p><p id="p7">En vinder, der for øvrigt kan fylde maven med popcorn og sodavand til den næste film, han eller hun skal se.</p><p id="p8">Alle tegninger bliver dog udstillet i Valby Kino i uge 31 og 32, så skynd dig at finde tuscher og papir frem.</p><p id="p1">HALBYGGERI I 2010 fik sneen en del af taget på den gigantiske Club Danmark Hal i Valby i København til at kollapse.</p><p id="p2">Siden har Nordeuropas største idrætshal stået ubenyttet hen -men til gengæld været genstand for et hav af undersøgelser, der har medvirket til ændring af normen for såkaldt snelast.</p><p id="p3">Og nu sker der også noget på genopbygningsfronten: De udførende fra CC Contractor a/ s er denne solrige mandag formiddag i fuld gang med den omfattende fornyelse af den store hal, som bygherren Københavns Kommune, ingeniøren Rambøll og totalrådgiver Christensen og Co Arkitekter venter klar til brug i begyndelsen af 2017.</p><p id="p4"><br /><em style="bold">Speciel og utraditionel</em></p><p id="p5">Bent Brodde, byggeleder hos CC Contractor a/ s går med lange skridt rundt i den enorme hal og deltager i udgravningen til fundament.</p><p id="p6">Han har tydeligvis travlt, men er svært fornøjet: " Det er en dejlig opgave, fordi den er speciel og utraditionel.</p><p id="p7">Man skal tænke sig om, og det er stimulerende", siger han til Licitationen -Byggeriets Dagblad, som er taget til Valby for at indfange et øjebliksbillede af halarbejdet.</p><p id="p8">Og det er et imponerende syn at kigge op mod de ni limtræshovedbuer, som spænder 80 meter. Mellem buerne spænder store træåse, hvorpå trapeztaget er monteret.</p><p id="p9"><br /><em style="bold">Ingen liv gik tabt</em></p><p id="p10">Rambølls vurdering efter sammenstyrtningen -der skete julenat og derfor ikke kostede menneskeliv -viste, at trapeztaget var underdimensioneret i forhold til den opdaterede norm for snelast.</p><p id="p11">" Frem for at udskifte hele taget monterer vi cirka 200 nye stållåse, som halverer spændet for trapezpladerne", fortæller Bent Brodde.</p><p id="p12">I den gamle Club Danmark Hal var der indrettet en 400 meter løbebane rundt om en 11 mands kunstgræs-fodboldbane.</p><p id="p13">Nu er de to apsisser (halvkuglerne i gavlene, red.), hvoraf den ene kollapsede, revet ned.</p><p id="p14">I stedet bliver der i Christensen og Co Arkitekters design bygget to store glasfacader.</p><p id="p15">Dermed får hallen også i sit ydre noget af en ansigtsløftning.</p><p id="p16">" Du kan allerede nu mærke, hvor meget ovenlys der vil strømme ned fra toppen af hallen og senere vil også facaderne blive åbnet med nye glaspartier", siger Bent Brodde.</p><p id="p17">Han fortæller, at status lige nu er, at al nedbrydning er 99 procent afsluttet.</p><p id="p18">" Derfor er vi klart til bygge op. Vi har fået nye vand-og varmestik samt kloak ind i bygningen.</p><p id="p19">Alle hovedforsyninger til det nye klublokale i hallen er ført ind. Vi har støbt fundamenterne til klubhuset og er i gang med at støbe fundamenter til beachvolley og minifodbold", siger han til Licitationen.</p><p id="p20">Den nye hal vil rumme en ny kunstgræsbane og en servicebygning i to plan med kontorer, mødelokaler, omklædning og cafe.</p><p id="p21">I den anden ende vil der blandt andet komme en multihal i håndboldstørrelse samt fitnesslokaler. Samt baner til beachvolley og minifodbold.</p><p id="p22"><br /><em style="bold">Et godt flow</em></p><p id="p23">" Vi er godt i gang med produktionen. Træ-og dækelementer er lige nu ved at blive produceret hos leverandørerne hvorefter de bliver kørt ind og rejst på stedet. Fra på mandag (i dag, red.) begynder vi at rejse stålet til klubhuset, så de kommende to uger går med det", siger Bent Brodde, der ser et godt flow på byggepladsen som en af sine vigtigste opgaver.</p><p id="p24">" Jeg går efter at tømrerne kan komme i gang i uge 20. Min filosofi er lav bemanding og høj kontinuitet.</p><p id="p25">Når man bliver presset kan man jo opleve, at man i stedet for ti tømrere pludselig har brug for 20.</p><p id="p26">Det kan også belaste økonomien.</p><p id="p27">Det vil vi gerne undgå her, med et flow, der betyder, at der hele tiden er noget at lave for de folk, der er afsat", siger han.</p><p id="p28">Det er en dejlig opgave fordi den er speciel og utraditionel. Man skal tænke sig om, og det er stimulerende Byggeleder Bent Brodde, CC Contractor a/ s, om genopbygningen af Club Danmark Hallen i Valby .</p><p id="p1">RUNDVISNING Grethe Brandt, Valby-borger, pensioneret skolelærer og frivillig journalist ved tv-stationen Kanal København, tog forleden sammen med sin veninde hele turen med igennem Fredensborg Slots gemakker og den reserverede have.</p><p id="p2">Grethe og veninden har for kanalen lavet en udsendelsesrække med titlen " Brug dit buskort". Udsendelsesrækken viser et udsnit af de seværdigheder, man kan nå med et klippe-eller månedskort til hovedstadens trafikselskab. Tredive udsendelser er det efterhånden blevet til.</p><p id="p3">" Men Fredensborg Slot får næppe en udsendelse. Slottet er kun åbent for publikum i juli, og det ville være lukket igen, før udsendelsen var redigeret og bragt," mener Grethe Brandt.</p><p id="p4">Personligt tøver hun dog ikke med at anbefale slotsog havevandringen i Fredensborg.</p><p id="p5">" Guiden på slotsvandringen ( Heinz Jacobsen, red.) fortalte medrivende og usnobbet om både fortid og nutid på slottet, og turen var næsten ovre før den var begyndt.</p><p id="p6">Den reserverede have er nydelig, men orangeriet skuffede mig lidt. Jeg havde forventet større frodighed og flere planter, men det hænger muligvis sammen med at det endnu er tidligt på sæsonen." De godt og vel tredive deltagere på den to timer lange vandring var i alle aldre, med en overrepræsentation af den grånende generation. Så vidt vi kunne høre på spørgsmålene til guiden og de lavmælte kommentarer var kun to af deltagerne turister, et ungt britisk par med hver et småbarn ved hånden.</p><p id="p7">Med forsæt genfortæller vi ikke her, hvad vi ellers har set og hørt på rundvisningen.</p><p id="p8">Det må I have til gode til jeres egen rundvisning.</p><p id="p9"><br /><em style="bold">FAKTA</em></p><p id="p10">Fredensborg Slots rundvisninger Fra den 1. juli til 31. juli 2009 Klokken 13.00 til 16.30 Slotsrundvisning ca.</p><p id="p11">hvert kvarter og rundvisningen tager ca. 35 min.</p><p id="p12">Rundvisning i Slotshaven starter ca. hver 20. minut.</p><p id="p13">Man kan købe enkelt billetter eller en kombinations billet, således man ser både slottet og haven.</p><p id="p14">Billetter købes omme ved slotskirken på Fredensborg Slot.</p><p id="p15">Se flere fotos på www.dahlerup.dk fra sidste års rundvisning.</p><p id="p1">Det har formentlig på flere måder gjort ondt på ejeren af en større beboelsesejendom i Valby i København, at et stort renoverings- og tilbygningsarbejde på ejendommen lå stille som følge af en faglig blokade og sympatikonflikt.</p><p id="p2">I det mindste var det bygherren, der foranledigede, at der efter få dages konflikt blev skabt en dialog mellem fagforeningen og de tre uorganiserede firmaer på byggepladsen.</p><p id="p3">Bygge-, Jord- og Miljøarbejdernes Fagforening (BJMF) i København har derfor netop kunnet tegne overenskomst med to af de tre firmaer, Byggefirmaet JJ Aps og Euro Entreprise 2000 Aps. Endnu mangler der en underskrift på en overenskomst med det litauiske firma Imone Baisogalos Statyba.</p><p id="p4">Fagforeningen har dog hævet blokaden og meddelt, at de sympatikonfliktede firmaer kan genoptage arbejdet på pladsen.</p><p id="p5">- Formelt set har vi ikke trukket sympatikonflikten tilbage, idet vi afventer at få tegnet den tredje og sidste overenskomst, oplyser Carsten Bansholm, faglig sekretær i BJMF.</p><p id="p6">- Vi har imidlertid på grund af den gode dialog og i forventning om, at den sidste overenskomst bliver underskrevet en af de allernærmeste dage vist goodwill og efterkommet et ønske om, at arbejdet atter kan gå i gang, siger han.</p><p id="p7"><br /><em style="bold">God dialog</em></p><p id="p8">Carsten Bansholm udtrykker tilfredshed med udgangen af konflikten, der spidsede til i sidste uge, da to organiserede firmaer blev trukket væk fra pladsen. Det betød, at indretning af nye lejligheder i ejendommens tagetage gik i stå.</p><p id="p9">- Konflikten er et eksempel på, at blokade- og sympatikonfliktvåbenet fungerer, og at den dialog, som vi har så svært ved at få etableret, pludselig bliver både god og konstruktiv, når arbejdet er sat i stå.</p><p id="p10">Han oplyser, at de to organiserede byggefirmaer - en tømrermester og et vvs-firma - begge viste forståelse for nødvendigheden af at trække de organiserede medlemmer bort fra pladsen som et led i kampen for at sørge for overenskomstmæssige forhold for alle parter på byggepladsen.</p><p id="p1">Som ærkekøbenhavner kom det bag på Karoline Klaksvig, at hun måtte indrømme, at svigerfamilien på Als var mere kulturel end hun selv var.</p><p id="p2">Det var jo udkantsdanmark.</p><p id="p3">Hun er fra indre København med et orgie af muligheder inden for kunst, teater, film, musik og gastronomi lige ved hånden, og hvad havde de lige på Als? I Valby havde hun venner igennem arbejdet som direktionschef hos Skat, igennem hendes fire børn, mand og familie, men stille og roligt er det gået op for Karoline Klaksvig, at der særligt er én stor forskel på folk på Als og folk som hende selv i København.</p><p id="p4">Tiden.</p><p id="p5">-Jeg oplever sønderjyder som folk med et større overskud. Det havde jeg ikke været opmærksom på, før jeg mødte min nye svigerfamilie, siger Karoline Klaksvig, der har to børn på 21 og 23 år med sin første mand og to børn på 5 og 9 år med sin anden mand, der stammer fra Nordborg på Als.</p><p id="p6">-I København arbejder vi 24-7, og de penge, vi tjener, dem bruger vi på huset, fordi det er så dyrt at bo og leve der. Den tid, vi ikke arbejder, den foregår i et højere tempo, hvorefter man ikke har overskud til kulturen, eller ofte bare det at være deltagende.</p><p id="p7">I Nordborg og Sønderborg, der har man overskud til at nyde den kultur, der er, og der er billigere at bo. Det giver et helt andet overskud til engagement i lokalmiljøet, i familien og venner og til at rejse, for i det, jeg kommer fra, der bliver vi nemt låst fast. Vi ser de samme mennesker og gør de samme ting.</p><p id="p8">Mange af disse tanker er fløjet igennem Karoline Klaksvigs hoved, når hun fortæller om det liv, der er blevet vendt på hovedet pr. 1. januar 2018.</p><p id="p9">Ikke ved at flytte fra København til mandens familie i Sønderborg. Men ved at flytte til Ribe, hvor hun i det kommende halve år får rig lejlighed til at tænke alting igennem, når hun sidder alene i sin lejlighed i Sønderportsgade og venter på, at mand og børn flytter med til sommer.</p><p id="p10"><br /><em style="bold">Mørkt og stille</em></p><p id="p11">Siden Karoline Klaksvig på den første dag i det nye år begyndtee som underdirektør i Skattestyrelsens forretningsområde for Persons hovedsæde på Amtsgården i det nordlige Ribe, har hun levet en pendlertilværelse.</p><p id="p12">Over søndag og tilbage midt på ugen.</p><p id="p13">Nogle gange færre dage ét sted og flere dage et andet, mens livet i Ribe leves blandt flyttekasser og stearinlys, indtil resten af familien kommer.</p><p id="p14">Men med en opbrudt dagsrytme følger også en gradvis tilvænning til det nye.</p><p id="p15">Til mørket, til tidsfordrivet og til åbenheden.</p><p id="p16">-Der er mørkt og stille herovre. Jeg er heller ikke vant til at vente på noget i 25 minutter, som når jeg skal skifte tog i Bramming.</p><p id="p17">Det gør man aldrig i København, for det er spild af tid. Så jeg går frem og tilbage på perronen og ser, hvor mange gange jeg kan nå det, inden toget kommer, ler Karoline Klaksvig, der også ser frem til at nyde himlen og lyset, der hele tiden skifter.</p><p id="p18">Hun glæder sig til at komme ned i et lavere tempo og bruge de få minutter, det i Jylland tager at lære nye naboer at kende.</p><p id="p19">-Det er nemmere at gemme sig i København, men da jeg flyttede ind i min lejlighed i Ribe, havde vi hilst på alle naboerne inden for en time. Det ville aldrig være sket i København, og det fascinerer mig lidt, fordi jeg selv er meget social, siger Karoline Klaksvig, der griner højt over det spændende i, om folk vil anse hende for alt for københavnsk i det vestligste Jylland.</p><p id="p20">-Jeg er cyklet forkert på vej hjem fra Amtsgården, hvor jeg blev fundet på cykelstien mod Esbjerg af en venlig løber, der fulgte mig tilbage. Og sådan er de første indtryk herfra, at folk er meget venlige og imødekommende.</p><p id="p21"><br /><em style="bold">Udkantsdanmark</em></p><p id="p22">Karoline Klaksvig ville ikke ud af det blå have valgt Ribe.</p><p id="p23">Hun har tidligere tænkt over at flytte til Jylland. Dengang manglede det rigtige job, men efter at have overvejet mulighederne i forhold til de statslige udflytninger siden i sommer, slog hun til.</p><p id="p24">-Det betyder meget, at det er Ribe. Der er bare noget særligt over byen, som andre byer ikke har, men der skulle også noget særligt til, for jeg elskede det job, jeg havde i København, siger Karoline Klaksvig og forklarer, at også nærheden til Esbjerg spiller ind.</p><p id="p25">Hun ved godt, at hun er mere privilegeret end flere af de kolleger hos Skat, der bliver bedt om at flytte i forbindelse med omstruktureringer. Hun havde et godt job, men får et endnu bedre i Ribe, og derfor har hun selv taget beslutningen.</p><p id="p26">Men det blev overvejelserne hverken færre eller mindre vanskelige af.</p><p id="p27">-Vi drøftede det meget, inden vi tog beslutningen.</p><p id="p28">Min mand ved godt, at jeg synes Amager er langt væk, når man bor i Valby, og at Hvidovre ville være helt galt, hvis vi en gang skulle flytte. Han drillede mig med, at jeg havde en provinsiel tankegang, og at jeg faktisk synes Valby var lidt Udkantsdanmark, og han var måske i tvivl om, hvorvidt jeg var helt forandringsparat. Det blev jeg lidt provokeret af, men han har også været med til at teste mig. Var jeg nu virkelig også klar til at flytte, selv om fuglene ikke altid synger, og der ikke er sol på terrassen. Men det er jeg, siger hun og forklarer, hvordan hun husker Ribe fra et besøg for 20 år siden.</p><p id="p29">-Jeg kan huske Vadehavet, og at der var lang kø i domkirken, men nu ser jeg på byen på en anden måde. Den er ikke for stor og ikke for lille. Der er HF, gymnasium og handelsskole, og byen er rig på kunst, kultur, natur og arrangementer, siger Karoline Klaksvig, der aldrig har brudt sig om ordet " Udkantsdanmark".</p><p id="p30">-Det må stamme fra København, siger hun og forklarer, hvordan hun tidligere har haftskandinaviske kolleger med i Sønderborg.</p><p id="p31">De kunne slet ikke forstå betegnelsen.</p><p id="p32">For det første, fordi København var ganske få timer væk, men også fordi, det lå helt tæt på Tyskland og Europa.</p><p id="p33">-Det var i deres øjne positivt, og sådan tror jeg, folk skal lære at tænke.</p><p id="p34"><br /><em style="bold">Søskendeforholdet</em></p><p id="p35">Flytningen til Ribe betyder også opbrud af familien, og det bliver det vanskeligste for moderen til fire.</p><p id="p36">-Søskendeforholdet bliver ændret, når de to store bliver boende i København, men de har taget det hele rigtigt fint, og nu får vi i stedet andre muligheder. Vi kan alle tage på ferie sammen, og vi kan have længere tid sammen, når vi endelig er sammen, hvor det i København godt kunne blive stresset, når vi mødtes, siger Karoline Klaksvig og forklarer med et smil de ældste børns alternative vinkel på udflytningen.</p><p id="p37">-De sagde til mig, at havde vi boet i Ribe, så ville det bare have været dem, der var flyttet. Nu er det mig i stedet, siger hun og griner ved tanken om deres kommentar, da de blev præsenteret for tankerne om at flytte til Ribe fra sommeren 2018 med deres to yngre søskende.</p><p id="p38">-Jamen mor, så bliver de små jo jyder.</p><p id="p39">Den kommende periode for Karoline Klaksvig og manden kommer ud over arbejdet hos Skat og hans arbejde inden for forsikringsbranchen til at gå med at skabe de rette rammer for fremtiden i Ribe. De leder efter det rigtige hus og den rette børnehave for familiens mindste, og tankerne om, hvordan familien skal bosætte sig har også været til debat.</p><p id="p40">-Ville det være bedre at fremleje, hvis nu vi skulle fortryde? Men det ville samtidig være at gøre tingene halvt. Skal det være, så skal det være, og hvad er det værste, der kan ske? Skulle vi fortryde, så tager vi den derfra, så vi gør dette 100 procent. Ellers kan vi lige så godt lade være, siger Karoline Klaksvig, mens samme tankegang gør sig gældende om hendes tiltræden som underdirektør hos Skat.</p><p id="p41">For havde nogen troet, at alle hendes tanker i denne artikel om at flytte til Jylland munder ud i, at hun skal arbejde mindre på en retrætepost fra 8.00-16.00 i det mørke Jylland, kunne man ikke være mere forkert på den.</p><p id="p42">-Det kommer til at blive et langt, sejt træk, for det bliver en kæmpe udfordring rent arbejdsmæssigt at opbygge Skattestyrelsens hovedsæde for Person i Ribe, siger hun og forklarer, hvordan hun vil lægge store mængder af tid og kræfter i den nye stilling, som hun glæder sig til for alvor at komme i gang med, og på sigt kombinere den med et liv i provinsen.</p><p id="p43">-Jeg tror og håber, mange vil kunne se ideen i de valg, jeg har taget, og jeg håber, at nyuddannede også får lyst til at flytte hertil frem for altid at tage til København eller Aarhus. Det er et mål, jeg har, men det bliver nok noget, vi skal arbejde med, men hele denne tankegang vil jeg gerne være foregangskvinde for. Også fordi, jeg godt kan lide hele perspektivet i udflytningen, siger Karoline Klaksvig, der selv mener, hun har masser at bidrage med i forhold til opbygningen af Skattestyrelsen i Ribe fra hendes mange år hos centraladministrationen i København.</p><p id="p44">-Jeg håber, flere vil springe ud i det, men man skal samtidig huske at vise empati over for dem, der ikke ønsker at flytte. Det kan der være mange gode grunde til, men jeg ved bare, at jeg glæder mig til at kunne være her hele tiden. Til at få mit liv, min mand og mine børn herover og involvere mig i hverdagen, siger Karoline Klaksvig.</p><p id="p45">det er nemmere at gemme sig i København, men da jeg flyttede ind i min lejlighed i ribe, havde jeg hilst på alle naboerne inden for en time. det ville aldrig være sket i København, og det fascinerer mig lidt.</p><p id="p46">KAROLINE KLAKSVIG.</p><p id="p47"><br /><em style="bold">Fakta tilFlytterne</em></p><p id="p48">JydskeVestkysten bringer i den kommende tid en serie om de nye medarbejdere hos Skat og Færdselsstyrelsen, der flytter ind i nye rammer på Amtsgården i Ribe fra alle egne af Danmark, og hvilke tanker de gør som om at skulle flytte til Ribe.</p><p id="p49">Over de kommende år øges antallet af medarbejdere hos Skat i Ribe til omkring 300. Samtidig blev det 17. januar meldt ud, at 40 medarbejdere fra Trafik-, Bygge-og Boligstyrelsen i København som led i statens planer om udflytning kan se frem til at flytte deres arbejdsplads til Amtsgården i Ribe, hvor de efter al sandsynlighed vil komme til at indgå som en del af Færdselsstyrelsen, der i dag har 75 ansatte på Amtsgården.</p><p id="p1">Den seneste måned har været voldsom i Valby og Sydhavnen. En buschauffør er blevet røvet og truet med en økse ved Valbyparken, en mand er blevet stukket ned på hjørnet af Carl Jacobsensvej og Sjælør Boulevard, en tyrkisk mand har forsøgt at slå sin søster ihjel i Sydhavnen som følge af krænkede æresbegreber, der er blevet affyret 13-14 skarpe skud mod en bygning på Trekronergade, der ifølge politiet rummede en hashklub, og for et par weekender siden skete så den ultimative forbrydelse, da en ung mand blev skudt og dræbt i forbindelse med en fest i en lejlighed i Folehaven. Efter episoden i Folehaven frygtedes det, at bandekrigen i København ville flytte fra Nørrebro til Valby.</p><p id="p2"><br /><em style="bold">Fred og ro indtil videre</em></p><p id="p3">-Alt er fredeligt og roligt indtil videre i bydelen, siger lederen af Valby Lokalpoliti, Henning Munk Plum, til Lokalavisen. - Den seneste tid har været meget stille og rolig, fortsætter han. - Det er som om, at det voldsomme drab i Folehaven for et par uger siden har lagt en dæmper på det hele, vurderer han. - Episoden blev dækket omfattende i både aviser og tv, og siden da har freden atter sænket sig over bydelen, fortæller Henning Munk Plum.</p><p id="p1">EKSPLOSION: »Lufttrykket blæste mig tre saltomortaler baglæns.</p><p id="p2">Jeg kiggede op og så en enorm væg af ild, der fyldte hele himlen. På toppen af den væg dansede nogle små sorte tingester. De lignede små legoklodser i en helt forkert farve.</p><p id="p3">Først senere er det gået op for mig, at det var de sortmalede stålsider på de enorme gasbeholdere,« husker Ivan Broe, der som 8-årig oplevede eksplosionen i forældrenes have på Nøddehaven 23, kun 200 meter fra ulykkesstedet.</p><p id="p4">Hans mor troede i eksplosionsøjeblikket, at en atombombe var kastet over København, og at det var starten på 3.</p><p id="p5">verdenskrig. Det var der også mange andre, der troede.</p><p id="p6">Gasværksulykken fandt sted lørdag den 26. september 1964 lidt over halv ti om formiddagen.</p><p id="p7">Tre af de omkomne var ansatte på gasværket. Herudover omkom en lærer, der cyklede forbi ulykkesstedet, og en pensionist, der stod længere væk.</p><p id="p8"><br /><em style="bold">En voldsom trykbølge</em></p><p id="p9">Eksplosionen skabte en trykbølge, der knuste ruder helt op til 5 km fra ulykkesstedet.</p><p id="p10">Vinduer og døre blev blæst ind.</p><p id="p11">Tagsten og knust glas regnede ned. Mange kørtes i ambulancer, taxier og i andre biler på hospital for at få behandling.</p><p id="p12">De materielle ødelæggelser var omfattende, og 40 familier måtte genhuses.</p><p id="p13">Ulykken var forårsaget af en menneskelig fejl under et eftersyn i værkets pumpe-eller målerhus. Smede og elektrikere var i gang med eftersynet og var uvidende om hinandens arbejde. En ventil var ikke blevet lukket helt og en gnist antændte udsivende gas.</p><p id="p14">Værkets to gasbeholdere blev herefter ramt af bygningsdele fra målerhuset og eksploderede.</p><p id="p15">Valby Gasværk blev ikke genopbygget, men gadenavnene Retortvej og Kulbanevej minder stadig om den tidligere forsyningsaktivitet.</p><p id="p16">Se flere fotos og læs erindringer om ulykken på www.kbharkiv.dk.</p><p id="p17">Jeg kiggede op og så en enorm væg af ild, der fyldte hele himlen.</p><p id="p18">IVAN BROE, vidne til eksplotionen.</p><p id="p19"><br /><em style="bold">Midt i et helvede</em></p><p id="p20">Birgit Vognstrup var 32 år og oplevede ulykken på nærmeste hold ved Retortvej: »Pludselig føler jeg et mægtigt lufttryk og Gasværket der lå lige overfor sank sammen -og så kom braget. Det var mærkeligt, jeg stod helt paralyseret, for jeg var ikke blevet ramt, men stod bare i hele helvedet. Der var masser af tagsten, glas og støv, og skrigende mennesker der løb rundt.</p><p id="p21">Det var om formiddagen, en yngre kvinde kom løbende fra et af husene, kun iført en Ole Lukøje-natkjole. Folk kom ned fra lejlighederne, nogle med et fuglebur i hånden - alle var chokerede, alle hjalp hinanden, nogle sagde deres hund var oppe i lejligheden og der blev straks skaffet hjælp.« -Erindring i Københavns Stadsarkiv.</p><p id="p1">MUSIK: »Min violin skal IKKE med ud i kulden og fotograferes!« Indvendingen kommer med passion og blød glød fra DR SymfoniOrkestrets koncertmester Johannes Søe Hansen. Det er en ny cd, der er på gaden - ikke den elskede violin. Ergo er der tomme violinkasser på billederne her på siden. Han har sammen med sin søster Anne Søe Iwan indspillet violinværker af Knudåge Riisager, som aldrig tidligere har været cd-udgivet.</p><p id="p2">Det er søskendeparrets første cd, og den er produceret af Preben Iwan, som er gift med Anne.</p><p id="p3">Parret kom til Valby i 1999, og fire år efter flyttede storebror Johannes med familie til Valby. De to familier bor nu så tæt på hinanden, at hun kan ' gå hen til min bror uden at lukke frakken'.</p><p id="p4">Vi drikker morgenkaffe i Johannes Søe Hansens hjem, mens sneen daler i hvide flokke som ' albino-konfetti'.</p><p id="p5">Deres udsendte følges af en vidunderligt sortgnistrende hankat med racistiske tendenser.</p><p id="p6">Den vil kun kendes ved folk i sort - som den selv. I have a dream! Musikalsk blæksprutte Vi skal tale om komponisten Knudåge Riisager. Det er svært at se, hvilken hylde i vor tids musikliv en sådan blæksprutte kunne presses ind på.</p><p id="p7">Som cand. polit. var han i 25 år embedsmand i Finansministeriet.</p><p id="p8">Sideløbende var han en frodig komponist. Viljen til eksperimenter var i top.</p><p id="p9">I 1928 skrev han musikken til det Kgl. Teaters hidtil største fiasko, balletten ' Benzin' med scenografi af Storm P. Men han vandt international anerkendelse for musikken til Harald Landers ' Etudes« ' Da han i 1950 forlod ministeriet, blev han direktør for Det Kgl.</p><p id="p10">Danske Musikkonservatorium, hvor han aldrig selv havde gået. Som komponist havde Riisager ingen elever eller efterfølgere, men han skrev flere store koncerter men med en særlig tone.</p><p id="p11">»Riisager har ligget og rodet længe i mit liv. For 25 år siden købte vi noden til duoen for to violiner hos Engstrøm &amp; Sødring,« fortæller Johannes Søe Hansen, der også har fundet musik på Det Kgl. Teaters bibliotek og i DRs nodearkiv.</p><p id="p12">»Når jeg opdager værdifulde noder, ryster jeg bogstaveligt på hænderne, det er jomfruagtigt at finde ' ny' musik. Wow, en utrolig glæde,« siger han.</p><p id="p13">Og man forstår, at mennesker må gøre en indsats for den musik, der ikke kommer spadserende med begge hænder i lommen og hopper lige op i folks ører. Den musik, der har været tavs og bundet til bortgemte nodeark, skal vrides tilbage til livet.</p><p id="p14">»Det kræver, at nogen tager den, støver den af og indspiller den. Det har vi gjort. Musikken er meget varieret. Noget af den er total klassisk Wivex.</p><p id="p15">Der er også udfordrende ting.</p><p id="p16">Men med humor hvis man ellers er frisk på en udfordring,« siger Johannes Søe Hansen.</p><p id="p17">Man kan også høre musik, som Riisager skrev til violin-virtuosen Wandy Tworek.</p><p id="p18">Avantgarde-komponisten skrev altså musik til en folkekær sigøjnerviolinist. Et ' sammenstød' der kan virke som en højrød læbestift i en værktøjskasse.</p><p id="p19">»Jeg havde ikke set det komme.</p><p id="p20">Det var en overraskelse, at Riisager havde samarbejdet med violintroldmanden fra de polske roemarker. Vi er selv roehakkere oppe fra Frederiksværk,« siger Johannes Søe Hansen med varm ironi.</p><p id="p21"><br /><em style="bold">Roer og klaver</em></p><p id="p22">Søskendeparret kommer fra et hjem med roer og klaver i et kulturlandskab langt fra København, hvor de musikfølsomme børn fik ro, roer og musik hos musikalske forældre.</p><p id="p23">Moderen spillede klaver, og familien lyttede med, når hun hørte Jussi Bjørling og korsyngemester Eric Ericson.</p><p id="p24">Og alle var af hus til tidens store koncerter med Sjællands Symfoniorkester.</p><p id="p25">»Tænk, orkestret kom ud til os med verdens bedste solister.</p><p id="p26">Radu Lupu, Perlman og Zukerman.</p><p id="p27">Og vores mor tog fotos fra koncerterne til Frederiksborg Amts Avis,« fortæller Anne.</p><p id="p28">I den fordybelse begyndte niårige Johannes at spille Suzuki-violin. En dag han kom hjem fra skole var violinen helt våd. Anne på fire år havde taget den og savlet på den.</p><p id="p29">Så fik hun selv en violin, og de begyndte at spille sammen.</p><p id="p30">Siden har de to ' første-generations Suzuki-elever' sat foden hårdt i musiklivets jord.</p><p id="p31">Johannes Søe Hansen er uddannet på Det Kgl. Danske Musikkonservatorium og vandt Den internationale Carl Nielsen Violinkonkurrence i 1984.</p><p id="p32">Sideløbende med koncertmester-jobbet i har han en stor kammermusikalsk karriere.</p><p id="p33">Anne Søe Iwan vandt i 1984 guldmedalje i Berlingske Musikkonkurrence.</p><p id="p34">Hun er uddannet fra Det kgl. Danske Musikkonservatorium og i udlandet. Hun underviser i violin, kammermusik og orkesterstemmespil på Det Kgl.</p><p id="p35">Danske Musikkonservatorium og er anden koncertmester i Copenhagen Phil.</p><p id="p36">Preben Iwan, der har produceret CDen, siger: »Den er en dokumentation af epoke. Megen musik har været glemt og er genopstået.</p><p id="p37">F. eks. Bachs solocellosuiter.</p><p id="p38">Desuden må hver generation af musikere vise deres egen måde at gøre tingene på. Det her er vores bud på Riisager.</p><p id="p39">Faktisk er der en underskov af danske komponister - Niels Viggo Bentzon, Vagn Holmboe, Børresen og Henriques - som musikere og publikum i udlandet er vilde med. En stor del af det internationale marked betragter dansk musik som noget hipt.« Det kommer der en længere snak om Janteloven ud af.</p><p id="p40">Imens leger den smukke sorte kat, at mennesker er stole.</p><p id="p41">Og Anne Søe Iwan fortæller, at hun for nylig er ' stået af ' Sjællands Symfoniorkesters Strygekvartet for at finde mere ro og harmoni.</p><p id="p42">»Vores børn var efterhånden begyndt at tro, at der i alle hjem over hele verden sidder en strygekvartet og spiller i stuen hver aften,« indskyder Preben Iwan.</p><p id="p43">Nu glæder søskendeparret sig til at spille mere duo sammen.</p><p id="p1">I år rundede København 600.000 indbyggere, da lille Erik kom til verden på Rigshospitalet.</p><p id="p2">Jeg havde selv fornøjelsen af at være på barselsbesøg, og begivenheden var et smukt billede på, at vi er en by i vækst.</p><p id="p3">Det er jeg stolt af. Mange københavnerfamilier vælger at bosætte sig i Valby eller i andre dele af byen. Vi er verdenskendte for vores havnebade og grønne cykelstier.</p><p id="p4">Og jeg tror, det ligger dybt i mange københavnere, at vi skal værne om fællesskabet og være en hovedstad med plads til alle. Det var årets varme modtagelse af Københavns flygtninge på Ottiliavej også et flot eksempel på.</p><p id="p5">En af mine allervigtigste prioriteter i 2017 bliver at fortsætte vores investeringer i at få alle folkeskoler up to date. Heldigvis er vi ikke langt fra målet. Siden 2011 har vi helhedsrenoveret fem skoler i Valby. Nu tager vi fat på Bavnehøj Skole, Hansted Skole og specialskolen Strandparkskolen i Sydhavnen, og vi kan se, det går fremad. Karaktererne stiger, og børnene trives i vores fælles skole.</p><p id="p6"><br /><em style="bold">En blandet by</em></p><p id="p7">En hjertesag for mig er også, at København skal være en blandet by, hvor alle har råd til at bo uanset status og indkomst.</p><p id="p8">I Valby arbejder vi for almene boliger, der er til at betale, ved det gamle grøntorv og nye ungdomsboliger i Valbyparken.</p><p id="p9">Vi har også endelig fået ordnet Valby Langgade, som nu står knivskarp som en lækker, ny færdselsåre for Valbys trafik.</p><p id="p10">Klimaet bliver også et nøgleord i 2017. I år satte vi to elbusser ind på Linje 3A i stedet for støjende og forurenende dieselbusser. Men det er kun første skridt. Min vision er, at alle Københavns busser skal køre på el i fremtiden.</p><p id="p11">Og så skal vi stå sammen om vores fælles tryghed. Skyderier og bander skal ikke være en del af gadebilledet. Vi skal hjælpe de unge på rette spor og sikre, at alle kan færdes trygt og sikkert i nabolaget.</p><p id="p12">Det har næste generation fortjent.</p><p id="p1">Det har været en hård fødsel, men alt godt er som bekendt værd at vente på, og meget tyder på, at Carlsberg snart kan ånde lettet op og få realiseret nogle af milliardværdierne på den attraktive Valby-grund i hjertet af København.</p><p id="p2">Carlsberg er i forhandlinger med professionshøjskolen UCC ( University College Copenhagen), der blandt andet uddanner lærere, pædagoger og sygeplejersker, om bygning af et kæmpe campus med plads til flere end 10.000 studerende til en værdi, der nærmer sig en milliard kroner. Byggeriet vil fylde omkring en tiendedel af de tilladte etagemeter på Valby-grunden.</p><p id="p3">Byggeriet løfter sløret for, hvor store værdier grunden har for Carlsberg, der sammen med Realdania og en eller flere endnu ukendte investorer vil udvikle grunden i det ejendomskonsortium, som Carlsberg annoncerede i marts.</p><p id="p4">Alene grunden må vurderes at have en værdi af mindst et par milliarder kroner, men Carlsberg kommer derudover også til at tjene penge på ejendomsudviklingen.</p><p id="p5">»Hvis det falder på plads, er det klart et gennembrud.</p><p id="p6">Det er grundlaget for alt, at der er nogen mennesker og noget aktivitet, og det er vores forventning, at der så også vil begynde at ske noget på boligområdet,« siger Lars Holten, direktør for Carlsberg Ejendomme.</p><p id="p7"><br /><em style="bold">Parterne tæt på hinanden</em></p><p id="p8">Og at dømme efter begejstringen hos UCCs rektor, Laust Joen Jakobsen, så tyder meget på, at parterne bliver enige.</p><p id="p9">»Carlsberg-grunden er enormt attraktiv for os, fordi det ikke bare er et campusprojekt, men et bydelsprojekt, som er fantastisk spændende og har en god beliggenhed. Det vil være optimalt, og vi håber meget, at det lykkes,« siger Laust Joen Jakobsen.</p><p id="p10">»Vi er fortrøstningsfulde, da både Carlsberg og vi er meget motiverede for, at det skal lykkes.</p><p id="p11">Men vi har ikke lavet en endelig aftale endnu, og min bestyrelse er selvfølgelig enormt optaget af, at det skal hænge sammen økonomisk.</p><p id="p12">Det er et stort projekt, og vi skal selvfølgelig kunne finansiere det på en forsvarlig måde.</p><p id="p13">Det skal være til gavn for uddannelserne, ikke koste for uddannelserne,« forklarer rektoren.</p><p id="p14"><br /><em style="bold">Byggeri tæt på en milliard</em></p><p id="p15">Som altid handler den sidste hurdle om, hvad byggeriet skal koste og finansieringen. Laust Joen Jakobsen forventer dog, at finansieringen kan lade sig gøre, men UCC skal blandt andet have solgt nogle af sine nuværende ejendomme, før der bliver råd til det nye kæmpe campus.</p><p id="p16">»Vi har tænkt os at købe et nøglefærdigt byggeri, som det ejendomsselskab, Carlsberg er ved at etablere, bygger til os. Vi er tættere på den hele milliard end den halve milliard, men den endelige pris vil blive afgjort over de næste par måneder,« fortæller han om byggeriet på 55.000 kvadratmeter.</p><p id="p17">Et kæmpe campus vil ikke bare være til gavn for uddannelsesmiljøet og København som by, men i høj grad også for Carlsbergs videre muligheder på grunden.</p><p id="p18">»Uddannelsesinstitutioner er interessante, fordi det tiltrækker unge mennesker, og folk kan godt lide at være, hvor der også er unge mennesker. Det skaber liv i byen. Hvis det her falder i hak, så tror jeg, at vi i løbet af fem-ti år vil være kommet rigtig langt med udviklingen af grunden,« siger Lars Holten.</p><p id="p19"><br /><em style="bold">Glad finansdirektør</em></p><p id="p20">Manden, der styrer Carlsbergs finanser, viceadministrerende direkør Jørn P. Jensen, holder vanen tro de økonomiske kort tæt til kroppen, men han medgiver, at det er et stort gennembrud, hvis aftalen falder på plads.</p><p id="p21">»Vi er glade for, at der er interesse for at bygge noget, der er så omfangsrigt på Carlsberg-grunden. Vi håber, at det falder på plads i løbet af efteråret,« siger Jørn P. Jensen.</p><p id="p22">Salget af det kæmpe byggeri vil ske i regi af det ejendomskonsortium, som Carlsberg annoncerede sammen med Realdania i marts.</p><p id="p23">Carlsberg og Realdania, der hver kommer til at eje 25 procent af konsortiet, mangler dog stadig at finde investorer til de resterende 50 procent af konsortiet, inden startskuddet kan gå til den storstilede udvikling af Carlsberggrunden.</p><p id="p24">»Vi skal sammen med Realdania have de sidste 50 pct. af aktierne i konsortiet placeret, og når det er gjort, så bliver det meget nemmere at få lukket nogle kontrakter på al den interesse, der er for området. Jeg håber meget, at det bliver inden alt for længe, men jeg tror dog ikke, at det bliver på denne side af sommerferien.</p><p id="p25">Der er nogle andre projekter, som i princippet mest afventer, at vi finder de sidste 50 pct. aktionærer til konsortiet,« siger Jørn P.</p><p id="p26">Jensen.</p><p id="p27">Et bud er, at et stort entreprenørselskab bliver en af investorerne, da ejendomskonsortiet dermed sikrer sig udviklingsekspertise, og det enorme område taget i betragtning er det ikke umuligt, at der kan tiltrækkes store udenlandske entreprenørselskaber til konsortiet. Jørn P. Jensen nøjes dog med at konstatere, at der »arbejdes på forskellige modeller«. »Jeg synes det er dejligt, at udviklingen af Carlsberg nu tager fart. Jeg er sikker på at placeringen af Professionshøjskolen UCC, vil kickstarte byggeriet på Carlsberg. Det er ikke kun godt for Carlsberg, men for hele København.</p><p id="p28">De ca. 10.000 studerende og 1.000 ansatte, der nu muligvis får deres daglige gang i det charmerende Carlsberg-kvarter, er en vigtig brik, der kan skabe vækst i byen. Samtidig er det nye Carlsberg-kvarter nødvendigt for at skabe plads til de boliger og arbejdspladser, der er forudsætning for de mange nye københavnere, byen modtager hvert eneste år,« siger Københavns overborgmester, Frank Jensen.</p><p id="p29"><br /><em style="bold">Ser betydelig upside</em></p><p id="p30">At Carlsberg gennem ejerposten på 25 procent af konsortiet selv ønsker at være med til at udvikle grunden, er der en simpel årsag til.</p><p id="p31">»Vi vil være minoritetsaktionær i konsortiet i mange år, for vi ser betydelig upside i værdierne på området, så det er attraktivt at deltage i,« fastslår finansdirektøren.</p><p id="p32">Når konsortiet er på plads, køber det størstedelen af grunden af Carlsberg, helt præcist byggeretten på 570.000 kvadratmeter, hvoraf det nye campus vil tegne sig for ca. 55.000 kvadratmeter.</p><p id="p33">Hvis parterne som ventet bliver enige, skal UCC forelægge planerne for Undervisningsministeriet, der skal vurdere projektet, før det kan godkendes i Folketingets Finansudvalg i efteråret 2011.</p><p id="p34">Det er planen, at det nye campus skal stå klar i 2015.</p><p id="p35">jaku@berlingske.dk </p><p id="p36"><br /><em style="bold">Fakta: fakta</em></p><p id="p37"><br /><em style="bold">Carlsberg Byen</em></p><p id="p38">Skal udvikles af et ejendomskonsortium, hvor Carlsberg og Realdania hver ejer 25 pct. Investorer til den resterende ejerpost i konsortiet ventes på plads i år.</p><p id="p39">Konsortiet køber størstedelen af grunden på samlet 330.000 kvadratmeter eller 33 hektarer, hvor der er byggeretter på samlet 570.000 kvadratmeter. Mange historiske bygninger og Carlsbergs hovedkvarter bevares.</p><p id="p40">Udover det nye kæmpe campus skal området huse erhverv, boliger, kultursteder og detailhandel.</p><p id="p41">UCCs campus bliver det første store, nye byggeri på området og skal stå klar i 2015, hvis parterne kan blive enige, og det godkendes i Folketingets Finansudvalg.</p><p id="p1">Skisport: Rejsen mellem den kunstigt anlagte bakke i Valby Parken, de nøgne træer og den tænderklaprende vind, og det legendariske og sagnomspundne skisportsområde Holmenkollen i Oslo, de hårdeste VM-løjper nogensinde og et publikumstryk uden lige har varet knap 10 måneder.</p><p id="p2">Men for langrendsløberen Kristian Wulff er det heller ikke selve ankomsten, det har handlet om.</p><p id="p3">Det har været processen, fokuseringen og alene det at bevise evnen til at gøre noget helhjertet.</p><p id="p4">På den måde er succesen allerede i hus, før den 25-årige odenseaner har sat stavene i de norske VM-løjper.</p><p id="p5">-Jeg vil gerne bevise over for mig selv og omverdenen, at jeg godt kan.</p><p id="p6">Jeg har altid været meget ustruktureret, men jeg vil gerne vise, at jeg kan løfte både mig selv og et projekt, fortæller Kristian Wulff, der allerede i gymnasietiden var et stort talent.</p><p id="p7"><br /><em style="bold">Slået af guitar og øl</em></p><p id="p8">Trods Team Danmark-ordning og mange muligheder på udviklingslandsholdet blev ambitionerne på ski lidt for ofte overhalet på opløbsstrækningen af øl-hygge og guitarspil på teenageværelset. Og som senior fandt Kristian Wulff sig hurtigt til rette i periferien af elitemiljøet, mens han holdt fysikken ved lige via idrætsstudiet på Københavns Universitet.</p><p id="p9">-Jeg deltog i DM-arrangementerne, jeg var kommentator på både Eurosport og TV 2 og holdt mig inde i sporten uden selv at dyrke den på eliteplan. Det var lækkert at være en del af miljøet uden at være den, der kæmpede ude i bakkerne, siger Kristian Wulff, der også udviklede instruktøruddannelser i forbundsregi og ad den vej igen fik lyst til at fokusere på sig selv.</p><p id="p10">-Under OL, hvor jeg kommenterede for TV 2, blev jeg grebet af, hvor fedt det kunne være at gøre det 100 procent, og jeg lavede derfor et projekt med mig selv om, at jeg ville til VM i Oslo.</p><p id="p11">Skræmt af succesen Den slags skøjten ind fra højre er selvsagt utænkeligt i større sportsgrene som fodbold og håndbold, men i en idrætsgren, hvor Kristian Wulff efter en kort tænkepause kan liste alle de danske eliteløbere op, er det langtfra umuligt.</p><p id="p12">Som den eneste har Kristian Wulff klaret de danske kvalifikationskrav til alle seks VM-løb, og i sæsonen har Odense Skiklubs VMdeltager leveret de bedste danske resultater i mange år.</p><p id="p13">-Det har gjort mig helt skræmt, for det var jo slet ikke meningen. Jeg skulle bare med til VM, og nu er jeg kommet ind fra højre og river de andre rundt i manegen. Det, synes jeg, er lidt strengt, siger han med en for eliteudøvere usædvanlig indstilling.</p><p id="p14">Ikke konkurrencemenneske Men Kristian Wulff er heller ikke prototypen på en eliteudøver. Godt nok har han trænet umanerligt meget, struktureret og i det hele taget været seriøs med sin sport siden projektets start i maj.</p><p id="p15">-Men inderst inde er jeg ikke noget godt konkurrencemenneske.</p><p id="p16">Der er mange eksempler på, at jeg har sat mig selv til side i stedet for at vinde.</p><p id="p17">Til DM for nogle år siden knækkede en af favoritterne en stav, og Kristian Wulff, der ellers var i gang med et godt løb, insisterede på at aflevere sin og derefter løbe tilbage til stadion efter en ny.</p><p id="p18">-Jeg vidste, han kunne vinde, og syntes, det var synd, hvis han mistede chancen, fortæller Kristian Wulff, der til årets DM i rulleski også kunne have vundet guldet alene med en mere bisset attitude. I stedet var de to om at dele sejren.</p><p id="p19">-Jeg kunne have holdt min bane, så han skulle den lange vej rundt, men jeg gav plads, så vi kunne spurte ved siden af hinanden om sejren, fortæller han.</p><p id="p20">Norge i VM-ekstase Vi er i Hvidovre nogle dage før VMafrejsen.</p><p id="p21">Dagens dynamiske ryk fra alle sider op ad bakken i Valby Parken skylles ned med et stort glas minimælk og en tallerkenfuld rugbrød.</p><p id="p22">I en hyggelig lejlighed tæt på stationen har Kristian Wulff og hans kæreste, Katrine, indrettet sig. Han som studerende i idræt og geografi, og hun som betjent på Bellahøj.</p><p id="p23">Til sommer venter de deres første barn, og timingen var derfor perfekt, da Kristian Wulff i maj satte det meste af et år af til at prøve sig selv af som langrendsløber på internationalt niveau med VM for øje.</p><p id="p24">-Det bliver så sindssygt. De lover det største publikumstryk nogensinde. De snakker om 400.000 tilskuere, og i Norge handler alt om VM.</p><p id="p25">Langrend er i Norge, hvad fodbold er alle andre steder, og de bedste nordmænd er mangemillionærer.</p><p id="p26">Birkebeinerrennet, som er et løb ved Lillehammer, er noget, businessfolk skriver på deres cv som en del af deres identitet. " Goddag, jeg hedder Steven, og jeg kører 2.36. -Ja, du er hyret," som Kristian Wulff imiterer det.</p><p id="p27"><br /><em style="bold">Del af hardcore årgang</em></p><p id="p28">Han kender alt til de store stjerner, fordi han som junior konkurrerede mod dem, der sikkert kommer i kameraernes søgelys under VM.</p><p id="p29">-Jeg er en del af en ret hardcore årgang.</p><p id="p30">Peter Northug og Dario Cologna vandt også, da vi var juniorer.</p><p id="p31">For Kristian Wulff er målene i de norske VM-spor langt mere beskedne.</p><p id="p32">Det handler om at slå ligestillede nationer som Slovenien, Litauen og Letland, og så skal den teknisk stærke odenseaner med de energibesparende bevægelser sørge for at give den maksimal gas.</p><p id="p33">-Mit mål er nået. Nu skal jeg bare op og nyde og høste og fyre den af i nogle fede løjper. Og så skal jeg lade være med at lade mig rive med og stå og kigge på de store kanoner.</p><p id="p34">Stopper efter VM 10 måneders rejse har nået sin destination, når Kristian Wulff på torsdag begiver sig ud på sprinten.</p><p id="p35">Og når VM slutter den 6. marts, bliver der også sat punktum for Kristian Wulffs eliteeventyr.</p><p id="p36">-Jeg har brug for igen at lave de ting, jeg gjorde i gamle dage. Spille guitar, fodbold, være sammen med mine venner og Katrine. Jeg har haft 150 rejsedage i år, og det er mange.</p><p id="p37">Så meget skal det ikke koste at blive nummer 50 i verden, siger Kristian Wulff, der alligevel ikke er et sekund i tvivl om, at satsningen har været det hele værd.</p><p id="p38">Personligt har det været guld værd at se, at man kan opnå noget stort, når man gør det ordentligt.</p><p id="p39">-Hele mit liv skal være en føljeton af oplevelser, hvor jeg på et tidspunkt skal kunne vælge nogle få gode ud og fokusere på dem. Og de næste 18 år hedder det jo " projekt mavse," som han kærligt siger med et blik mod sin gravide kæreste.</p><p id="p40">Men først gælder det den sport, der fra på onsdag forvandler sig fra en rå, fysisk test i yndefuld natur til et cirkus med musik, speak, flag og sekscifrede tilskuertal.</p><p id="p41">I sandhed langt fra Valby Parken og dens vindblæste øde.</p><p id="p42">[ Mit mål er nået. Nu skal jeg bare op og nyde og høste og fyre den af i nogle fede løjper. Og så skal jeg lade være med at lade mig rive med og stå og kigge på de store kanoner.</p><p id="p43">Kristian Wulff, VM-debutant .</p><p id="p44"><br /><em style="bold">VM i Holmenkollen</em></p><p id="p45">VM i det legendariske Holmenkollen i Oslo begynder på onsdag og slutter søndag den 6. marts.</p><p id="p46">Holmenkollen dannede også rammen om OL i 1952, VM i 1930, 1966 og 1982.</p><p id="p47">Kristian Wulffstiller op i sprint, duatlon ( 15 kilometer skøjt og 15 kilometer klassisk), 15 kilometer klassisk ( favoritdisciplinen), stafet ( 4 x 10 kilometer) samt 50 kilometer skøjt fællesstart.</p><p id="p48">Pladsen i sprintstafetten overlader han til en anden.</p><p id="p49">Danmark stiller med et hold, der udover Kristian Wulffbestår af Asger Fischer Mølgaard, Lasse Mølgaard, Jens Hulgaard, Jonas Thor Olsen samt Niviaq Bertelsen.</p><p id="p50">De helt store VM-favoritter er nordmændene Peter Northug og Marit Bjørgen.</p><p id="p51"><br /><em style="bold">Kristian Wulff</em></p><p id="p52">Er 25 år og fra Odense.</p><p id="p53">Kommer fra en skifamilie, der har egen hytte ved Gaustablikk.</p><p id="p54">Stiller op for Odense Skiklub.</p><p id="p55">Læser idræt og geografipå Københavns Universitet. Skal skrive speciale i idræt næste år.</p><p id="p56">Var årsvikar i idræt på Birkerød Gymnasium hele sidste år og går efter at bruge sin uddannelse som gymnasielærer.</p><p id="p57">Spiller også guitar og havde et band under opsejling, da han i foråret 2010 besluttede sig for at satse på et VMeventyr i langrend.</p><p id="p58">Er kæreste med Katrine, der er betjent på Station Bellahøj og i øvrigt skal føde parrets første barn til sommer.</p><p id="p59">Har sine skimæssige styrker i det tekniske, sit flow og energibesparende bevægelser og forståelse for terrænet.</p><p id="p60">Svagheden er, at han ikke har trænet hårdt i årevis. Man siger, at det tager to træningspas om dagen i 10 år for at nå verdenstoppen.</p><p id="p61">I begyndelsen af januar leverede han i Skandinavisk Cup i Torsby et resultat, der gav genlyd. Med start nummer 11 løb han de 15 kilometer klassisk så hurtigt, at han i en halv time var i spidsen for løbet og endte med at score 74,25 point. Uden for skikredse siger det måske ikke så meget, men det er det bedste danske langrendsresultat, siden Martin Møller i januar 2005 opnåede 62 point i en World Cup i Nove Mesto, Tjekkiet.</p><p id="p1"><br /><em style="bold">BYUDVIKLING</em></p><p id="p2">Med stor glæde kunne Hoffmann Ejendomme for to år siden bekendtgøre, at selskabet sammen med den internationale kapitalfond Carlyle Real Estate havde erhvervet grunden, hvor Københavns Grønttorv har haft til huse siden 1958. </p><p id="p3">På den 15 hektar store grund i Valby i København ville de to parter gennem det fællesejede selskab CVM Development udvikle en helt ny bydel - Christiansberg - med omkring 2.000 boliger samt forretninger, erhvervsbyggeri og grønne områder og med i alt 1.000 arbejdspladser.</p><p id="p4">Men nu har finanskrisen, en sløv lokalplanbehandling og den kommende jernbaneudvidelse fra København til Ringsted sat en stopper for de ambitiøse planer. </p><p id="p5">CVM Development har i forbindelse med forhandlingerne om en forlængelse af købsaftalen med Grønttorvet valgt at sige stop, og derfor overtager Grønttorvet København A/S i stedet rettighederne til udviklingsarbejdet med henblik på at finde nye investorer.</p><p id="p6"><br /><em style="bold">Tvivl om muligheder</em></p><p id="p7">Købsaftalen mellem CVM Development og Grønttorvet har fra starten været betinget af flere forhold. </p><p id="p8">For eksempel at Københavns Kommune fik vedtaget en ny lokalplan for området, og at der var muligheder for at udvikle på området, som CVM Development gerne ville. </p><p id="p9">Begge dele er der stadig stor tvivl om, for lokalplanen vedtages sandsynlig først omkring næste sommer. Samtidig meddelte Trafikstyrelsen pludselig i foråret, at styrelsen har reserveret et område i den nordlige del af Grønttorvsgrunden ud med den eksisterende jernbane til den kommende sporudvidelse mellem København og Ringsted. </p><p id="p10">Da de økonomiske konjunkturer samtidig ikke er, hvad de var for to år siden, er det derfor en ærgerlig administrerende direktør for CVM Development, Gert Olsen, som opgiver grunden og byudviklingsprojektet.</p><p id="p11"> - Projektet har gennemgået nogle drastiske forsinkelser med lokalplanforslag og nu også banearbejder. Det kom således meget bag på os, at Trafikstyrelsen pludselig reserverede et areal. Det anede vi jo intet om, da vi købte grunden. Derfor kunne vi pludselig se, at de udviklingsperspektiver, vi havde på syv til otte år, nu er på 15 til 20 år. Samtidig er grunden betydelig mindre værd i dag, end da vi købte den. Så det er et samspil af flere grunde, at vi opgiver Grønttorvet, siger Gert Olsen.</p><p id="p12"><br /><em style="bold">Ikke spildt arbejde</em></p><p id="p13">CVM Development var allerede godt i gang med projektudviklingen. </p><p id="p14">Juul &amp; Frost Arkitekter var valgt som arkitektrådgiver, og efter en international arkitektkonkurrence er den tyske tegnestue Bolles+Wilson valgt som samarbejdspartner til udarbejdelsen af en masterplan for Christiansberg. Opgivelsen af grunden har derfor også store økonomiske omkostninger for CVM Development og Hoffmann Ejendomme.</p><p id="p15">- Det har kostet os en betragtelig sum penge, men jeg vil ikke sige hvor meget, siger Gert Olsen.</p><p id="p16">Arbejdet med masterplanen er dog ikke spildt, for samtidig med overtagelsen af udviklingsrettighederne overtager Grønttorvet København også masterplanen og samarbejdet med de to arkitektfirmaer. </p><p id="p17">Grønttorvets er dog allerede gået i gang med at opsøge nye investorer, og Grøntorvet Københavns direktør, Torben Flinch, regner ikke med problemer i jagten på interesserede købere til grunden.</p><p id="p18"><br /><em style="bold">Kender kriterier fuldt ud</em></p><p id="p19">- Jeg tror ikke, det bliver svært, for nu kender vi kriterierne fuldt ud for projektet, og der ligger et fuldstændig færdig materiale til investorerne. Samtidig tror jeg jo, at de tidligere investorer sikkert ville have haft nemmere ved at overtage projektet, som det er nu og gået ind i en genforhandling, hvis der havde været godt gang i markedet, siger Torben Flinch, der ligesom CVM Development var tydeligt overrasket, da Trafikstyrelsen kom med sine reservationer i foråret.</p><p id="p20">Selv om Københavns Grønttorv nu skal på investorjagt, fortsætter planerne med at flytte til et helt nyt fødevare- og blomstermarked i Høje Taastrup uden for København.</p><p id="p21">CVM Development bliver derimod nedlagt, og Gert Olsen fortsætter som konsulent i Hoffmann Ejendomme, hvor han tidligere har været adm. direktør.</p><p id="p1">Min søsters børn. Valbypigen Frida Lune Roswall Mattson er aktuel i »Min Søsters børn i Afrika«, som er optaget i Afrika.</p><p id="p2">erfaren skuespiller: »Min søsters børn i Afrika« må være den vildeste familiefilm i nyere tid - helt bogstaveligt - for den er optaget på savannen i det nordlige Sydafrika. Filmen hitter stort i biograferne i øjeblikket. Frida Luna Roswall Mattson, 9 år, spiller »Pusle« i »Min søsters børn i Afrika«, som blev optaget i eftersommeren. Frida Luna Roswall Mattssons mor, Lailah Roswall, var med dernede, og det var en skøn og varm tid for mor og datter - og resten af filmholdet. For naturligvis skulle der også være tid til at nyde alle de søde, fremmedartede dyr, mens man skabte et stort dansk familie-eventyr på den ægte afrikanske savanna. For mange blev det en oplevelse for livet, og flere måtte knibe sig i armen for at være sikre på, at de ikke var i drømmeland.</p><p id="p3">Trods sin unge alder er Valby-pigen en erfaren skuespiller. Frida Luna Roswall Mattisson, der spiller Pusle i mange af "Min søsters børn"-filmene, fik sin debut i "Min søsters børn vælter Nordjylland" i 2010. Lysten til skuespil kom allerede snigende, da hun som 5-årig medvirkede i DRs børneudsendelser "Morgensokkerne" og "Kom og leg". Teaterscenen har også fået hendes opmærksomhed, og hun har f.eks. spillet i Tivoli sammen med teatergruppen Gorgerne i opsætningen af "Chess". Til daglig elsker Frida Luna sin rideskole på Christiania, dansen på StreetMekka og væggene i Københavns Klatreklub. Hun drømmer om at få sin egen farm, hvor hun både vil have alle mulige slags dyr - men også gerne passe andres dyr. Og til dem alle sammen vil hun så designe og lave tøj og udstyr. Sådan!</p><p id="p4">De øvrige på rollelisten omfatter Peter Mygind, som onkel Erik, en rolle han efterhånden har spillet i mange film om min søsters børn. Mille Dinesen er tilbage som Fru Flinth. Og nye på rollelisten er Thomas Levin og Robert Hansen som to park-betjente. I »Min Søsters Børn i Afrika« vinder børnene en tur til Afrika for at lave velgørenhedsarbejde for truede dyr, for det med at passe på de truede dyrearter er det store tema i familien. Men selv om onkel Erik i virkeligheden ryster i bukserne ved tanken om at møde alle de vilde dyr i Afrika, siger han ja til at tage med, fordi han gerne vil være med til at gøre en forskel.</p><p id="p5">Ifølge Martin Miehe-Renard, instruktør og manuskriptforfatter, var det fantastisk at få lov at virkeliggøre drømmen om at lave en stor dansk underholdningsfilm midt på den sydafrikanske savanne.</p><p id="p6">»Det var ubeskriveligt, da vi stod midt i det hele og optog blandt løver og elefanter i deres eget element. Det var kæmpestort for alle på holdet at være til stede i den overvældende og meget livlige natur. Nok er det en film med masser af grin og sjove scener, men vi sætter også fokus på udnyttelsen af verdens ressourcer,« siger han.</p><p id="p7">»Det var nærmest ubeskriveligt, da vi stod midt i det hele og optog blandt giraffer, løver og elefanter i deres eget element, fortæller Frida..</p><p id="p4">Rygtet har længe svirret om en restaurant nær Københavns Grønttorv i det  ydre Valby, hvor man for rimelige penge serverer god og autentisk  vietnamesisk mad. Den slags er værd at lægge mærke til, så forleden aften  kiggede fruen og jeg forbi. </p><p id="p5">Første indtryk var ikke overbevisende. Ganske vist står der med store  bogstaver Saigon på facaden, men inden døre bærer lokalet umiskendeligt præg  af stedets fortid som bodega med en velvoksen bar, bræddevægge og tunge  lædermøbler. I den ene lædersofa kunne en ægte Onslow-type iført undertrøje  og pilsner tyde på, at her ligger fortiden ikke specielt fjernt. Nabobordet  til den ene side bestilte wienerschnitzel, til den anden side var et mindre  selskab halvvejs igennem en tretrinsraket bestående af rejecocktail, bøf  bearnaise og irish coffee, og de første sider i menukortet er da også viet  disse og andre af vort hjemlands stolte kulinariske traditioner.</p><p id="p6">»Tror du ikke, vi er gået forkert?« spurgte fruen med tiltagende panik i  stemmen. Lige indtil hun nåede om bagerst i menukortet, hvor det  vietnamesiske køkkens mange delikate og elegante retter endelig gav sig til  kende. Gastronomisk er Vietnam delt i tre: I nord er man kinesisk inspireret  med tørrede svampe og sort peber, i det centrale krydres der på thaivis med  frisk chili og rejepasta, mens der mod syd bruges masser af friske urter og  grønsager og tropiske smage med citrongræs og lime. </p><p id="p7">Vore forretter nåede det meste af Vietnam rundt. Først seks små  rispapiromviklede og dybstegte chà giò-forårsruller med et velsmagende fyld  af bl.a. svinefars, glasnudler og forårsløg, der meget typisk for deres  sydlige herkomst bliver serveret med friske blade af den søde thai-basilikum  og koriander, som man vikler om den dybstegte rulle inden det hele dyppes i  en pikant sauce af knust hvidløg, chili og limesaft. Det er en klassiker af  meget stor velsmag, der lynhurtigt giver baghjul til den kinesiske udgave af  forårsrullen. </p><p id="p8">DET SAMME GJALDT sådan set også vores anden forret, de  dampede gòi cuön-ruller af rismelsdej, der serveres bløde og kolde med et  fyld bestående af dampede rejer, svinemørbrad skåret i tynde skiver,  risnudler, salat, basilikum, koriander og purløg, der dyppes i en  hoisinsauce med knuste jordnødder. Igen er krydderurterne i førersædet, og  det giver en friskhed som ikke matches mange andre steder i den del af  Asien. Nu stod den på pho, nudelsuppen der mere end noget andet kan kaldes  den vietnamesiske nationalret. Vores nysgerrighed var stor, ikke mindst  fordi pho-supperne for nylig var omdrejningspunktet i sag om arbejds- og  opholdstilladelse. Udlændingestyrelsen ville nemlig smide Saigons  vietnamesiske kok hjem, fordi embedsmændene ikke ville anerkende, at det at  lave vietnamesisk mad er et specialistjob, der kan udløse en arbejds- og  opholdstilladelse. Gudskelov var Saigons indehaver dog ikke sen til at  udfordre embedsmændene – hun bad dem sende en dansk kok, så man kunne få  afgjort om danske kokke nu også var lige så gode til at lave pho-suppe.  Efter en halv time gav manden op, og Udlændingestyrelsen måtte modstræbende  trække sit hjemsendelseskrav tilbage. </p><p id="p9">DE KUNNE BARE have nøjes med at smage min phò’ bò vien - en  glimrende smagsfortættet nudelsuppe lavet på en blanding af okse- og  hønsefond. Som sædvanlig overlades det meste af krydringen til gæsterne  selv. Ved siden af suppen serveres et fad med friske blade af koriander, sød  thai-basilikum, bønnespirer, purløg, hakket chili og knuste jordnødder, som  man så efter smag og behag kan komme i suppen sammen med saucer af hhv.  chilipasta og hoisin. Eneste minus var oksekødsbollerne, der var lidt for  bastante og kluntede til min smag. De hjemmelavede svinekødsboller skåret i  skiver var også den eneste anke fruen havde med sin phò’ bún moc, hvor  grundsuppen var den samme, men bollerne altså af svinekød og nudlerne nu de  meget tynde risnudler.</p><p id="p10">Her kunne både fruen og jeg sagtens have trukket os tilbage, og det endda  uden at tabe ansigt. Pho-supperne er nemlig meget mættende og kan, for sølle  59 kr., sagtens gøre det ud for et helt måltid i sig selv. Men pligten  kaldte og vi kastede nu ud i at dele en grillet fisk og en bánh xèo.  Sidstnævnte er en sprød rismelspandekage med fyld af diverse grønsager. Her  var aftenens eneste rigtige kikser efter min mening –jeg har i hvert fald  fået den langt mere let og elegant andetsteds i byen. Her var det indre af  pandekagen simpelthen ikke stegt færdig og fremstod blævrende vandig. </p><p id="p11">Så var der anderledes held med den grillede fisk, der blev serveret direkte  fra en støbejernspande, hvor en sauce af citrongræs, ingefær og kokosmælk lå  og boblede af varme. Fisken, der havde fast hvidt kød, var så vidt vi kunne  smage ikke fra de hjemlige farvande, men det gjorde bestemt ikke dens smag  ringere. Sammen med sin sauce, hvor ingefær og citrongræs gav perfekt  modspil til kokosmælkens fedme, var den et af måltidets højdepunkter.  </p><p id="p12">SÅ MÅTTE VI også give op. Efter en aften, hvor vores  indledende tvivl blev gjort grundigt til skamme og det vietnamesiske køkken  endnu en gang overbeviste med sin friskhed, sin elegance og sine uhyre  delikate smagsindtryk. Når det alligevel »kun« bliver tre stjerner, så er  det fordi enkelte af retterne ikke helt når det topniveau, der er lagt af  især Lê Lê og frederiksbergske Saigon Quan. Men til de priser kan mindre  også gøre det!</p><p id="p13"><a href="mailto:aok@berlingske.dk">aok@berlingske.dk</a></p> <hl2 id="p14">Fakta: Det spiste vi</hl2><p id="p15">Sprøde chà giò-forårsruller 35,-</p><p id="p16">Dampede gòi cuön-forårsruller 59,-</p><p id="p17">Pho bún moc nudelsuppe med svinekødsboller 59,-</p><p id="p18">Phò’ bò vien nudelsuppe med oksekødsboller 59,-</p><p id="p19">Bánh xèo rismelspandekager 55,-</p><p id="p20">Grillet fisk 95,-</p><p id="p1">NERVER &amp; NÆRVER: At Borger Kroen er mere end blot et sted at drikke en kold øl eller to nød en stamkunde, der en dag ikke længere sad på sin faste plads, godt af: » Lige pludselig var han væk, og jeg fik derfor fat i hans arbejdsgiver, som fortalte, at manden havde fået en depression, « husker John Schou om den januardag for halvanden år siden, hvor manden bare ikke var der som sædvanlig.</p><p id="p2">» I august måned sidste år der stod han igen uden for døren. Han var blevet smidt ud af konen og havde ikke noget sted at bo. Min kone og jeg tænkte: Vi kan jo ikke bare sige hej med dig. Så vi fik fat i en af vore gæster, der sagde: Jeg kommer lige ned med en nøgle, så kan han bo hos mig. « John Schou smiler og kigger sig omkring i det godt brugte og hyggelige værtshus, han på tolvte år driver sammen med sin kone Vibeke og fortsætter: .</p><p id="p3"><br /><em style="bold">Netværk der funker</em></p><p id="p4">» En af de andre gæster tilbød ham på et tidspunkt en lejlighed, og en dag stod der en muremester hernede og sagde, at han manglede hjælp til et stort projekt. Det blev til fast arbejde for manden.</p><p id="p5">John Schou tænker sig om, og siger så med en respekt i stemmen, der er møntet på de mange mennesker, der har været involveret i denne historie: » Han kom med Nordeuropas største depression, ejede intet, havde ingen adresse og havde ikke noget arbejde. Det eneste, han havde, var en sort taske med lidt tøj. Fra august sidste år til nu har han fået et job og en lejlighed på grund af de mennesker, der kommer her. Det fortæller lidt om det netværk, der er hernede. « En blandet landhandel Der kommer mange faste gæster på Valby Borger Kro, og de kan groft sagt inddeles i to grupper, de unge og de ældre.</p><p id="p6">Selvfølgelig har det med de unge og de ældre noget med alderen at gøre.</p><p id="p7">Men det siger også noget om forskellige måder at bruge Borger Kroen på.</p><p id="p8">De ældre er dem, der tidligere boede i lejlighederne rundt omkring Borger Kroen på Lyshøjgårdsvej, og derfor aldrig havde længere hjem end nogle få skridt.</p><p id="p9">Men denne gruppe er langsomt svundet ind, og faktisk er der kun cirka ti tilbage af dem: » Vi har en dame, der kommer hernede, desværre er hun syg for tiden, men hun er kommet her i 40-50 år, og hun kommer her stadigvæk, « siger John Schou.</p><p id="p10">Men efterhånden som de gamle, eller de originale som John Schou kalder dem med slet skjult ømhed i stemmen, er faldet fra, er en ny gruppe kommet til, nemlig de unge: » Det er en blandet landhandel af akademikere og mursarbejdsfolk.</p><p id="p11">Det er utrolig blandet, og de holder fester sammen, spiser sammen og hver fredag aften har vi karaoke.</p><p id="p12">Der tropper de jo alle sammen op og synger i kor, om de så er 25 eller 64. De har det så fantastisk godt sammen. Jeg vil tro, at en del af dem, hvis de ikke havde sådan et sted, så ville sidde derhjemme og rådne op; eller også ville de sidde på en eller anden bænk. « .</p><p id="p13"><br /><em style="bold">Værtshus og samtalested</em></p><p id="p14">Selvom John Schou har et arbejde, hvor det af og til går livligt for sig, og hvor der kan være fest og farver ud over det sædvanlige, så møder han verden med ophøjet ro. En ro, der også gennemsyrer svaret på spørgsmålet, hvorvidt John Schou i grunden driver værtshus eller værested. Der går flere sekunder inden han med nøje afstemte ord siger: » Det er fandeme et svært spørgsmål. Altså, det er jo et værtshus, og det er der ingen tvivl om. Men til gengæld er det også et samtalested; altså dels gæsterne imellem og gæsterne og os imellem. Det er også et samtalested, ingen tvivl om det. « At Borger Kroen har flere funktioner betyder, at John ikke er striks med åbningstiderne.</p><p id="p15">Der er nemlig brug for en vis fleksibilitet, når man driver værtshus og samtalested i et: » Der er mange, der har min kones og mit nummer. Hvis nogen har haft et problem, og man gerne vil gå ind i at støtte dem, så er der naturligvis nogle gange, det er uden for arbejdstiden, og der har vi så en aftale om, at de kan ringe.</p><p id="p16">Eller også ringer de og siger: John, jeg ved godt, I først åbner kl. 14.00, men vi kom med en lidt tidligere bus, kan vi få lov til at komme ind? Kl. 13.40? Ja, ja, kom I bare ind. Derfor har de sgu alle sammen vores nummer.</p><p id="p17">Det er meget praktisk. « Men det er ikke kun Vibeke og John Schou, der har blik for gæsterne. Opmærksomheden går også den anden vej, fortæller John Schou: » Jeg har lidt slidgigt, og det er de meget bekymret over.</p><p id="p18">Når jeg nu fx skal have en kasse øl ind fra bilen, så står de jo nærmest på spring. Ikke med det formål, at de tænker, hvis jeg hjælper John, så får jeg nok en gratis øl, men simpelthen på grund af bekymring. « Der skal være en grænse John og Vibeke Schou elsker deres arbejde, og de bruger gerne mange timer på at servere øl og gode råd til de mange gæster, der kommer på Borger Kroen. Men de kender og respekterer grænsen, som også deres gæster gør: » De plejer gerne at komme og sige, når de skal holde en fest: John, jeg skal holde fest den og den dag. Jeg ved godt, I ikke kommer, men I er hjertelig velkomne. « Grænsen for arbejdet er også meget konkret, for selvom Vibeke og John Schou bor dør om dør med Borger Kroen og har et kolonihavehus ikke så langt væk, så er begge steder forbudte områder for gæsterne: » Vi har et kolonihavehus halvanden kilometer herfra, og gæsterne ved godt, at de ikke skal komme derned og besøge os. Det er sådan nogle grænser, vi har; også i forhold til, at så kan man arbejde 24 timer i døgnet, « fortæller John Schou og understreger, at det kræver noget at drive værtshus og samtalested bag de farvede ruder på Borger Kroen: » Når folk har nogle problemer og man skal snakke med dem og give dem gode råd, så skal man helst være god til at lytte. Det kan godt være anstrengende, hvis man skal gøre det efter arbejdstid også. « .</p><p id="p19"><br /><em style="bold">Glæden ved det hele</em></p><p id="p20">John Schou har den holdning, at hvis man ikke er glad for sit arbejde, så skal man finde noget andet at stå op til. Derfor er glæden også målstokken for, om han og hans kone, Vibeke, tager en dag, en uge eller et år mere bag disken på Borger Kroen: » Hvis vi ikke har lyst til at gå herind, så må vi droppe det.</p><p id="p21">For vi kan ikke være tjent med det, og gæsterne kan heller ikke være det. De vil kunne mærke det på os. « Og som man sidder der og lytter til John, der i blå skjorte, lidt skæve briller og et smil, der altid er på vej, kan man godt forstå, at netop denne holdning gør Borger Kroen til et sted, hvor folk har lyst til at komme for at drikke en øl og få sig en sludder: » Det er her, de kommer ned, hvis de er sure på konen, eller har haft en dårlig dag på jobbet; så kommer de herned for at læsse af. Eller hvis de har haft en god dag på jobbet, så kommer de ned med deres glæde og fortæller om, hvordan de har haft det. Så det er simpelthen deres dagligstue, og det kan jeg nu godt lide. «.</p><p id="p22">John Schou har den holdning, at hvis man ikke er glad for sit arbejde, så skal man finde noget andet at stå op til. Derfor er glæden også målstokken for, om han og hans kone, Vibeke, tager en dag, en uge eller et år mere bag disken på Borger Kroen:.</p><block><p></p></block><p id="p1">I en lang periode har forældre til skolesøgende børn i Københavns Kommune foretrukket de private skoler.</p><p id="p2">Men den store politiske satsning " Faglighed for alle", der blev søsat i 2007 med målet om at gøre de københavnske folkeskoler til landets bedste, har allerede givet resultater -i hvert fald på Nørrebro, for i begyndelsen af sommeren forlød det, at nu var bevægelsen væk fra bydelens folkeskoler begyndt at vende.</p><p id="p3">Den positive bevægelse skal gerne i løbet af de næste år også sprede sig til folkeskolerne i Valby.</p><p id="p4">-Udfordringerne i Valby minder et stykke ad vejen om de problemer, skolerne på Nørrebro var konfronteret med for syv-otte år siden, lyder det fra børne-og ungdomsborgmester Bo Asmus Kjeldgaard ( SF) . -Udfordringen er den, at de etnisk danske middelklasse forældre pludselig synes, at de private skoler må være bedre end folkeskolen. Og det er den indstilling, vi skal have vendt.</p><p id="p5"><br /><em style="bold">Fortæl det positive</em></p><p id="p6">Derfor mener han, at det er vigtigt, at de positive historier fra folkeskolerne bliver fortalt.</p><p id="p7">-Langt, langt de fleste skoler har en god, tryg og velfungerende hverdag og giver eleverne en rigdom af viden hver eneste dag. Det skal vi formidle ud til kommende forældre, siger Bo Asmus Kjeldgaard, der i løbet af foråret har besøgt en stor del af byens folkeskoler, og han er imponeret over den spændende og glade hverdag han har mødt i form af projekter, værkstedsundervisnig, udflugter og konkurrencer.</p><p id="p8"><br /><em style="bold">Renovering nødvendig</em></p><p id="p9">De gode historier gør det dog ikke alene, og det er borgmesteren også godt klar over, hvorfor modernisering og udbygning af folkeskolen -fysisk men også både fagligt og pædagogisk -kommer til at stå højt på ønskelisten de kommende år.</p><p id="p10">-Børne-og Ungdomsforvaltningen har på forvaltningsniveau lavet en fuldt færdig plan for, hvor meget vi skal investere for at levere tilstrækkelige, fysiske rammer.</p><p id="p11">Nu mangler vi bare at samle politisk flertal for en udbygning, fortæller Bo Asmus Kjeldgaard. Læs mere om " Faglighed for alle" på side 12.</p><p id="p1">KØBENHAVN -Politiet har anholdt to mænd i sagen om drabet på en 19-årig ved en fest i Folehaven i Valby i går morges. Offeret blev ramt af to skud i brystet og døde umiddelbart efter.</p><p id="p2"><br /><em style="bold">I 20' erne</em></p><p id="p3">De to anholdte er begge først i 20' erne, oplyser politikommissær Jesper Simonsen fra Københavns Politis bandeenhed.</p><p id="p4">-Begge har relationer til Mjølnerparken på Nørrebro, siger han.</p><p id="p5">Tilsyneladende var det ikke tilfældigt, at den 19-årige blev skudt, da han kom ud på trappen fra en andensals lejlighed i Folehaven. Her havde han deltaget i en fest.</p><p id="p6">-Vi mener, at man har haft en konflikt gennem nogen tid. Tvisten har stået på i nogle måneder, siger Jesper Simonsen.</p><p id="p7"><br /><em style="bold">Våbnet ikke fundet</em></p><p id="p8">Politikommissæren vil ikke sige, hvad de to anholdte siger til sigtelsen om manddrab.</p><p id="p9">Anholdelserne skete i går eftermiddag.</p><p id="p10">Den ene er 23 år, og den anden er 24. Den ene skal være somalisk statsborger, mens den anden har etiopisk pas, oplyses det.</p><p id="p11">Endnu har politiet ikke fundet gerningsvåbnet, fortæller politikommissær Jesper Simonsen.</p><p id="p12">De to mænd vil blive fremstillet i grundlovsforhør Retten på Frederiksberg i løbet af i dag. RITZAU.</p><p id="p1">Der var indkaldt til møde om valg til beboer- og pårørenderådet på Valby Sogns Plejehjem den 22. oktober, men beboerne og deres pårørende blev først orienteret om, at Københavns Kommunes embedsmænd, der var til stede, havde udregnet et forslag til at nedlægge tre plejehjem i kommunen, Tingbjerg Plejehjem, Benediktehjemmet og Valby Sogns Plejehjem. Det var en chokerende meddelelse til syge, svage og ældre mennesker og deres pårørende.</p><p id="p2">Det er uforståeligt, at man gang på gang vælger de absolut svageste medborgere, når det enten er besparelser eller hvad der eller er motivet, til at vælge at nedlægge et velfungerende plejehjem, som beboerne er tilfredse med at bo i. Der blev fremført nogle argumenter som, at de fysiske rammer ikke var tidssvarende, det er i øvrigt kommunen, der selv er årsagen til at man har tilsidesat vedligeholdelsen, da man har stillet os i udsigt til, at man skulle flytte til et nyt planlagt plejehjem, igennem de sidste syv år, hvilket har givet anledning til, at man har været tilbageholdende med, at udføre en dyr renovering. Der er jo her tale om et direkte løftebrud. </p><p id="p3">Det ser ud til, at det skal være de syge og ældre beboere og deres pårørende, der skal betale for kommunens manglende situationsfornemmelse. Det er mennesker vi har med at gøre. Ikke bare som der blev orienteret om på mødet, at man tog alle ting og lade det ind et regneark, og så fik man et resultat på bundlinien, plus eller minus, det er den mest afskyelige måde at behandle sine medmennesker på. Tidligere ville man ikke smide det skidne vand væk, før man havde det friske. Det var en gammel regel, men det er nok ikke noget, der harmonerer med et egoistisk 2007 synspunkt, hvor man ofte vinder mere gehør, ved at se ned på de svage, ligegyldigt om det er børn, ældre, syge, misbrugere, udlændinge, pensionister af enhver art, altså folk som ikke kan deltage så meget til samfundet mere, der så af en eller anden årsag skal nedgøres, der må kunne vises lidt mere medmenneskelighed, er det nødvendigt at udsætte ældre og svage mennesker for den tryghed.</p><p id="p4">Det man nu kan frygte er, at en ønskværdig og ny behandling af de her berørte plejehjemssager, vil drukne i det igangværende valg. Det her er lokalpolitik, som antagelig ikke har en større interesse i det store billede, men her er der tale om 60 beboere fra Valby Sogns Plejehjem, deres pårørende og deres ansatte. Det er faktisk det samme antal personer, der satte valglavinen i gang, der er blot det at, hvis vore plejehjemsbeboere skal betale en yderligere høj pris for at der mistes interesse for deres ve og ve. Det skulle ikke være nødvendigt at lukke et plejehjem, der har fungeret godt i mere end 33 år, og således som sagen er udlagt, er det ikke indlysende, at der kan spares noget som helst, for det der kan spares med den ene hånd, vil blive brugt med den anden. </p><p id="p5">Ligegyldigt om eksperterne ikke mener, at de ældre ikke vil blive skadet ved en flytning, hvis den i det hele taget kan lade sig gøre, så er det en kendsgerning at omkring 20 % ikke klarer en flytning. Økonomien ligner historien om bondemanden, der ville spare, så han ville lære sine heste ikke at spise. Da de næsten havde lært det, ja så gik de hen og døde. Det andet aspekt er den fysiske stand af plejehjemmet, som kommunen selv er skyld i. Det er sørgeligt, at hvor der er er gjort alt fra de personer, der har den daglige ledelse og husets personale som sørger for at få det til at fungere på bedste måde, må se deres arbejde, ikke bliver bedre anerkendt, selv om det overhoved ikke er det der er årsagen til lukning af plejehjemmet. Valby Sogns Plejehjem har så mange kvaliteter, som de politikere sikkert ikke kender til, som nu skal tage stilling til det famøse oplæg, der foreligger det bør forkastes og plejehjemmet bør fortsætte til, at man har bygget et nyt, der så må indeholde alle de faciliteter som er nutidige. </p><p id="p6"><br /><em style="bold"></em></p><p id="p7"><br /><em style="bold"></em></p><p>Kom og mærk byen igennem alle sanserne, når vi tager på en performativ byvandring, der åbner din fantasi over for dig selv og byen, med start ved Valby Kulturhus. Vi skyder genveje igennem bydelens sidegader, ukendte kroge og lægger mærke til hidtil usete detaljer. Under vandringen vil deltagerne interagere med det offentlige rum og lade byen blive en scene. Vandringen ledes af performancekunstneren Inge Agnete Tarpgaard.<br /></p><p id="p1">Hverken Tarpgaard eller deltagerne kender ruten for vandringen på forhånd, og det er derfor gennem mødet mellem tid og sted, oplevelsen skabes. Deltagerne skiftes til at føre gruppen og blive ført gennem det urbane rum og får på denne måde muligheden for at se byen fra andres perspektiv. Walking Workshop bliver fremført i stilhed for at forstærke deltagernes andre sanser; lugte bliver tydeligere, øjnene ser flere detaljer, og bydelen får en anden aura. Og dermed perception af byrummet og sin egen rolle i det.</p><p id="p2">"Vi bevæger os hele tiden gennem tid og rum som mennesker, og her bliver det virkelig sat på spidsen, at det er dét, vi har gang i. Ens omgivelser bliver lidt som et fiktionelt univers, fordi man træder et skridt tilbage fra virkeligheden," uddyber Inge Agnete Tarpgaard.</p><p id="p3">Efter vandringen deler deltagerne oplevelserne med hinanden.</p><p id="p4"><br /><em style="bold">Koncept: Inge Agnete Tarpgaard</em></p><p id="p5"><br /><em style="bold">Arrangør: Kulturkontoret</em></p><p id="p6">Entré: 80 kr/40 kr (unge og studerende). Billetsalg via Teaterbilletter.</p><p id="p7">Det anbefales, at man er over 12 år for at få det fulde udbytte af oplevelsen.</p><p id="p1">Snoren til den årlige livsstilsmesse for medarbejdere i ældreplejen i Valby blev d. 11.</p><p id="p2">august klippet af sundhedsog omsorgsborgmester Mogens Lønborg ( C). Det var startskuddet til to dage i Prøvehallen ved Spinderiet med konditest, blodtryksmåling, linedance og yoga.</p><p id="p3">Messe som fast tradition Messen blev også afholdt sidste år. Ambitionen er at gøre den til en tradition, sagde områdechef Signe Grauslund i sin tale. Messen havde fået vokseværk siden sidste år, hvor den kun var for hjemmeplejen.</p><p id="p4">I år var plejehjemmene også med -som deltagere og arrangører. Som en konsekvens af ændringer i organisationen i Sundheds-og Omsorgsforvaltningen var også medarbejdere fra Vesterbro og Kgs. Enghave med fra i år. Alt i alt op mod 600 gæster.</p><p id="p5"><br /><em style="bold">Fokus på forebyggelse-</em></p><p id="p6">Livsstilsmessen er med til at styrke samarbejdet på tværs af lokalområdet, til at sætte fokus på forebyggelse og sundhedsfremme og til at motivere og inspirere den enkelte til at træffe det sunde valg. Både på arbejdet og derhjemme.</p><p id="p7">Mogens Lønborg betonede i sin tale, at det store deltagerfelt giver mulighed for fællesskab og for at lære hinanden at kende på kryds og tværs.</p><p id="p8">Alt sammen en fordel for borgerne.</p><p id="p9">-Alle de borgere, I møder i bet af en arbejdsdag, kommer jo til at møde friske og sunde medarbejdere fra Sundhedsog Omsorgsforvaltningen, sagde han.</p><p id="p1">LOKALHISTORISK: Nedenstående beretning om træet på Tingstedet er fundet i et gammelt blad fra 1889. Rigtigheden af beretningen må tages med forbehold, da » Tingstedet « jo faktisk blot er et gammelt bystævne for landsbyens bønder.</p><p id="p2">Her aftalte de fællesanliggender op til fællesskabets ophør i 1787, dvs. såning, høst etc. At der skulle være foregået noget sådant, som der fortælles om, findes ikke bevist. De eneste afstraffelser, der kendes til ved træet, er piskning af engelske soldater efter overgreb mod Valbys beboere under Københavns belejring i 1807. En del af deres hær lå som bekendt i teltlejr i Søndermarken. Men trods alle forbehold for rigtigheden af fortalte, synes jeg det er en spændende lille beretning at bringe for dagens lys: .</p><p id="p3"><br /><em style="bold">Fra Folkelivet i gamle Dage!</em></p><p id="p4">Skarprettertræet i Valby. Uden for Valby Kro ved Kjøbenhavn står der i Følge » Aftenbl. « et gammelt, mere end tohundredårigt Asketræ. Omkring dets Fod er det hegnet med Sten i en Rundkreds; stod ikke Træet selv i Midten, vilde man tænke sig et Tingsted fra den gamle Tid. Askens Løvhang er tæt og frodigt, i en vid Strækning kaster det sin Skygge, og Kronen vifter, set langt borte fra, ud over Vejen som et grønt Velkomstflor, stukkket ud fra Kroen, for Bøndernes Vogne, når de dukker frem af Støvtågen langt ude på Roskildevejen.</p><p id="p5">I de stille, varme Sommeraftener leger på dette sted al Landsbyens Ungdom, Drenge og Piger: Munken går i Enge og breder ud sin Kappe så blå under Skyggen af den gamle Ask. Det hele Billede rummer så hyggelig en Fred, at man mindst aner, hvad dette Træ med den sære Stensætning fra gammel Tid betyder.</p><p id="p6">Folk der ude er også på Veje til at glemme det. Ingen af de Børn, der nu tumler sig omkring det i Leg vil om ti År mindes de Skumringsfortællinger, hvormed de voksne en Gang skræmmede deres vågnende Fantasi.</p><p id="p7">Men gå ind til Kroens gamle Vært; han kan fortælle Stedets og Træets Historie! Og han fortæller godt med et lunt Smil over de furede Træk.</p><p id="p8">Den gamle Ask er Valbys Skarprettertræ. Der fandt - endnu for et halvt Hundredår tilbage ( ca. 1830) -Eksekutioner Sted. Der brændtes Folk med gloende Jærn, der pidskedes de og strøges til Kage.</p><p id="p9">I Stammen kan man endnu opdage de dybt indgroede Levninger af en rustrød Jærnbøjle, ved den spændtes Forbryderen fast til Træet. Siden har Barkens Lag bredt sig derover.</p><p id="p10">Inden for Stensætningen, der vakte Tanken om det gamle Tingsted, havde Bødlen og hans Svende deres Plads.</p><p id="p11">Og uden for stod opstillede -Landsbyens Skolebørn. De skulde overvære Eksekutionerne, til Skræk og Advarsel.</p><p id="p12">Så barbarisk var endnu Tredivernes Tankegang, at man den Gang mente at opbygge og moralisere for de små ved den Slags modbydelige Skuespil.</p><p id="p13">Kromanden selv har flere Gange som lille Purk stået opstillet der i Tilskuernes Rækker for at skrækkes og advares.</p><p id="p14">Han mindes tydeligt den sidste » Affære « . Det var en Sømand, der strøges til Kagen. Bødlen huggede løs med god Vilje og gode Kræfter! men hverken Ris eller Pisk vilde bide på den forhærdede Stejlerad. Omsider måtte Bødlen puste en Stund.</p><p id="p15">Sømanden så på ham. » Så blev det dog mig, der holdt længst ud « , sagde han.</p><p id="p16">Bødlen sagde ingen Ting, men tog fat i det gloende Jærn, som Håndlangeren rakte ham.</p><p id="p17">Det satte han i Panden på Synderen med en sådan Kraft, at Nakkens Slag mod Træstammen lød samtidig med Jærnets hvislende Lyd. Rundt om bredte sig Stanken af det svedne Menneskekjød.</p><p id="p18">Så tav Sømanden stille.</p><p id="p19">Men han var dog ikke mere kuet, end at han lidt efter bukkede sig ned, tog en Flintesten op af Vejen og gned alt det brændte blodige Kjød bort fra Panden, så det bare Ben skinnede frem. Det var Brændemærket, han vilde slette. » Man er dog lige godt gået lidt frem sådan i Sivilisation siden den Tid « , siger Kromanden, når han fortæller den Historie, og sukker. Siden skotter man uvilkårlig en Smule underlig i Sind til Skarprettertræet, når man går det forbi. Og man harmes over den Smagløshed, der i sin Tid valgte Valbys skjønneste Plet til Hovedpandestol.</p><p id="p20">Det er dog kun Menneskene, der har kunnet mærke Træet.</p><p id="p21">Naturen har ikke fulgt deres Eksempel. Hvert Forår løves den tohundredårige Skarpretterask frodigst af alle Træerne i Valby. « Beretningen stod trykt i » For Hjemmet og Ungdommen « nr.</p><p id="p22">297, 16.6.1889.</p><p id="p1">Endelig er det nye 2. divisionsprogram i fodbold kommet helt på plads -her i sommerferien, hvor Søndagsavisen i øvrigt som sædvanlig holder tre ugers ferie indtil 2. august.</p><p id="p2">Og den nye spilleplan giver ikke just Slagelses unge nyoprykkere noget nemt udlæg.</p><p id="p3">Ulrik Ballings hold skal nemlig åbne i Valby Idrætspark mod gamle hæderkronede, tværstribede Frem -kendt som bl. a. Carsten Werges klub.</p><p id="p4"><br /><em style="bold">Frem vs. SBI 4. august</em></p><p id="p5">Frem var i mange år en solid 1. divisionsklub, altså landets bedste række dengang..</p><p id="p6">Siden røg man ned i 2. division, og man har såmænd også været længere nede i arbejderkulkælderen.</p><p id="p7">Men nu åbner snart en helt ny og frisk sæson for både Frem og Slagelse -og så tørner de altså sammen i første runde 4. august kl. 14.</p><p id="p8"><br /><em style="bold">Kryds af ved 12. august</em></p><p id="p9">Allerede i 2. runde -efter hjemme-og pokalkampen mod Superliganedrykkeren Helsingør onsdag 8. august kl. 18! -får Slagelse sin egen 2. div.-premiere på Harboe Arena.</p><p id="p10">Her kommer Marienlyst på besøg søndag den 12. august kl. 15.</p><p id="p11">Derpå følger en udekamp hos AB i Gladsaxe -et AB, der ikke længere har midtbanekreatøren Kristian Uth på holdet. Uth stiller sandsynligvis op for FA 2000 på Frederiksberg i den nye sæson.</p><p id="p12"><br /><em style="bold">To hjemme i rap</em></p><p id="p13">Og så følger ifølge den nye turneringsplan to hjemmekampe mod hhv. Avarta og Skovshoved.</p><p id="p14">Førstnævnte på en hverdagsaften kl. 18, onsdag den 22. august, og den efterfølgende søndag den 26. på det kendte tidspunkt kl. 15.</p><p id="p15">Den første september kl.</p><p id="p16">15 venter en svær SBI-udekamp hos HIK.</p><p id="p17">I det hele taget regner man med, at hold som HIK, B 93, Frem og måske AB og Middelfart bliver mandskaber, der vil præge toppen af 2.</p><p id="p18">division, hvor grundspillets sidste kamp spilles 13. april 2019.</p><p id="p19">Også Brønshøj er med i den spændende række, hvepsene kommer til Slagelse den 7. oktober.</p><p id="p20">Derfor er det spørgsmålet, om Slagelse kan nå med blandt de bedste, der kommer med i forårets oprykningsspil -eller man må tage til takke med et kvalifikations-eller nedrykningsspil lidt ind i 2019.</p><p id="p1">Jeg laver mad hver torsdag, når jeg er hos min far. Nogen gange gider jeg ikke, men jeg kan egentlig godt lide at lave mad.</p><p id="p2">Tit laver jeg noget nemt, hvor jeg ikke skal have hjælp. Men jeg kan også godt lide at lave noget, som er lidt sværere, hvor jeg skal spørge, hvordan man gør.</p><p id="p3">Magnus Det bedste ved vores sommerhus i Haverslev er Frederik, der bor lige i nærheden, og så er der en havetraktor. Vi får tit mad med sovs.</p><p id="p4">Bertram Vi elsker æbler og er så heldige at få lov at plukke alle Belle de Boskop-æblerne fra nogle af vores naboers kæmpestore træer.</p><p id="p5">Det tager en hel dag, men så har vi også æbler til hele vinteren.</p><p id="p6">Sidse .</p><p id="p1">TAG EN PRØVETUR: Kunne du tænke dig at låne en bog på Toftegårds Plads? Hvad med at sidde i en god stol i Prøvehallen og nyde et stykke litteratur? Eller vil du hellere oplyses på Smedestræde 2? Valby Lokaludvalg tager frem til den 6. marts forskud på de mulige scenarier for udviklingen af fremtidens kulturfaciliteter i det centrale Valby.</p><p id="p2">Via fysiske installationer i de tre byrum vil lokaludvalget gøre opmærksom på den aktuelle debat om, hvor Valby Bibliotek bør placeres i fremtiden.</p><p id="p3">Samtidig opfordrer installationerne borgerne til at tage aktiv del i debatten via lokaludvalgets kampagnesite www.valbysvalg.</p><p id="p4">dk.På Valby Bibliotek er det ligeledes muligt at se en udstilling, der viser en model af det forslag til et nyt bibliotek på Smedestræde, som Valby Lokaludvalg har fået udarbejdet.</p><p id="p5">Der er iPads tilknyttet til udstillingen på Valby Bibliotek hvormed det bliver nemt, enkelt og hurtigt at deltage i Valbys Valg.</p><p id="p6"><br /><em style="bold">Aktuelle udfordringer</em></p><p id="p7">»Baggrunden for borgerhøringen er en række aktuelle udfordringer med de eksisterende kulturfaciliteter i det centrale Valby. Hverken Valby Bibliotek eller Idræts-og kulturhuset Prøvehallen fungerer i dag optimalt. Og nok er biblioteket hyggeligt, men bygningen kan ikke rumme moderne biblioteksfaciliteter, ligesom Prøvehallen reelt kun udnyttes på halv kraft fordi samtidig brug af teatersal og idrætshal ikke er mulig,« siger Lokaludvalgsformand Lisbeth Ritter.</p><p id="p8">Valby Lokaludvalg mener derfor, at et nyt bibliotek med tilhørende teatersal i det centrale Valby kunne være med til at løse de aktuelle udfordringer i Prøvehallen og på Valby Bibliotek.</p><p id="p9">Et flertal i udvalget har peget på Smedestræde 2 som en velegnet placering -og slår til lyd for, at en ny kulturinstitution beliggende kun et stenkast fra Valby Tingsted vil kunne styrke by-og kulturlivet i det centrale Valby og være med til at skabe liv på alle tider af døgnet.</p><p id="p10">En flytning af biblioteket til Prøvehallen eller på Toftegårds Plads, kunne også være alternativer til en ny kulturinstitution på Smedestræde 2. Hvad synes du selv! På www.valbysvalg kan du udover at deltage i afstemningen læse nærmere om de fordele og ulemper der kan være ved at placere en ny kulturinstitution på hhv.Smedestræde, i Prøvehallen eller på toftegårds Plads. Den aktuelle borgerhøring afsluttes onsdag den 6. marts hvor Valby Lokaludvalg inviterer til borgermøde på Valby Bibliotek. Og samme dato udløber muligheden for at deltage i afstemningen på www.</p><p id="p11"><br /><em style="bold">Debatcafe om Smedestræde LOKALUDVALGET KLAR TIL BIBLIOTEKSSNAK</em></p><p id="p12">Kom til debatcafe mandagene 18. februar, 25. februar og 4. marts kl. 16-18 på Valby Bibliotek.</p><p id="p13">Mød repræsentanter for Valby Lokaludvalg til en uformel snak om udviklingen af biblioteksfunktionerne i det centrale Valby.</p><p id="p14">Hver mandag i kampagneperioden vil repræsentanter for Valby Lokaludvalg være til stede i foyeren på Valby Bibliotek.</p><p id="p15">Her vil de under uformelle former tage imod kommentarer samt svare på spørgsmål om lokaludvalgets visioner for udviklingen af en ny kulturinstitution i det centrale Valby.</p><p id="p1">SPÆRRET: Valby Langgade bliver spærret fra fredag morgen 31. august klokken 9.30 til engang søndag nat. Årsagen er naturligvis, at det atter er blevet tid til at klæde Valby på til fest og fejre Valby Kulturdage.</p><p id="p2">Læs med fra side 15.</p><p id="p1">ANSÆTTELSE: Valby Bibliotek og Valby Kulturhus har fået ny leder. 1. august overtog Mia Keinicke ledelsen af de to kulturinstitutioner i hjertet af Valby, der begge er en del af Kultur V i Københavns Kommune.</p><p id="p2">Mia Keinicke overtager efter Lars Becher, der fortsat er daglig leder for Vesterbro Biblikotek og Kulturhus, og Kulturstationen Vanløse Det er ikke nogen tilfældighed, at netop disse to institutioner får fælles ledelse. Valby Kulturhus ligger allerede på Toftegårds Plads, og hvis det går, som mange i Valby ønsker ved de igangværende budgetforhandlinger, så flytter Valby Bibliotek indenfor en årrække og bliver nærmeste naboer til kulturhuset.</p><p id="p3">Tættere samarbejde »Mia får to dedikerede opgaver.</p><p id="p4">For det første skal Mia fører Valby Bibliotek og Valby Kulturhus ind i et langt tættere samarbejde, end det er tilfældet i dag. Når først Valby Bibliotek rykker til Toftegårds Plads, bliver bibliotek og kulturhus reelt til en kulturinstitution, hvor mange muligheder for synergier skal nå sammen til en højere enhed. Det kræver en fælles retning,« siger Rikke Skovbølling Brandt, der er chef for Kultur V, og fortsætter: »For det andet skal Mia udvikle en ny kulturprofil, hvor vi som kulturinstitutioner i langt højere grad samarbejder med omverdenen, når nye kulturtilbud skal sættes i søen. Vi skal gå fra egenproduktion til facilitering af borgernes kulturaktiviteter.</p><p id="p5">Det kræver udvikling af nye metoder, som kan sættes i spil på alle kulturinstitutioner i Københavns Kommune.« Mia Keinicke kommer fra et lederjob hos Støberiet, Kapelvej 44, og Korsgadehallen på Indre Nørrebro, hvor man allerede er langt fremme med samskabelse, frivillighed og inddragelse af nærområdets mange kulturaktører.</p><p id="p6">»Jeg glæder mig helt vildt til opgaven. Det er kun godt et år siden, at jeg flyttede fra Valby efter at have boet her igennem en årrække, så jeg kender faktisk bydelen ganske godt både som borger og som bruger af kulturinstitutionerne. Nu gælder det mit professionelle liv, hvor jeg ser Valby Bibliotek og Valby Kulturhus som to særdeles stærke omdrejningspunkter for kulturlivet i Valby.</p><p id="p7">Den position skal vi både fastholde og udvikle på,« siger Mia Keinicke i en pressemeddelelse.</p><p id="p1">Demokrati Borgerne giver ikke op Forslaget om et Valbyting kommer fra Valby Listen og Borgerbevægelsen for Nærdemokrati i Valby. Valby Listen fik seks pladser i Valby Bydelsråd ved valget til bydelsrådet for fem år siden. Borgerbevægelsen blev oprettet, efter at et flertal i Borgerrepræsentationen i efteråret 2000 besluttede at nedlægge bydelsrådet. Fælles for de to foreninger er ønsket om, at Valby fortsat skal have eget nærdemokrati og ikke kun styres fra storebror: Københavns Borgerrepræsentation. Ideen er, at der oprettes et nyt Valbyting på 17 21 medlemmer de fleste direkte valgt af borgerne i Valby. Ud over de direkte valgte skal der være repræsentanter udpeget af Borgerrepræsentationen og endelig også repræsentanter fra de lokale ældreråd, skoleråd og daginstitutioner.</p><p id="p2">Talsmændene Anselm Kiersch fra Borgerbevægelsen og Peder Duelund Mortensen fra Valby Listen lægger begge vægt på, at et flertal af medlemmerne er folkevalgte og ikke udpegede. Dermed opnår det nye Valbyting en legitimitet i forhold til de over 50.000 borgere i Valby. Men Valbytinget skal ikke fungere som et traditionelt byråd. Ifølge Valby Listen og Borgerbevægelsen skal det være en demokratisk nyskabelse, først og fremmest fordi man ikke skal have lukkede udvalg som i andre byråd men derimod åbne fokusgrupper. Det vil sige, at forarbejdet til debatterne i Valbytinget skal ske i udvalg fokusgrupper hvor også almindelige mennesker har adgang. "Fokusgrupper har den fordel, at langt flere borgere kan deltage aktivt og konstruktivt i det politiske arbejde - uden at de behøver at blive politikere af den grund," siger Anselm Kiersch fra Borgerbevægelsen og Peder Duelund Mortensen fra Valby Listen. De mener, at oprettelsen af et Valbyting kan kombineres med Socialdemokratiets plan om at oprette servicecentre i de forskellige bydele. De foreslår konkret, at der oprettes et servicecenter i Valby allerede fra årsskiftet, som så kan flytte ind i de lokaler, som den nuværende bydelsadministration bruger, og at dette forsøgsservicecenter kan samarbejde med det Valbyting. Alt i alt foreslår Valby-folkene, at Valby går fra at være en forsøgsbydel med eget bydelsråd og egen bydelsadministration til at være et eksempelbydel med eget Valbyting med fokusgrupper. <a href="mailto:niels.ditlev@jp.dk">niels.ditlev@jp.dk</a></p><block id="block1" /><media media-type="image"><media-caption>Enkelt og ligetil. En altan med solceller monteret af Altan.dk i Folehaven i Valby.</media-caption></media><p id="p1">FODBOLD: Fremad Valby har ikke fået den bedste start på forårssæsonen i Danmarksseriens pulje 2.</p><p id="p2">Skærtorsdag blev en skidt sæsonstart gjort værre, da Fremad Valby ude tabte 3-1 til Karlslunde, der havde åbnet foråret med tre nederlag og en målscore på 0-13.</p><p id="p3">Fremad Valby var uden Mikkel Thomsen, der var i karantæne, og holdet fik en skidt start på kampen. Allerede efter fem minutter bragte Karlslunde sig foran 1-0 ved Alexander Wøldike Pedersen.</p><p id="p4">Han var også manden, der fordoblede hjemmeholdets csore efter en lille halv times spil - en stilling, der holdt til pausen.</p><p id="p5">En dobbeltudskiftning i pausen skulle bringe nyt håb til Fremad Valby, men de Fremad Valby-fans, der havde taget turen med til Karlslunde måtte helt hen til fire minutter før slutfløjtet, før der var noget at juble over: Kenneth Beyer reducerede på straffespark.</p><p id="p6">Skulle det ende med point alligevel? Nej.</p><p id="p7">Tre minutter inde i overtiden slog Abassen Salah sejren fast for Karlslunde, der nu kun er fem point efter Fremad Valby.</p><p id="p8">Valby-holdet ligger stadig på den rigtige side af de tre pladser, der potentielt kan give nedrykning, men Rishøj og Karlslunde åbner de røde i nakken, så der skal snart point ind på kontoen, hvis ikke afslutningen på sæsonen skal blive mere end overordentlig spændende.</p><p id="p9">Næste udfordring for Fremad Valby er Skovshoved på udebane på lørdag.</p><p id="p1"><br /><em style="bold">STORBYHAVEN VALBY GADEKÆR</em></p><p id="p2"><br /><em style="bold">2013. STORBYHAVEN BLEV INDVIET VED VALBY GADEKJÆLR</em></p><p id="p3"><br /><em style="bold">NY GAVLKUNST PÅ VALBY LANGGADE</em></p><p id="p4"><br /><em style="bold">2015. ASTA NIELSEN-VÆRKET ER LAVET AF KUNSTNEREN EVA TIND</em></p><p id="p5">Sat op i forbindelse med det store projekt om ' Valby Fortællinger', der dækker en lang række kunstværker på bydelens gavle.</p><p id="p6">Der blev også sat kunst på gavlen ved Langgade Station, kunst i ' pigekvarteret' og ved Valby Gadekær.</p><p id="p7"><br /><em style="bold">HERMAN BANGS PLADS</em></p><p id="p8"><br /><em style="bold">2015. PROJEKTPLANERNE FOR GENBRUGSSTATIONEN ER KLAR</em></p><p id="p9">En af de helt store planer som områdefornyelsen ikke blev længe nok til at se realiseret var den grønne genbrugsplads på Herman Bangs Plads. Gennem årene blev pladsen igen og igen omdannet til bytte-marked og grønt bibliotek. En projektplan for pladsen under Søren Ulrik Thomsens blå digt nåede de dog at udarbejde.</p><p id="p1"><br /><em style="bold">Lørdag 28. marts 10:00-15:00</em></p><p id="p2"><br /><em style="bold">Sted: Valby Tingsted i Valby Langgade</em></p><p id="p3">Lørdag den 28. marts kl. 10.00-15.00 går Folkebevægelsen mod EUs komiteer i Sydvest, Valby og Frederiksberg på gaden og uddeler materialer ved Valby Tingsted i Valby Langgade.</p><p id="p4">- Stå fast på, at Danmark skal sige klart fra af hensyn til forbrugerne og folkesundheden, lyder opfordringen fra Folkebevægelsens Rina Ronja Kari til flertallet i Folketinget og de syv organisationer, som i dag mødes med fødevareministeren ·Læs mere</p><p id="p1">BUDGET' 16: Planerne om et bibliotek og en teatersal på Smedestræde, som skulle endeligt vedtages i 2016 bliver slet ikke nævnt i årets budgetforlig.</p><p id="p2">Grunden på Gl. Køge Landevej, hvor Valby Boldklubs fodboldbaner ligger, skal sælges.</p><p id="p3">Og skøjtebanen på Toftegårdsplads vender ikke tilbage til vinter.</p><p id="p4">Der er ikke meget at glæde sig over i det netop vedtagede budgetforlig på Københavns Rådhus, hvis man spørger formand for Valby Lokaludvalg, Michael Fjeldsøe: »Jeg synes faktisk, at Valby er blevet overset i årets budgetforlig.</p><p id="p5">Der virker som om, der forsvinder mange ting, og det er svært at se, at der kommer nye til. Jeg er da glad for, at man vil renovere Valby Langgade og Roskilde med støjdæmpende asfalt, ligesom det er fint, at Lykkebo Skole bliver renoveret. Det er dog ting, som burde være renoveret under alle omstændigheder, og derfor er det også svært at se det, som en stor gave til Valby,« siger han.</p><p id="p6"><br /><em style="bold">Ingen ny skole til Valby</em></p><p id="p7">Et sted, hvor lokaludvalget er ekstra skuffede, er i forhold til deres store ønske om at få en ny skole til Valby.</p><p id="p8">»Hoveddagsordnen for os har været, at der bliver bygget nye skoler i Valby, når der kommer flere borgere med børn de kommende år i København.</p><p id="p9">Når vi ser på skolesituationen i dag, er der faktisk rigtig mange børn i Valby, der går i skole i Sydhavn.</p><p id="p10">Faktisk alle børn op til Toftegårds Plads og stationen hører til skoler i Sydhavnen,« siger Michael Fjeldsøe og fortsætter: »Politikerne plejer at sige, at der er skoler nok, men nu har de indrømmet, at der er brug for halvanden skole mere, når man taler Sydhavn og Valby under et. Nu er de så endt med at beslutte, at der skal skaffes en grund til, at man kan bygge en skole mere i Sydhavnen. Set fra Valbys synspunkt, så kommer der altså endnu en skole i Sydhavn, men ikke i Valby, hvor vi bygger bolig til 3.000- 4.000 mennesker på Grønttorvet.</p><p id="p11">På sigt skal endnu flere børn altså tage til Sydhavn for at gå i skole,« forklarer Michael Fjeldsøe.</p><p id="p12">Tavshed om Smedestræde Et andet hjertebarn for Valby Lokaludvalg er planerne om at bygge det nye kulturhus på Smedestræde, som politikerne udskød på sidste års budgetforlig med en beslutning om, at beslutningen skulle træffes senest i 2016.</p><p id="p13">I dette års budgetforlig bliver Smedestræde dog ikke nævnt med et eneste bogstav, og det ærgrer lokaludvalget, der nu undersøger, hvad status er på kulturprojektet, der har været på tegnebrættet siden 2012.</p><p id="p14">Det er ting, som burde være renoveret under alle omstændigheder, og derfor er det også svært at se det, som en stor gave til Valby.</p><p id="p15">MICHAEL FJELDSØE, formand for Valby Lokaludvalg.</p><p id="p1">SKANDERBORG: Efter et par rigtige dårlige regnskabsår, der betød, at egenkapitalen forsvandt, er restauranten Valby Bakke på Adelgade i øjeblikket under konkursbehandling -men stedet lukker ikke.</p><p id="p2">En forening med navnet Valby Bakkes Venner har nemlig overtaget restauranten, der fremover kommer til at ligne selv selv.</p><p id="p3">Det fortæller Annemette Markvad, der er bestyrelsesformand for den nye forening, som hun betegner som ret så uformel.</p><p id="p4">»Vi begynder forfra rent økonomisk med støtte fra en større grupper mennesker.</p><p id="p5">Ideen om Valby Bakkes Venner opstod ud fra en tanke om at tilføre stedet frivillige hænder og kapital til ' det lille ekstra', der nogen gange kan være behov for i en travl hverdag,« siger Annemette Markvad.</p><p id="p6">Hun fortæller, at det er muligt at købe folkeaktier til restauranten, De har en pris af 1.000 kr. stykket.</p><p id="p7">Jens Christensen, en af de fem ejere af den oprindelige udgave af Valby Bakke og far til musiker Peter Sommer, der var med til at starte restauranten i marts 2013, kalder den nye konstruktion for fornuftig.</p><p id="p8">»Jeg er overbevist om, at konceptet med mange frivillige hænder på Valby Bakke er det helt rigtige for lige nøjagtig det sted,« siger Jens Christensen, der sammen med Peter Sommer har købt folkeaktier i Valby Bakkes Venner.</p><p id="p9">Carsten Pedersen, en af stifterne af Valby Bakke, vil fremadrettet stå for driften.</p><p id="p1">Al togtrafik til og fra Valby Station er indstillet, mens politiet undersøger en mistænkelig pakke på stedet. Det oplyser Banedanmark.</p><p id="p1">Det fremgår af et læserbrev i Valby Bladet den 17. september, at det vil være en tåbelig idé at fjerne biltrafikken fra Valby Langgade. Jeg er fuldstændigt uenig. Men jeg har forståelse for, at eksempelvis gangbesværede skal kunne komme til og fra butikker på Valby Langgade med bus. Det skal vel også være muligt at køre til butikker, caféer og beboere i området med varer? Det fremgår af et andet læserbrev i Valby Bladet, at en mulighed kunne være at skabe gågade på Valby Langgade mellem Gammel Jernbanevej og Fasanvej og igen derfra til Spinderiet. Umiddelbart ser det ud til, at det kun er busrute 26, servicelinje 860 og natbus 83N, der kører på Valby Langgade på de strækninger. Måske kan de bare fortsætte med det med lav hastighed i en ny gågadezone? Jeg kan forstå, at kommunen har planer om at lave ændringer på Valby Langgade. En bilfrizone er i den forbindelse en mulighed.</p><p id="p2"><br /><em style="bold">Kristoffer Madsen</em></p><p id="p3"><br /><em style="bold">Valby Langgade 8</em></p><p id="p4"><br /><em style="bold">2500 Valby</em></p><p id="p1">MISTER EGENART: I sidste nummer af Valby Bladet skriver Michael Fjeldsøe om kommunens planer for udviklingen, eller måske snarere afviklingen af Valby. Jeg må erklære mig meget enig i hans synspunkter og støtter hans bekymring for at Valby mister sin egenart, ved at se bort fra lokalplanen.</p><p id="p2">Valby er noget helt særligt og har en helt særlig stemning med sine gamle bygninger og særegne kvarterer. Biblioteket spiller en meget central rolle heri og er både et kulturelt centrum og en af de hyggeligste kroge i Valby.</p><p id="p3">Jeg synes det er forargeligt at høre hvordan kommunen planlægger at snige ændringerne ind med alle mulige dispensationer. Jeg bor selv på Valby Tingsted, lige midt i det centrale Valby, og har ikke hørt noget til nogen nabohøring.</p><p id="p4">Jeg må stille mig noget tvivlende over, hvor stor en indsats kommunen gør for at høre os borgere i denne sag.</p><p id="p1">Borgerrepræsentation omkring nedlæggelsen af bydelsrådene kom den konservative borgmester Thustrup Hansen med en række vovede påstande om, at Valby er en fattig bydel, at Valby faktisk skulle være blandt de fire fattigste bydele, at en Valby
Kommune derfor og på grund af sin alderssammensætning ikke vil kunne bære sig selv økonomisk, og at skatteprocenten i en selvstændig Valby Kommune vil stige med firefem procentpoint i forhold til i dag.
<br /><em style="bold">Påstande uholdbare</em><br /> Ingen af disse påstande holder over for en nærmere efterprøvelse.
Tallene fra Danmarks Statistik viser, at Valby ligger efter Christianshavn og lige før Brønshøj-Husum på en pæn 7. plads blandt de 15 bydele, hvad den gennemsnitlige skattepligtige indkomst angår.  Valby ligger dermed på gennemsnittet og er samtidig
stadigvæk med i den øverste halvdel af skalaen.</p><p id="p2"><br /><em style="bold">På gennemsnittet</em><br /> Det er ligeledes en myte, at Valby skulle have en særlig høj andel af ældre.  Her ligger Valby på en 6. plads ganske lidt over gennemsnittet, men langt efter nogle af de rige bydele som Ydre Østerbro, Vanløse og Brønshøj-Husum.
En Valby Kommune vil derudover have en meget gennemsnitlig blanding af bolig-, erhvervs- og grønne arealer, alle slags institutioner vil være tilstrækkeligt repræsenteret, og Valby Station er allerede i dag den tredjestørste i HT-området.
Der er således intet, der tyder på, at Valby Kommune ikke vil kunne klare sig fremragende uden københavnerballast.
Hvad så med skatteprocenten?  Den vil i hvert fald ikke stige, fordi Valby er en helt gennemsnitlig bydel.  Vil den så måske endda falde, hvis Valby bliver en selvstændig kommune?
Indenrigsministeriet har påvist, at kommuner på størrelse med Valby (44.000 indbyggere) administrerer langt billigere end dem der ligger under på 25.000 eller over 60.000 indbyggere.
<br /><em style="bold">Billig administration</em><br /> Ifølge økonomiforvaltningens egne interne tal har forsøgsbydelene for de samme ydelser administreret 2300 kr. billigere pr. indbygger end den resterende del af Københavns Kommune.  Alene for Valby betyder dette en besparelse på
over 100 millioner skattekroner årligt!  En Valby Kommune vil dermed kunne sænke skatteprocenten med knap to point!  Hvad siger du nu, Thustrup?
Dit parti er jo så meget for, at skatterne skal ned.  Hvorfor er du så ikke tilhænger af en selvstændig Valby Kommune?
<br /><em style="bold">Inkompetent borgmester</em><br /> Thustrup Hansens udskejelser omkring en fremtidig Valby Kommune siger derfor mere om hans egen og borgerrepræsentationens informations- og kompetenceniveau, end de siger noget om Valby Kommune.
De viser, at Valby efter bydelsforsøgets ophør igen vil blive repræsenteret af politikere og regeret af borgmestre, som er dårligt informerede, inkompetente, og som ikke aner, hvad der foregår lokalt, samtidig med at deres beslutninger desværre ofte har
vidtrækkende lokale konsekvenser.
<br /><em style="bold">Klart sprog</em><br /> Det eneste positive, man kan sige om Thustrups tale, er, at den var præget af et klart sprog og en vis retorisk kunnen.  Men Valby har ikke brug for retorik.  Valby har brug for faglig kompetence og politikere, der har indsigt i lokale
forhold, og de findes i Valby Bydelsråd, men åbenbart ikke i borgerrepræsentationen.</p><p id="p1">MILJØVISIONER: Hvis det står til Valby Lokaludvalg, skal Valby være en endnu grøn og åben bydel i 2016. Det kan man læse i Valby Lokaludvalgs Årsplan for Miljøarbejdet 2016, som tegner de store visioner for Valbys udvikling.</p><p id="p2">Visionen for de kommende års miljøarbejde er blandt andet, at Valby skal være en bydel, hvor alle kan bo, leve og arbejde miljøvenligt og grønt. Og at Valbys position som en åben og grøn bydel bevares og udbygges.</p><p id="p3">Årsplanen for miljøarbejdet kan findes på valbylokaludvalg.kk. dk jma.</p><block><p>Bryggerigiganten Carlsberg lukker som ventet for produktionen i de historiske bygninger i Valby. </p></block><p id="p1">Hvad er det bedste ved at bo i Valby? -Valby er en landsby i den store by. Valby er speciel ved den flotte byggeskik med pæne facader, så byen ikke er endt i det rene neon. Her hører jeg hjemme, her har jeg mange venner, men sådan siger alle vel om den by, de er vokset op i.</p><p id="p2">Hvad er det værste ved at bo i Valby? -Trafikken er for tæt nede omkring biblioteket og Tingstedet.</p><p id="p3">Hvem er den typiske Valbyborger? -En sammensat person, der er godt skåret for tungebåndet, og som kan lide at få en kold bajer. Men i dag er en Valbyborger et multi-begreb, lige fra en ung indvandrerpige til en gammel bryggeriarbejder.</p><p id="p4">Der er kommet flere penge og overskudsfamilier til Valby.</p><p id="p5">Er der noget i byrummet, der bør fredes, bevares eller rives ned? -Henning Larsens udskældte bygning, hvor Irma nu er indrettet, er en skændsel. Men jeg hylder vores nye Irma, og generelt mener jeg, man har formået at passe godt på det centrale gamle Valby.</p><p id="p6">Og vi skal fortsat passe på det område med de små lækre butikker som » Arkitektens Have « og den gode ostemand, Troels.</p><p id="p7">Hvordan bruger du Valby? -Jeg spiller badminton i Valbyhallen og fodbold med de gamle drenge i Valbyparken. Jeg handler i Valby, cykler over det hele, og bruger Valby Bibliotek meget. Det ville være fantastisk med en svømmehal, så man ikke skal ud i » boblen « i Skellet eller helt til andre bydele for at svømme.</p><p id="p8">Hvor vil du tage en gæst med hen? -Vi går fra Toftegårds Plads til Cafe L` Orange i Annexstræde ved Spinderiet, hvor de laver dejlig mad.</p><p id="p9">Efter at have drukket en øl på cafestrøget skal vi ud på Vestre Kirkegård ved Valbyparken, hvor min slægt ligger. Vi afslutter med lam i karry hos Venus Pizza over for Søndermarken, hvor det myldrer med indere og pakistanere, der skal have deres hjemlands utrolige mad.</p><p id="p1">Der er kamp om at komme til at repræsentere Valby-kredsen i den københavnske Borgerrepræsentation (BR) for Socialdemokratiet. Indtil videre har fem partimedlemmer meldt deres kandidatur heraf tre nuværende medlemmer af Borgerrepræsentationen. Det oplyser formanden for Valby-kredsen, Erik Vinding, der selv er en af kandidaterne og medlem af BR. Han oplyser, at de to andre kandidater, som også sidder i BR i dag, er Lubna Elahi og Johannes Nymark, begge fremtrædende medlemmer af den 16 mand store gruppe. Det afgørende slag skal slås på et opstillingsmøde den 8. januar. På opstillingsmødet skal det også afgøres, om Valby vil vælge at indstille tre eller fem kandidater til den liste på 50 personer, som Socialdemokratiet vil sende ud til urafstemning blandt de godt 4000 medlemmer i hele byen. Mest sandsynligt er det, at Valby-kredsen i lighed med langt de fleste andre kredse vælger kun at stille med tre for ikke at sprede Valby-stemmerne for meget. Urafstemningen, som finder sted sidst på måneden, skal så frasortere yderligere 15 kandidater, således at vælgerne ved kommunalvalget har 35 socialdemokrater at vælge imellem.</p><p id="p2">Valby er den sidste kreds, som har opstillingsmøde, og dermed har vragede kandidater ikke mulighed for at forsøge sig i andre kredse. "Jeg synes da, det er fint, at der er kamp om pladserne. Det ville da være værre, hvis ingen ønskede at opstille," siger Erik Vinding. Formanden for Socialdemokratiet i hele hovedstaden, Poul Øland, som også er medlem af partiforeningen i Valby, ønsker ikke at kommentere, hvem han helst ser i front fra Valby.<br /><em style="bold">Bydelsforsøg spøger</em><br />
 Ifølge JP Københavns oplysninger er situationen blandt socialdemokraterne i Valby spændt på grund af uenigheden om bydelsforsøget i bydelen. Mange lokale partimedlemmer havde ønsket at lade bydelsforsøget fortsætte, men det stemte gruppen i Borgerrepræsentationen imod. Blandt dem, som har været skeptiske over for bydelsforsøgene, er Lubna Elahi, men hun frygter ikke for sit genvalg. I de øvrige kredse er opstillingerne foreløbig gået uden de store sværdslag.Det mest bemærkelsesværdige nye navn er formanden for LO København, Joan Jensen, som stiller op i Østbanekredsen. <a href="mailto:niels.ditlev@jp.dk">niels.ditlev@jp.dk</a></p><p id="p1">Holger Sørensen opfatter sig selv som pragmatiker i JP København 23. marts, fordi han mener, at København og Valby har brug for hinanden. Pragmatiker er en falsk varebetegnelse for en person uden viden. 
Det er naturligvis rigtigt, at København har brug for Valby, for herude har vi fået alle storbyens elendigheder. Her ligger tætbebyggede giftgrunde fra Valby Gasværk (erstattet af Valby Gastårn) med massiv tungmetalforurening. Uden at vi er blevet  hørt, er bydelen blevet gennemskåret af tættrafikerede veje i tætbebyggede boligområder med røg, møg og støj til følge.
Hertil kommer jernbanegennemskæringerne for hovedparten af togtrafikken ud af hovedstaden, lossepladser, ødetomter, morads i bymidten, store grimme, åbne torvepladser, ghettoer, husvildeboliger, barakker osv.
Valby er gjort til et kludetæppe af skammeligheder påført bydelen af folkene fra Københavns Rådhus, så derfor har København naturligvis brug for Valby. 
Argumentet holder bare ikke den anden vej, sagt til orientering for den gode pragmatiker, og dermed bliver udsagnet falsk, som det hedder i det pragmatiske fagsprog.
Det viste vi i Valby ved at stemme ja til en videreførelse af bydelsforsøget.
Jeg vil gerne opfordre Holger Sørensen til at fortælle læserne af JP København, hvorfor Valby har brug for København, når Valby-borgerne nu ikke selv kan indse det?
Jeg vil også gerne høre, hvilke fordele vi har i Valby ved at blive indlemmet i Københavns Kommune. 
I Valby har vi næsten ingen kommunale kulturelle tilbud, selv om bydelen er på størrelse med en stor dansk provinsby. Der er naturligvis Valby Bibliotek og udlånet i Vigerslev, men har vi så meget andet?
Kirkerne og bedestederne er som bekendt ikke kommunalt finansierede, og vores få statuer er betalt af Carlsberg.
Tingstedet ligger hen som en rodebunke takket være Københavns Kommune, Toftegårds Plads er en skandale ligesom de hullede kommunale veje  for nu bare at nævne en brøkdel af problemerne. Hvor skal man rette blikket hen i Valby for at se, at Valby har brug for København? 
Holger Sørensen er som folketingskandidat for de konservative helt uvidende om forholdene i Valby. Man kan kun ønske for os i Valby, at han ender i Folketinget, for i lokalkendskab er han blank.
</p><p id="p1">SKAK: Valby Kulturhus ved Toftegårds Plads summede af taktisk snilde og dyb koncentration, da Valby Skakklubs årlige hurtigskak-turnering for hold blev afviklet for 22. gang.</p><p id="p2">20 hold fra hele landet deltog.</p><p id="p3">Blandt deltagerne var to af Danmarks internationale mestre, Jacob Carstensen og Jacob Åbling Thomsen, landsholdsspiller Mikkel Mansori Jacobsen, den kvindelige OLskakdeltager Thomine Stolberg-Rohr samt den danske mester for seniorer over 50 år, Peter Larsen, der repræsenterer den anden Valby-klub, K 41, som holder til på Mellemtoftevej.</p><p id="p4">Peter Larsen og kompagni viste sig at være stærkest på dagen. K 41 løb således med 1. pladsen. Valby-klubben skrabede 25 ½ point sammen, mens jyske Chessmates opnåede et halvt point mindre på 2. pladsen.</p><p id="p5">I anden seedninggruppe vandt ' Back in Black' bestående af Arild Rimestad, Alex Hansen, Stig Syndersgaard og Hans Arne Christensen fra arrangørklubben, Valby Skakklub.</p><p id="p6">bob.</p><p id="p1">FODBOLD: Når Valby Bladet Cup 2010 torsdag træder ind i sin anden uge, så sker det med to interessante semifinaler.</p><p id="p2">Kl. 17.30 møder vinderen af pulje A, Boldklubben Frem, nummer to fra pulje B, hvilket ved redaktionens slutning tirsdag eftermiddag endnu ikke lå fast, hvem bliver. Kampen spilles på Rikken Park på Kulbanevej kl. 17.30.</p><p id="p3">I den anden semifinale, som afvikles på Valby Boldklubs hjemmebane på Værkstedvej torsdag kl. 19.00, mødes nummer to fra pulje A, FC Sydhavnen, og vinderen af pulje B.</p><p id="p4">Hvem Frem og FC Sydhavnen møder i de to semifinaler kan læses på www.dinby.</p><p id="p5">dk/ valby Årets finale afvikles på Rikken FC's hjemmebane på Kulbanevej lørdag den 8.august kl. 15.00 og dømmes af et af Danmarks største dommertalenter, Kim Werge Lundberg.</p><p id="p6">Vinder-og topscorerpokal samt præmiecheks overrækkes af kultur-og fritidsborgmester Pia Allerslev ( V). Der er gratis adgang til alle kampe.</p><p id="p7"><br /><em style="bold">ALT OM CUPPEN</em></p><p id="p8">Se flere billeder på www.dinby.dk/ valby.</p><p id="p9">Her kan du også læse alt om Valby Bladet Cup: resultater, stillinger, topscorere og meget mere.</p><p id="p1">FODBOLD: Indtil i søndags blev hans gøren og laden i rollen som Frederik ugentligt fulgt af op imod 1,8 millioner tv-seere.</p><p id="p2">Lige nu er han aktuel som Elias i teaterstykket, Sparta, på Teater V i Prøvehallen, og onsdag var Carsten Bjørnlund en tur forbi Kaffebar i Skolegade for at trække lod til Valby Bladet Cup 2014.</p><p id="p3">Det kom der to interessante puljer ud af. Det første klubnavn Bjørnlund hev op af bowlen, var Boldklubben Hellas, der er tilbage i Valby Bladet Cup-varmen efter seks års fravær.</p><p id="p4">Hellas, som afløser sidste års vinder, Rikken FC, hvis 1.</p><p id="p5">hold er gået i opløsning, blev placeret i pulje A. Næste klub, der kom til syne, var Fremad Valby, der således fik plads i pulje B.</p><p id="p6"><br /><em style="bold">Frem, Fremad og Valby</em></p><p id="p7">Sådan gik det slag i slag. Da alle otte klubnavne havde fundet vej op af bowlen, viste lodtræningsresultatet noget, man har set før. Det er således tredje år i træk, at Fremad Valby, Boldklubben Frem og Valby Boldklub er havnet i samme pulje.</p><p id="p8">Det fjerde hold i pulje B er til gengæld et nyt navn -eller rettere et klubnavn man ikke er støt på i Valby Bladet Cupsammenhæng siden 2010.</p><p id="p9">Efter at være blevet vejet og fundet for let de seneste tre år, er AIK Frederiksholm med igen. Frederiksholmerne snuppede den ottende og sidste plads i Valby Bladet Cup 2014 for snuden af Boldklubben Pioneren.</p><p id="p10"><br /><em style="bold">Ære og stolthed</em></p><p id="p11">Pulje A tegner til at blive lidt af en dynamitpulje. Foruden Boldklubben Hellas, der spiller med i toppen af Serie 1, består gruppen af Vigerslev Boldklub, der ligeledes ligger godt til i Serie 1, samt FC Udfordringen og FC Sydhavnen.</p><p id="p12">Sidstnævnte var i finalen sidste år og har været i minimum semifinalen de seneste fire år. Udfordringen er med i Valby Bladet Cup for fjerde gang. De tre første år har deltagelsen resulteret i en semifinaleplads.</p><p id="p13">Det fortærskede udtryk om, at der ikke findes nogen lette kampe, lever i bedste velgående i Valby Bladet Cup, hvor den lokale ære og stolthed er på spil. Der bliver ikke givet ved dørene, og for en stor dels vedkommende er der tale om rene arvefjendeopgør.</p><p id="p14"><br /><em style="bold">Carsten fra Valby</em></p><p id="p15">Apropos arv og fjender, så går optagelserne til sæson II af Arvingerne i gang den 9. april.</p><p id="p16">Her spiller manden bag årets lodtrækning atter en af de bærende roller. Når han ikke er Frederik fra Grønnegården, så er han Carsten fra Valby.</p><p id="p17">40-årige Carsten Bjørnlund har boet i Valby siden 2012, men levede faktisk også de første år af sit liv vest for Valby Bakke på adressen Bag Søndermarken.</p><p id="p18">Han er far til to drenge, som han gerne tager med i Parken og ser fodbold. Som barn dyrkede Carsten Bjørnlund svømning og boksning. Først som voksen begyndte han selv at spille fodbold. 7-mandsholdet er dog gået i opløsning, så i dag bliver formen holdt ved lige i motionscenteret.</p><p id="p19">I tv ' dyrker' Carsten Bjørnlund gerne Tour de France og de store fodboldkampe som landskampe og Champions League. Favoritholdet hedder i øvrigt FC Barcelona.</p><p id="p20"><br /><em style="bold">13. gang</em></p><p id="p21">Valby Bladet Cup 2014 sparkes i gang onsdag den 30. juli. Det er 13. gang, at den traditionsrige sommerturnering finder sted. De seks indledende pulje A-kampe spilles på kunstgræs i Valby Idrætspark, mens de seks kampe i pulje B afvikles hos Valby Boldklub på Værkstedvej.</p><p id="p22">Vinderen af pulje A spiller semifinale i Valby Idrætspark mod nummer to fra pulje B, mens vinderen af pulje B spiller semifinale på Værkstedvej mod nummer to fra pulje A. Værkstedvej lægger ligeledes græs til årets finale lørdag den 9. august.</p><p id="p23"><br /><em style="bold">Fakta</em></p><p id="p24"><br /><em style="bold">Valby Bladet Cup</em></p><p id="p25">PULJE A BK Hellas Vigerslev Boldklub FC Udfordringen FC Sydhavnen PULJE B Fremad Valby BK Frem Valby Boldklub AIK Frederiksholm.</p><p id="p26"><br /><em style="bold">TIDLIGERE VINDERE</em></p><p id="p27">2013 Rikken FC 2012 Fremad Valby 2011 BK Frem 2010 Vigerslev Boldklub 2009 Valby Boldklub 2008 Valby Boldklub 2007 Fremad Valby 2006 Fremad Valby 2005 Valby Boldklub 2004 Fremad Valby 2003 BK Frem 2002 BK Frem</p><p id="p28"><br /><em style="bold">Valby Bladet Kvinde Cup</em></p><p id="p29">Lodtrækningen til Valby Bladet Cup fungerer også som lodtrækning til det kvindelige modstykke, Valby Bladet Kvinde Cup.</p><p id="p30">Da FC Udfordringen, FC Sydhavnen, Boldklubben Frem og AIK Frederiksholm p. t. ikke råder over et konkurrencedygtigt kvindehold, er de fire klubber erstattet af henholdsvis Rikken FC, PI Fodbold (tidligere Politiets IF), FC Culpa og Boldklubben Pioneren. PULJE A BK Hellas Vigerslev Boldklub Rikken FC PI Fodbold PULJE B Fremad Valby FC Culpa Valby Boldklub BK Pioneren TIDLIGERE VINDERE 2013 Rikken FC 2012 Fremad Valby.</p><p> Bestyrelsen fra Valby Sidegade kunne forleden afsløre en ny skulptur, der står ved de ældre venligeboliger.<br /></p><p id="p1">Gennem længere tid har bestyrelsen ansøgt om at få en skulptur ved Valby Sidegade og, og nu er det lykkedes efter, at DABs boligkultur- og miljøudvalg har givet Valby Sidegade en ny skulptur med Hestia, der er udført af kunstneren Aase Frimodt. Hestia stammer fra den græske mytologi og er arnens gudinde og er beskytter af hus, hjem og familie.</p><p id="p1">Røverne var i følge lokalavisens oplysninger forsynede med maskinpistoler og havde lagt sømkæder ud på forskellige indfaldsveje til Valby Langgade. Et vidne fortæller lokalavisen, at han stod uden for apoteket i krydset ved Toftegaards Allé og Valby Langgade, da to mænd kommer gående med en kuffert. Da de åbner kufferten ser vidnet, at de trækker kæder op, og vidnet tror, at de to mænd skal til at demonstrere mod bilisme.</p><p id="p2">Da kæderne viser sig at være spækket med partisansøm, bliver politiet alameret, og gerningsmændene tager flugten ind ad en sidevej til Valby Langgade. Der formodes at være mindst fire gerningsmænd, som alle talte med udenlandsk accent.</p><p id="p1">Det ser rigtig skidt ud for den gamle Valby Boldklub, der endnu har sit eget anlæg på Værkstedsvej ved Gl. Køge Landevej.</p><p id="p2">For mens klubben i de senere år har klaret sig ganske godt i københavnsk seriefodbold, så set det meget sort ud, og en nedrykning til serie 3 er bestemt inden for mulighedernes rækker. Og så skal valby til at dyste mod en masse småklubber, der bare har et enkelt seniorhold - eller to.</p><p id="p3">For her i efteråret er det kun lykkedes at skrabe et enkelt point sammen, og det har betydet, at valby har indtaget en klar sidsteplads i serie 2, hvor der deltager fire andre klubber fra Valby.</p><p id="p4">Bedst går det for Pioneren fra Vigerslevparken, der ligger på en flot andenplads sammen med holdet fra Christanias sportsklub.</p><p id="p5">De to klubber har et pænt forspring ned til de andre, hvor det især er FC Sydhavnen, der klarer sig godt på en tredjeplads.</p><p id="p6">Også de jura-studerende fra FC Culpa klarer sig ganske pænt og ligger på en femteplads.</p><p id="p7">Lokalopgør lørdag Men så begynder det at knibe, og det er pudsigt nok for de to ældre Valby-klubber, at problemerne tårner sig op: Hellas fra Engdraget ligger og bakser på en ottendeplads, mens det altså er helt galt for Valby Boldklub.</p><p id="p8">Og på lørdag kl. 15 er der i øvrigt lokalopgør, når Pioneren tager imod Hellas hjemme i Vigerslevparken.</p><p id="p9">Kampen spilles kl. 15.</p><p id="p1">VALBY Så er der julekoncert i Valby Kirke 10. december klokken 16.</p><p id="p2">I Valby Kirke er det blevet en fast juletradition, at Frederiksborg Kammerkor kommer og synger julen ind.</p><p id="p3">Det er den amerikanske dirigent Paul Kim, der leder koret, og i år er der blandt andet julemusik af Petrtin, Dufay, Walther, Schutz, Gade, Nielse, Britten, Whitacre på programmet.</p><p id="p4">Alle er velkomne og der er gratis entre.</p><p id="p1">FLYTTEDAG: Og hvad har det så lige med Valby at gøre, at København er ved at blive op og sønder og sammen og Nyhavn skal have en ny bro? Rigtig meget. Måske. For det giver -måske -bydelen en enestående chance for at blive eksponeret hver dag i den bedste sendetid. Mener en visionær lokal valbyborger, som har sendt en opfordring til de tre »Handelsforeninger«, Valby Handelsforening, Valby Cityforening og Spinderiet om at forene alle gode kræfter og målrettet gå efter at få den kommende placering af DR1 »Aftenshowet« her til Valby.</p><p id="p2">»Det over-og underjordiske bygge-boom betyder, at »Aftenshowet« skal finde nyt hjemsted fra nytår, og da studiet er bygget, så det bare kan løftes op på en lastbil og køres afsted -hvorfor så ikke foreslå Valby,« siger vor læser, der peger på flere interessante placeringer som f. eks. Porcelænstorvet i Spinderiet, Valby Tingsted, Søndermarken ved Cisternerne eller Toftegårds Plads.</p><p id="p3">g »Når tanken har strejfet mig, er det fordi, der er brug for at udnytte alle muligheder for markedsføring og omtale, hvis Valby skal klare sig i konkurrencen med de andre bydele og shoppingcentre rundt om city, og citys mange handelsgader med specialbutikker og Magasin m. v.,« siger idémanden bag opfordringen til det lokale handelsliv. »Kundestrømmen søger mod byen -hvilket betyder, at Valby skal kommunikere, hvorfor potentielle kunder fra hele Vestegnen skal »stå af i Valby« og alle andre skal vælge at tage på tværs af byen til Valby.« Om så handelslivet kender sin besøgs-og åbningstid vil du komme til at læse meget mere om her i Valby Bladet de kommende uger, hvor vi vil indhente kommentarer fra de centrale aktører.</p><p id="p4">»Jeg synes også det skal blive rigtig interessant at følge om arbejdet med at få Aftenshowet til Valby vil medvirke til det brede samarbejde mellem de tre handelsforeninger, som er ønsket af parterne, som man har kunnet i tidligere artikler i Valby Bladet. Der er y hårdt brug for en fælles markedsføringsstrategi, som fortæller, hvorfor man skal tage til Valby,« siger den inkarnerede Valbyborger, der ikke finder at hans navn er interessant i denne sammenhæng.</p><p id="p5">Interessant er derimod, hvad de tre handelsforeninger og øvrige interessenter siger og gør fremadrettet de næste måneder. »Det glæder jeg mig til at følge. Og håber det afføder en debat her i Valby Bladet om, hvad der kan gøre Valby endnu mere attraktiv nu og i fremtiden -hvilke oplevelser efterlyser byens borgere i Valbys handelsliv -konkrete forslag til butikker/ restauranter.</p><p id="p6">Mon ikke der vil være en eller flere eksisterende og nye forretningsdrivende, som vil læse med og blive inspireret til ændringer i koncepter og nye butiksåbninger.«.</p><p id="p1"><br /><em style="bold">13. oktober 2009 20:24</em></p><p id="p2">Politiet har fundet tre store grå affaldssække med kufferter, der efter al sandsynlighed stammer fra røveriet mod Jyske Bank i Valby.</p><p id="p1">FODBOLD: Man skal ikke høre mange takter af Safri Duos verdenshit ' Played-A-Live (The Bongo Song)' før foden vipper med og ' luft-trommerne' tages i brug.</p><p id="p2">Der er tale om et af dansk musikhistories allerstørste hits. I starten af 00' erne blev der langet svimlende 3,5 millioner eksemplarer af singlen over disken i musikbutikker verden over, og selvom monsterhittet efterhånden har 18 år på bagen, er genkendeligheden stadig stor hos folk i stort set alle aldre.</p><p id="p3">Meget er sket i musikbranchen siden de glade start-00' ere. Det samme er der i Uffe Savery og Morten Friis' liv. De to Safri Duo-medlemmer bor i dag begge i Valby.</p><p id="p4">De er imidlertid stadig ' noget ved musikken'.</p><p id="p5">Uffe Savery er musikchef hos Copenhagen Phil (tidligere Sjællands Symfoniorkester), og Morten Friis er producer og komponist. Øverst på visitkortet hos dem begge står der stadig ' musiker', og det er da også mindre end et år siden, de turnerede med ' Vi elsker 90' erne' i det meste af Danmark.</p><p id="p6"><br /><em style="bold">Ingen seedninger</em></p><p id="p7">Tidligere på måneden kunne de to så føje endnu en titel til visitkortet: lodtrækkere til Valby Bladet Cup. Bevares, det står måske ikke som noget af det øverste -men alligevel..</p><p id="p8">Lodtrækningen foregik i slagtøjslokalet hos ' Det Kongelige Danske Musikkonservatorium' på Rosenørns Allé.</p><p id="p9">Duoen var med andre ord på hjemmebane. Det kunne kun blive den mest musikalske lodtrækning i Valby Bladet Cups 17-årige historie -og det blev det (se uddrag på Valby Bladet Cups Facebook-side).</p><p id="p10">Hver gang der blev fisket et klubnavn op af glasbowlen, var det ledsaget af en trommehvirvel. Første navn oppe af bowlen var Boldklubben Hellas, som blev placeret i pulje B.</p><p id="p11"><br /><em style="bold">Rikken FC er tilbage</em></p><p id="p12">I 2018-udgaven af Valby Bladet Cup er Fremad Valby og Valby Boldklub værtsklubber.</p><p id="p13">De to traditionsrige klubber var derfor på forhånd placeret i henholdsvis pulje A og pulje C. Ellers var der frit slag. For første gang siden 2014 var der nemlig ikke foretaget seedninger på forhånd. Bolcherne skulle blandes grundigt.</p><p id="p14">Det andet klubnavn, Safri Duo trak op af glasbowlen, var en ' ny gammel kending' i form af Rikken FC. Den lille særegne klub er tilbage i Valby Bladet Cup-varmen efter tre års fravær og afløser PI Fodbold, der tager en frivillig pause.</p><p id="p15">Rikken blev placeret som det andet hold i pulje A i selskab med Fremad Valby.</p><p id="p16">Derfra gik det slag i slag.</p><p id="p17">FC Udfordringen, BK Frem, BF Sydhavnen og Vigerslev Boldklub dukkede op fra bowlen i nævnte rækkefølge, mens Boldklubben Pioneren lukkede leddet og dermed fuldendte pulje C.</p><p id="p18">Få det fulde overblik over de tre puljer i boksen til højre.</p><p id="p19"><br /><em style="bold">Overblik</em></p><p id="p20">PULJE A *</p><p id="p21">Fremad Valby</p><p id="p22">Rikken FC</p><p id="p23">BF Sydhavnen PULJE B **</p><p id="p24">BK Hellas</p><p id="p25">FC Udfordringen</p><p id="p26">Vigerslev Boldklub PULJE C **</p><p id="p27">Valby Boldklub</p><p id="p28">BK Frem</p><p id="p29">BK Pioneren *) Pulje A samt semifinale. afvikles hos Fremad Valby ved Bevægelseshuset i Valby Idrætspark **) Pulje B og C samt semifinale. og finalen afvikles hos Valby Boldklub ved det nye klubhus i Valby Idrætspark.</p><p id="p30"><br /><em style="bold">KAMPPROGRAM?</em></p><p id="p31">Indledende puljespil Onsdag 1. august Fremad Valby-Rikken FC (18.15) Torsdag 2. august BK Hellas-FC Udfordringen (17.30 ) Valby BK-BK Frem (19.15 ) Fredag 3. august Rikken FC-BF Sydhavnen (18.15 ) Lørdag 4. august FC Udfordringen-Vigerslev (13.15) BK Frem-BK Pioneren (15.00) Søndag 5. august Fremad V-BF Sydhavnen (13.00 ) Mandag 6. august BK Hellas-Vigerslev BK (17.30) Valby Boldklub-Pioneren (19.15 )</p><p id="p32">Semifinaler Onsdag 8. august (18.15) Vinder af pulje A-Vinder af pulje B Torsdag 9. august (18.15) Vinder af pulje C-Bedste2 ' er</p><p id="p33">Finale Lørdag 11. august (13.00) Vinder af semi. 1 -Vinder af semi.2 * ) Spilledatoerne ligger først helt fast efter 20. marts, hvor startdatoen for DBU Københavns efterårsturnering fastlægges endegyldigt.</p><p id="p34"><br /><em style="bold">TIDL. LODTRÆKKERE</em></p><p id="p35">2017 Heidi Frederikke Sigdal</p><p id="p36">2016 Gustav Salinas</p><p id="p37">2015 Timm Vladimir</p><p id="p38">2014 Carsten Bjørnlund</p><p id="p39">2013 Per Wind</p><p id="p40">2012 Tommy Troelsen</p><p id="p41">2011 Frank Bjørn Christensen</p><p id="p42">2010 Mikael Birkkjær</p><p id="p43">2009 Lina Rafn</p><p id="p44">2008 Finn Holm/ Kai Christens.</p><p id="p45">2007 Finn Holm/ Jan Jensen</p><p id="p46">2006 Finn Holm/ Jan Jensen</p><p id="p47">2005 Kresten Bjerre</p><p id="p48">2004 Jim Stjerne Hansen</p><p id="p49">2003 Jim Stjerne/ Allan Hansen</p><p id="p50">2002 Jim Stjerne Hansen.</p><p id="p1">København, fredag</p><p id="p2">Togene er så småt begyndt at køre igen efter en personpåkørsel ved Valby Station.</p><p id="p3">En person blev fredag aften ramt af et tog på Valby Station, og det betød, at togtrafikken i en periode stod stille omkring stationen.</p><p id="p4">Men ved 20.40-tiden oplyser DSB's pressevagt, at både S-tog og fjerntog er begyndt at køre igen.</p><p id="p5">For fjerntogenes vedkommende er det dog foreløbig kun et af tre spor, der er åbnet.</p><p id="p6">/ritzau/</p><p id="p1">Hvordan skal vi prioritere trafikken på flaskehalse som Toftegårds Alle og hvilke veje skal inddrages i afviklingen af de store trafikstrømme.</p><p id="p2">Og hvordan får vi dæmpet trafikvæksten som led i et bæredygtigt trafiksystem, hvor den nødvendige biltrafik kan afvikles uden unødige problemer og med færrest mulige gener for borgere og andre trafikanter.</p><p id="p3">Spørgsmålene, som blot er få blandt mange i den nye trafikplan for Valby, ryster Lokaludvalgets tovholder, Michael Fjeldsøe ud af ærmer og digre rapporter -og nogle af svarene håber han og udvalget at få, når der tirsdag den 27. april fra kl. 19 -21 holdes borgermøde i Valby Kulturhus, for at få skabt en samlet strategi for den fremtidige afvikling af trafikken i Valby.</p><p id="p4">I sit oplæg til borgermødet, understreger Michael Fjeldsøe, at Lokaludvalget vil fokusere på at lave en trafikplan for det centrale Valby, der lægger vægt på at bevare bymidten som levende by-og handelsgader.</p><p id="p5">»Strategien for trafikafviklingen i Valby skal danne grundlag for de fremtidige trafikinvesteringer og tiltag i de kommende år. Derfor arrangerer Lokaludvalget i løbet af 2010 en række arrangementer, der har til formål at give valbyborgerne mulighed for at komme med input og synspunkter til hvordan de overordnede målsætninger for fremtidens trafik i bydelen kan opnås«. Og første chance for at komme med input og synspunkter er på tirsdag aften i Valby Kulturhus.</p><p id="p6">Den kommende Trafikstrategi skal tage udgangspunkt i Valby Lokaludvalgs overordnede målsætninger om, at trafikken i Valby skal være baseret på en attraktiv og velfungerende kollektiv trafik, gode og sikre forhold for cyklister og fodgængere samt veje, der er fremkommelige og indgår i et sammenhængende og bæredygtigt trafiksystem i København.</p><p id="p1">Hvad er det bedste ved at bo i Valby? Jeg har boet i Valby siden 1995, hvor jeg som én af de første flyttede ind i Akacieparken, som dengang var helt nyt og vi har boet i den samme lejlighed lige siden. Vi er stadig godt tilfredse med at bo i Akacieparken.</p><p id="p2">Valby er som at bo på landet, men alligevel næsten midt i København. Tæt på mit arbejde på Politigården. Gode forretninger og dejlige cafeer lige i »baghaven«. Gode muligheder for en løbe-eller traveture rundt om Damhussøen eller i Søndermarken.</p><p id="p3">Hvad er det værste? Jeg har ikke noget negativt at sige om Valby.</p><p id="p4">Hvor vil du tage en gæst hen? Vi har haft vore gæster, børn og børnebørn med overalt i Valby: Damhussøen, Søndermarken, ZOO, Spinderiet, forretninger i øvrigt og sidst, men ikke mindst de mange dejlige cafeer omkring Tingstedet.</p><p id="p5">Hvordan bruger du Valby? Vi bruger Valby, som ovenfor beskrevet, enten alene eller sammen med andre - min søn og svigerdatter bor også i Valby. Vi har bl. a. holdt flere fester på hotel FY &amp; BI.</p><p id="p1">Sidste år brugte op imod 300 valbyborgere en formiddag på at indsamle 5 tons affald rundt om i bydelen -og søndag den 18. april skal vi til det igen.</p><p id="p2">-For »Store Forårs Rengøring i Valby« er en tradition der er kommet for at blive. Siden 2007 har Miljøpunkt Valby og Valby Lokaludvalg under parolen »Ren By« haft fokus på at holde bydelen ren, hvor ikke mindst den årlige rengøringsindsamling i april har været med til at sætte fokus på bydelens renhold, fortæller koordinator Louise Lind fra Lokaludvalgssekretariatet.</p><p id="p3"><br /><em style="bold">Mobilisering</em></p><p id="p4">Årets kampagne har i år fået både Valby Bladet og Områdefornyelsen i Gl. Valby med under rengøringsfanerne.</p><p id="p5">Det stærke 4-kløver vil helt frem til indsamlingsdagen sørge for at mobilisere både butikker og borgere i hele Valby i kampen for at holde byen ren.</p><p id="p6">-Naturligvis håber vi at mindst lige så mange Valbyborgere vil melde sig med »kost og spand« som sidste år, siger Louise Lind.</p><p id="p7">Og for at ingen skal være i tvivl om, hvor der for alvor trænger til en kærlig rengøringshånd vil Valby Bladet frem til indsamlingsdagen bringe læsernes billeder af steder i Valby, der trænger til en kærlig hånd og efter indsamlingen sende vores fotografer på gaden for at dokumentere den forhåbentligt synlige forskel.</p><p id="p1">EU-PROJEKT: Resultaterne af arbejdet med Valby solcelleplan begynder nu at blive synlige rundt omkring i bydelen. EU projektet har støttet en lang række projekter, hvor solceller er blevet integreret på bygninger, tage og facader. Projektet støtter også gennemførslen af en række innovative lavenergiløsninger indenfor såvel bygningsrenovering som nybyggeri.</p><p id="p2">I de seneste år har solcelleplanen for Valby været støttet af EU-Concertoprojektet Green Solar Cities og Københavns Kommune. Concerto er et fælleseuropæisk initiativ for at skabe en mere bæredygtig fremtid mht. dækning af Europas energibehov. I dag er i alt 58 lokalområder involveret i 22 projekter, der alle arbejder på at nå så langt som muligt for at blive selvforsynende med energi.</p><p id="p3">Alle projekterne arbejder med at vise de miljømæssige, økonomiske og sociale fordele ved vedvarende energi og teknikker på lokalt plan.</p><p id="p4">»Nu kan vi i Valby fremvisen en lang række solcelleprojekter, f. eks. ved Prøvehallen, Lykkebo Hallen, Valby Hallen og en række private villaer, andelsforeninger og haveforeninger.</p><p id="p5">Og der er nye projekter på vej, blandt andet ved Hornemanns Vænge og på Carl Jakobsens vej,« fortæller chefkonsulent Jakob Klint fra KUBEN Management på Carl Jakobsens vej. Han er koordinator for Concerto projektet Green Solar Cities.</p><p id="p6">Alle skal være med »Inddragelsen af borgere og virksomheder i bydelen er essentiel, hvis vi skal nå vores mål. Vi har sat en målrettet indsats i gang for at få gennemført en række store demonstrationsprojekter, som skal inddrage borgerne og virksomhederne aktivt i arbejdet og vise vejen frem,« fortsætter Jakob Klint.</p><p id="p7">Green Solar Cities er ikke bare et tværfagligt arbejde mellem teknikere, forskere, private firmaer, interesseorganisationer, borgere og lokale myndigheder, men det er også et samarbejde mellem forskellige lande. I det Concertoprojekt, som Valby er en del af, samarbejder vi med Salzburg i Østrig, og vi har samarbejdspartnere i Bulgarien, Holland, Sverige, Tyskland og Belgien.</p><p id="p8">Solskinsstationen »Et af de steder vi er glade for at vise frem til vores europæiske samarbejdspartnere, er Sjælør Station. De har som den første station i Danmark fået solceller, og grunden til at DSB netop valgte Sjælør Station var, at de gerne ville bakke op om Valby Solcelleplan.« Det er et led i DSB's nye koncept for Fremtidens Stationer, at Sjælør Station er blevet mere klimavenlig. På stationens perrontag er der etableret et solcelleanlæg på 139 kvm, som skal levere strøm til stationens elforbrug. På et display på stationen kan man aflæse, hvor meget solcellerne producerer lige nu. Displayet viser, at der indtil nu er produceret 23.948 kWh.</p><p id="p9">Sjælør Station brugte før renoveringen omkring 60.000 kilowatt-timer ( kWh) om året.</p><p id="p10">Med solcellerne og udskiftningen af lysarmaturerne til energibesparende LED-lyskilder, bliver det tal reduceret med ca. 20.000 kWh årligt. Det svarer til næsten fem parcelhuses årlige forbrug.</p><p id="p11">Vil du vide mere om Sol i Valby, så har Marianne Kruse Kristiansen skrevet en lille handy bog om Valbys mange solcelleprojekter. Den fortæller lidt om historien bag Valby Solcelleplan, og beskriver de mange solcelleprojekter i Valby. Bogen hedder »Sol i Valby«, er ganske gratis og kan afhentes hos Miljøpunkt Valby i Kulturhuset på Toftegårds Plads.</p><p id="p1">FOTOGRAFISK: I starten af måneden satte avisen sammen med Kultur Valby gang i en fotokonkurrence på Instagram, hvor man kan dele billeder, som man tager med sin mobiltelefon.</p><p id="p2">Både Valby Bladet og Kultur Valby udvælger løbende hvert et favoritbillede, som bliver tryk i avisen og i Kultlur Valbys nyhedsbrev. Senere på året bliver efterårets vindere samlet i en online-udstilling hos Kultur Valby.</p><p id="p3">Det er stadig muligt at være med. Tag et billede af Valby, måske der, hvor de fedeste oplevelser findes, der hvor du henter inspiration eller måske en hemmelig oase eller en god oplevelse. Del billedet med os på Instagram ved at tilføje # voresvalby som hashtag. God fornøjelse.</p><p id="p4">rem.</p><p id="p1">VALBY: Den 5. december kl. 16 afholder Frederiksborg Kammerkor traditionen tro Julekoncert i Valby Kirke.</p><p id="p2">Under ledelse af Klaus Munk-Nielsen og med Ulla Kappel ved orglet opføres: Marc-Antoine Charpentier: Messe de Minuit, samt danske og udenlandske julesange.</p><p id="p3">Der er fri entré.</p><p id="p1">PLADS TIL BILER: Parkeringszonen udvides til at omfatte dele af Valby. Det betyder, at beboere med bil skal købe en beboerlicens for mellem 100 og 1150 kroner om året. Til gengæld kommer det nu til at koste at timeparkere i området omkring Valby Station.</p><p id="p2">»Der er mange, der vælger at parkere tæt på Valby Station.</p><p id="p3">Vi vil hellere, at de parkerer, inden de er kommet til København.</p><p id="p4">Og ja, det bliver dyrere for gæster at parkere. Men det er netop et forsøg på at give incitamentet til, at man ikke tager bilen ind til København,« siger Morten Kabell (EL).</p><p id="p5">Parkeringszonen i Valby er endnu ikke fast defineret, men kommer til at gælde fra 2017, og fokus er på området omkring Valby Station og Valby Langgade / 2.</p><p id="p1">København</p><p id="p2">Idrætsanlæggene i Tingbjerg og Valby bliver til dagligt benyttet af alt fra miniputspillere til oldboys-spillere, men i juni 2020 skal nogle af Europas største fodboldstjerner løbe på græsset.</p><p id="p3">Tingbjerg og Valby skal nemlig lægge fodboldbaner til EM i fodbold i 2020.</p><p id="p4">Der er konklusionen i den aftale, som Københavns Kommune har underskrevet med Det Europæiske Fodboldforbund (Uefa). Det skriver kommunen i en pressemeddelelse. <br /></p><p id="p5">Idrætsparkerne i Tingbjerg og Valby skal bruges som henholdsvis Transfer Training Centre og Team Base Camp under slutrunden.</p><p id="p6">- Som vært for EM i 2020 ser vi frem til at byde nogle af verdens bedste fodboldspillere velkommen til København. <br /></p><p id="p7">- Med Tingbjerg og Valby idrætsparker får spillerne gode træningsfaciliteter, så de kan være helt klar til de vigtige kampe - som tusindvis af tilrejsende fodboldfans og københavnere glæder sig til at overvære, siger overborgmester i København Frank Jensen (S).</p><p id="p8">I alt er 12 lande værter for EM i 2020, der er 60-årsjubilæet for den første EM-slutrunde.</p><p id="p9">Parken i København skal lægge græs til fire af kampene under EM.<br /></p><p id="p10"><br />/ritzau/</p><p id="p1">Carlsberg vil skabe en ny bydel med boliger og erhverv på 220.000 
kvadratmeter i Valby, når bryggeriet ved udgangen af 2008 slutter 
ølproduktionen i de historiske bygninger og flytter produktionen til 
Fredericia. </p><p id="p2">Hertil kommer planen om udvikling af eksklusive boliger og erhvervsejendomme 
på Tuborg Syd-grunden i Hellerup, hvor der er 150.000 kvadratmeter. 
Carlsberg har allerede solgt ejendomsprojekter for cirka en milliard kr. i 
Tuborg Nord, ligeledes i Hellerup. Men det er umuligt præcist at forudse, 
hvad grunden i Valby og resten af Tuborg-grunden indbringer. Blandt 
ejendomsmæglere og analytikere skønnes de kommende års grund- og 
ejendomssalg på Tuborg Syd og i Valby samlet at kunne indbringe Carlsberg 
mellem fem og syv milliarder kr. </p><p id="p3">Carlsberg satte i sidste uge en idékonkurrence for den nye bydel i Valby i 
gang. Bl.a. er fem af verdens førende designere af byer inviteret. At der er 
kommet 500 henvendelser fra alle afkroge af verden, viser noget om 
interessen. </p><p id="p4"><a href="mailto:bso@berlingske.dk">bso@berlingske.dk</a></p><p id="p1">KOLDT: Jeg har boet i Valby i 40 år og har set Valby komme og gå. Jeg kan nu forstå, at det handler om et nyt Bibliotek.</p><p id="p2">Hvad er der nu galt med vores dejlige gamle Bibliotek i Anexstræde? Biblioteket, der rummer så mange ungdomsminder om en skøn tid for mange Valbyborgere.</p><p id="p3">Hele Valby er jo snart stenet til døde med alt det grimme byggeri, som for eksempel det nye plejecenter på Valbylanggade.</p><p id="p4">En gigantisk øjebæ i lortebrun, som slet ikke passer ind mellem røde og gule bygninger. Dem, som tillader dette misrøgt af vores gamle kvarter, burde på tingstedet på ' hjul og stejle'.</p><p id="p5">Grunden ved Valbylanggade som før i tiden rummede en bilforhandler kunne nemt omdannes til en lille park, hvor også de ældre Valbyborgere kunne sidde og slappe lidt af. De kommer jo ikke på alle de fancy spisesteder og cafeer, hvor det primært er det unge publikum, som styrer disse beværtninger.</p><p id="p6">Valby er blevet alles by, og der er mange nytilflyttere, som ikke har noget forhold til kvarteret.</p><p id="p7">De mener sikkert det er en god ide? De ved jo bare ikke af Valby dør lidt efter lidt, det kræver at man er opvokset eller født her i Valby og har set det hele falde.</p><p id="p8">Et nyt bibliotek på det sted i stål og glas vil smadre hele bybilledet af gamle huse. Den gamle, smukke villa i Smedestræde skal nu bare rives ned for at give plads til endnu et snoldet -og usselt -byggeprojekt.</p><p id="p9">Og som de fleste andre af denne slags, står mere eller mindre tomme da København er totalt mættet af kulturhuse og biografer. Kan ved gud ikke forstå, at der kan gives tilladelse til dette vandrøgt af vores dejlige kvarter. Håber at det byggeri aldrig bliver til noget bare fordi, nogle borgere og politikere skal promovere sig og fortælle os i Valby hvad vi mangler af moderne faciliteter.</p><p id="p1">PLADS TIL FORBEDRINGER: Jeg siger klart ja til en betalingsring, men nej til et delt Valby. En betalingsring for København må følge kommunegrænsen.</p><p id="p2">Der er plads til forbedringer i Socialdemokraternes og SF's udspil om en betalingsring rundt om København.</p><p id="p3">For det spørgsmål som Valby borgerne og de mange københavnere, som bor uden for betalingsringen må stille sig selv er; hvorfor skal vi ikke have de samme goder? Finders der virkeligt et udkants København, som skal omdannes til en stor parkeringsplads? Hvorfor skal de københavnere, som bl. a bor i Brønshøj, Nordvest, Sydhavnen mm, ikke have færre biler, en renere luft, mindre bilos og trafikstøj? Man kan ligefrem forestille sig, at antallet af biler i de områder stiger, at bilosen bliver tættere, støjen værre og miljøet ringere.</p><p id="p4">Set ud fra Valby's synsvinkel, virker det også ulogisk at dele bydelen i to dele. For det første er Valby allerede delt i mange smådele med togbanerne og de store indfaldsveje.</p><p id="p5">Samtidig vil en betalingsring skade det centrale handelsrum i Valby, som allerede har det hårdt pga finanskrisen. Det vil også betyde en kraftig intensivering af trafikken i visse dele af Valby, specielt lige uden for betalingsringen, hvor der bl. a ligger flere skoler.</p><p id="p6">Der skal ikke herske tvivl om, at vi Socialdemokrater i Valby ønsker en betalingsring rundt om København. Med en betalingsring vil København opleve en kraftig reducering af de biler, som kører ind til byen. Analyser tyder på, at op til 33 pct. af trafikken vil forsvinde.</p><p id="p7">Det vil afstedkomme en kraftig mindskelse af luftforureningen og en forbedring af miljøet generelt. Hertil kommer bedre sundhed for de mange københavnere, som dagligt er udsat for luftforurening og trafikstøj.</p><p id="p8">Når Socialdemokraterne samtidig vil sætte priserne kraftigt ned på den offentlige transport -hele 40 pct -og udbygge den offentlige transport, så kan det jo ikke blive bedre.</p><p id="p9">Eller kan det?.</p><p id="p1">Mens vi laver sporarbejde om aftenen fra søndag til torsdag stopper vi ikke i Valby mod København. Vi arbejder i perioden fra den 1. november til den 3. december. De samme aftener ankommer vi ca. 8 minutter senere til København H med alle tog.</p><p id="p2"><br /><em style="bold">Hvad betyder det for dig, der skal af i Valby</em></p><p id="p3">Hvis du skal af i Valby mellem kl. ca. 20. og ca. 0.40, skal du i stedet stige af i Høje Taastrup og skifte til S-toget.</p><p id="p4">InterCitytoget fra Høje Taastrup mod København kl. 0.38 stopper som normalt i Valby kl. 0.48.</p><p id="p5">I retning mod Roskilde stopper vi som normalt i Valby.</p><p id="p1">Pokalfinalen i 7'eren endte med sejr til Valby BK, der slog Brønshøj BK med 2-1.</p><p id="p2">Herrernes pokalfinale mellem Brønshøj Bk.   Valby Bk. var et opgør mellem to hold, der i den daglige turnering befinder sig i hver sin række og ende af tabellen. Brønshøj Bk. blev nr. 2 i forårets mesterrække, hvor Valby Bk. rykkede ud af række 1. Så Brønshøj Bk. måtte finde sig i, at påtage sig favoritrollen inden pokalfinalen på et solbeskinnet Frederiksberg IP..</p><p id="p3">Lad det være sagt med det samme - pokalfinalen blev et meget ligeværdigt opgør, men dog med et lille spillemæssigt overtag til Valby-holdet kampen igennem. Brønshøjs målmand havde flere gode redninger i kampens start, men allerede efter 11. min fik Valbys Mark Kursweg scoret til 0   1 efter en god hjørnesparkskombination, der fuldstændig snød Brønshøjs defensiv. Dog gik der ikke længe før Brønshøj svarede igen med et godt frispark, der voldte forsvaret problemer, men stadig ingen Brønshøj-scoring.</p><p id="p4">Efter 24 min fik Valbys målscorer Mark Kurzweg 10 min -pause- i form af et gult kort og det benyttede Brønshøj sig af og overtog styringen med en scoring til følge efter 28 min. ved Martin Thenning.</p><p id="p5">Holdene gik til pause med stillingen 1   1.</p><p id="p6">2. halvleg forsatte, hvor 1. halvleg sluttede med et lille overtag til Valby, men Brønshøj havde nu ikke tænkt sig ikke at gøre modstand. Brønshøj Thomas Ibsen, kampens alderspræsident med 40 år på bagen, fik kort inde i halvlegen blokeret et godt og tørt hug af Valbys målmand. Og Brønshøj forsatte med ihærdige scoringsforsøg, men heldet var bestemt ikke på holdets side for med seks min tilbage af kampen afgjorde Valbys Kasper Kurzweg det hele med en flot indersideafslutning helt ude ved den ene stolpe til slutresultatet 1   2.</p><p id="p7">Stor ros til begge finaleholdene, men ingen tvivl om at aldersforskellen på 10 år på de to hold fik en afgørende betydning for kampens udfald, idet Brønshøjs rutinerede drenge havde en gennemsnitsalder på knap 10 år over Valbys aldersnit på 24 år.</p><p id="p8">Tak til kampens dommer Talha Kücükavci for en god indsats.</p><p id="p9">Kampfakta Brønshøl Bk.   Valby Bk.</p><p id="p10">Målscorere:</p><p id="p11"><br /><em style="bold">11 min. Mark Kursweg 0   1</em></p><p id="p12"><br /><em style="bold">28 min. Martin Thenning 1   1</em></p><p id="p13"><br /><em style="bold">54 min. Mark Kursweg 1   2</em></p><p id="p14">Valby BK kunne løfte 7'er pokalen efter sejr over Brønshøj BK. Foto: Max Mestour.</p><p id="p15">Vinderholder fra Valby BK..</p><p id="p16">Spillerne fra Brønshøj BK kæmpede bravt i pokalfinalen i 7'eren..</p><p id="p17">Valby BK kunne løfte 7'er pokalen efter sejr over Brønshøj BK. Foto: Max Mestour.</p><p id="p18">Vinderholder fra Valby BK..</p><p id="p19">Spillerne fra Brønshøj BK kæmpede bravt i pokalfinalen i 7'eren..</p><p id="p1">At der venter spillere, trænere og publikum 15 intense lokalopgør, når otte af Valbys største fodboldklubber skal afgøre, hvem der det næste år kan bryste sig af titlen som uofficiel Valby-mester, er der intet nyt ved. Der vil uden tvivl blive knald på helt i stil med de syv foregående år.</p><p id="p2">Til gengæld er det første gang, at Boldklubben Pioneren er en af de to arrangørklubber. Pioneren overtager hvervet fra Rikken FC, som henover sommeren skal have omlagt klubbens græsbane på Kulbanevej, hvorfor boldspil ikke er muligt. Herefter sprang Pioneren straks til og påtog sig beredvilligt rollen som medarrangør.</p><p id="p3">Mens kampene i pulje A og den første semifinale altså skal spilles på Pionerens hjemmebane i Vigerslevparken på adressen Vigerslevvej 350, så afvikles kampene i pulje B samt den anden semifinale som altid på Valby Boldklubs hjemmebane på Værkstedvej, som ligeledes danner ramme om finalen lørdag den 8. august kl. 15.00.</p><p id="p4">Tager man et kig på magtbalancen deltagerklubberne imellem, så er der også sket ting og sager siden sidste års turnering. Hele fem af de otte hold møder op med en frisk op- eller nedrykning i bagagen. Boldklubben Pioneren og Vigerslev Boldklub er netop rykket op i henholdsvis serie 1 og serie 2, mens Valby Boldklub, Rikken FC og AIK Frederiksholm alle er rykket ned i henholdsvis serie 2, 3 og 4.</p><p id="p5">Også på personfronten blæser der nye vinde over Valby Bladet Cup. Musiker og X Factor-dommer, Lina Rafn, trak lod til de indledende puljer tilbage i marts måned. Dansk Boldspil-Unions generalsekretær og næstformand for UEFA's dis-ciplinærkomité, Jim Stjerne Hansen, skal for første gang overrække den eftertragtede vandrepokal til vinderen af årets Valby Bladet Cup, mens finalen dømmes af en af Danmarks mest rutinerede dommere, Bill René Hansen, som blandt andet har 24 Champions League-kampe som linjedommer på sit cv.</p><p id="p6"><br /><em style="bold">De tre P'er</em></p><p id="p7">Udover pokal, hæder og ære spilles der om en samlet præmiesum på 8.000 rare danske kroner. De syv foregående år har Valby Bladet Cup budt på masser af intense opgør, hvor det har været tydeligt at se, at der ikke bare var tale om ordinære træningskampe, men at der også var både pokal, penge og prestige på spil.</p><p id="p8">Som turneringens hoved-sponsor er det Valby Bladets hensigt, at Valby Bladet Cup fortsat skal være en fast tilbagevendende begivenhed, der hver sommer samler Valbys fodboldklubber i en venskabelig ånd til en række prestigefyldte kampe om det uofficielle Valby-mesterskab. Kort sagt: En rigtig Valby-begivenhed med en klar sportslig berettigelse.</p><p id="p1">Det er måske så meget sagt at kalde sæsonens serie to's pulje fire for " Valby-serien", men kendsgerningerne er, at hele fem af seriens 14 hold kommer fra Valby.</p><p id="p2">Og to af klubberne tørner sammen allerede i første spillerunde, når serien begynder tirsdag 17.</p><p id="p3">august kl. 18.45. Det er Valby Boldklub, der skal møde juristklubben FC Culpa, der holder til i Valby Idrætspark - sammen med så mange andre. Nedslidte forhold, ja mon ikke, prøv blot at se indgangspartiet, det ligner man ved ikke hvad.</p><p id="p4">Men spilleglæde er der masser af i de mange klubber i Valby Idrætspark -også i FC Culpa, der har det problem, at mange af spillerne er studerende, og at trænerne aldrig ved, hvilke spillere de kan disponere over. Det er ikke længe siden, at FC Culpa var i serie et med et godt hold, men nu er de hvide tilbage i serie to.</p><p id="p5">Det skal blive spændende at følge dette lokalopgør, der kan give et fingerpeg om klubbernes aktuelle styrke.</p><p id="p6">Også Pioneren fra Vigerslevparken starter tirsdag 17. august. Det sker kl. 18.45, hvor Firkantens Boldklub, der til daglig holder til i Ryparken på Østerbro, kommer på besøg.</p><p id="p7">FC Sydhavnen skal samme dag kl. 18.45 på udebane til B. 1960, der holder til i Utterslev Mose, og her skal det blive interessant at se, hvordan de ambitiøse drenge fra FC Sydhavnen kan klare sig.</p><p id="p8">Gode gamle Hellas fra Engdraget ved Damhussøen skal også i kamp denne dag.</p><p id="p9">Kampen spilles på hjemmebane kl. 18.15 og modstanderne er fra Sønderbro Fight.</p><p id="p1">Valby Station er et af hovedstadens ældste trafikknudepunkter. Det første tog kørte allerede til perron i Valby i 1847, da Danmarks første jernbane blev åbnet mellem København og Roskilde.</p><p id="p2">I dag er Valby Station et af de væsentligste knudepunkter i byen, og omkring 30.000 mennesker passerer dagligt gennem stationen. Både S-tog, regionaltog og de fleste intercitytog stopper i Valby. Desuden udgår mange af HTs buslinier syd ud af byen fra Valby Station. Det samme gør de specielle langtursbusser til Århus og det øvrige Jylland.</p><p id="p3">Valby Station har fem spor: Spor et og to er helliget regionaltogene og intercitytogene, mens spor tre, fire og fem er S-togssporene. De af HTs buslinier, som udgår fra Valby Station, afgår fra busholdepladsen på Lyshøjgårdsvej, mens de gennemgående buslinier holder på Toftegårds Allé.</p><p id="p4">Linie 888 til ÅrhusogLinie 882 til Fjerrritslevafgår fra stationspladsen ved Mellemtoftevej modsat HTs busholdeplads på Lyshøjgårdsvej.</p><p id="p1">Efter flere års tilløb kommer der nu kød og blod, og kroner, på solcelleprojektet i Valby: En vision om at realisere tidligere tiders drømme om, at 15 % af Valbys energiforsyning skal dækkes af solenergi inden år 2025. </p><p id="p2">Valby er nemlig koblet på et EU-projekt sammen med Salzburg i Østrig, hvor der skal investeres i solceller og energibeparelser: Og hvor nye teknologier skal afprøves.</p><p id="p3">- Men til forskel fra andre projekter bliver det i en størrelsesorden, så vi nu vil kunne måle resultatet, fortæller Lene Markvard Nielsen fra Grøn Valby. EU støtter nemlig forsøget med 48 mio. kr., der skal fordeles mellem Valby og Salzburg. Og naturligvis er både Lokaludvalg og os fra Grøn Valby med som partnere i projektet. "En af vores fornemste opgaver i dette projektet er at informere alle i Valby om projektets udvikling. Og vi håber på meget snart på at kunne lancere et tilbud til boligerne i Valby, om at de købe solceller med tilskud til boligforeningen eller deres egen villa." Vil du vide mere om projektet, så gå ind på www.groenvalby.dk</p><p id="p1">FODBOLD: 4-4 hører til de mere sjældne resultater i fodbold.</p><p id="p2">Det er således noget af et tilfælde, at både Boldklubben Pioneren og Valby Boldklubs udekamp i serie 2 lørdag eftermiddag endte 4-4. Men her hører tilfældighederne og sammenfaldene langt fra op.</p><p id="p3">For både Pioneren og Valby BK førte 1-3 ved pausen i udekampene mod henholdsvis Boldklubben Olympia og Sønderbro Fight. Begge Valby-klubber måtte imidlertid se forspringet forsvinde, idet både Olympia og Sønderbro fik udlignet til 3-3 i 2. halvleg.</p><p id="p4">Men såvel Pioneren som Valby BK bragte sig tilbage på vindersporet kort før tid. Pioneren kom på 3-4 fem minutter før tid. Valby BK kom på 3-4 tre minutter før tid.</p><p id="p5">Fælles for de to Valby-klubber var, at man ikke formåede at snøre sækken. Både Pioneren og Valby BK måtte se sejren forsvinde i slutminutterne og tage til takke med 4-4.</p><p id="p6">Og så lige et sidste sammenfald: Begge Valby-klubber havde fire forskellige målscorere.</p><p id="p7">Pionerens var Tommy Andersen, Mark Flintager, Troels Rasmussen og Carsten Velton, mens Valby BK's mål blev sat ind af Serdar ' Jay-Jay' Yatakci, Senai Solommon, Kenneth Jensen og Jacob Myggen. bob.</p><p id="p1">SOL I VALBY: Bor du i Valby og interesserer du dig for vedvarende »grøn« energi? Så fat cyklen og tag med på cykeltur til nogle af Valbys mange solenergiløsninger.</p><p id="p2">Opfordringen kommer fra Miljøpunkt Valby og turen finder sted på lørdag den 14. maj kl. 13.30 med afgang fra Porcelænstorvet.</p><p id="p3">Turen slutter omkring kl. 15.30 på Toftegårds Plads, hvor deltagerne efterfølgende inviteres til reception for Marianne Kruse Kristiansens bog »Sol i Valby« i Café Mæt i Valby Kulturhus.</p><p id="p4">Fra 2007 til 2010 har villaejere i Valby haft mulighed for at søge 35% støtte til solceller på eget tag fra EU-projektet Green Solar Cities. I samme periode er der blevet opsat omkring 2000 kvm solceller i Valby og mindst lige så mange er planlagt.</p><p id="p5">Det er dog ikke alene private husejere, der er kommet på banen og har investeret i solenergi.</p><p id="p6">Også andels-og haveforeninger er gået sammen om at opsætte solceller. Ligesom Københavns Kommune har opsat solceller på en række kommunale anlæg - herunder på Valby Skole, Valbygavlen, Valbyhallen og de to kulturhuse.</p><p id="p7">På turen vil deltagerne komme forbi både private og kommunale solenergianlæg. Chefkonsulent Jakob Klint fra Kuben Management A/ S viser vej, præsenterer gavle og fortæller undervejs. Men husk cykel og tilmelding til Miljøpunkt Valby på mail: Janne www.miljopunkt-valby.dk.</p><p id="p1">Den nye og slankere styregruppe-struktur skulle gerne gøre arbejde med at planlægge og organisere Valby Kulturdage mere dynamisk.</p><p id="p2">Ændringen indebærer, at et medlem af Lokaludvalget får opgaven med at konstituere og lede den nye styregruppe for Valby Kulturdage. Samtidig med disse ændringer stopper Kulturhusets Jannik Knudsen som projektleder for det store arrangement, der sidste år havde mere end 30.000 besøgende.</p><p id="p3">-Der venter en stor og spændende kommunikationsopgave i Kultur Valby, der samler Valby Kulturhus, Valby Bibliotek, Prøvehallen og Vigerslev Bibliotek. Den opgave betyder, at jeg fremover ikke får samme mulighed for projektledelse af kulturdagene, siger Jannik Knudsen. Han afløses som projektleder af af netværksmedarbejder i Lokaludvalget Dorthe Sørensen Eren. Jannik Knudsen og Kulturhuset forventes dog fortsat at stå markedsføringen og booking af underholdning til scenerne.</p><p id="p4"><br /><em style="bold">Slankere</em></p><p id="p5">Ansvaret for planlægningen og gennemførelsen af Valby Kulturdage ligger fremover hos Valby Lokaludvalg. Det ligger fast efter at Valby Lokaludvalg på sit møde tirsdag aften besluttede en ny organisering med en slank og mere dynamisk styregruppe-struktur.</p><p id="p6">Medlemmerne i den nye styregruppe får hver sit ansvarsområde.</p><p id="p7">Det kan være underholdning og kulturtilbud på scenerne, Lokaludvalgets, foreningernes og handelstandsforeningerne aktivteteter. Styregruppen sammensættes således: Et medlem har det overordnede ledelses-og koordineringsansvar og repræsenterer Lokaludvalget i Valby Kulturdages styregruppe.</p><p id="p8">Et medlem repræsenterer kulturen.</p><p id="p9">Et medlem repræsenterer foreningerne. Et medlem repræsenterer handels-og erhvervslivet. For hvert arbejdsog ansvarsområde nedsættes en arbejdsgruppe, der organiserer aktivieterne.</p><p id="p1">RØD BLOKPOLITIK: En finoptælling af stemmesedlerne i Valby afslører, at mere end 25 procent stemte socialdemokratisk.</p><p id="p2">Skulle Valby alene sammensætte folketinget havde Enhedslisten også fået en del at skulle sige som det næststørste parti med knap 16 procent af alle Valby-stemmerne.</p><p id="p3">Men på modsatte fløj i blokpolitikken finder man bydelens tredjestørste parti. Dansk Folkeparti snuppede næsten 14 procent af stemmerne i Valby og blev derfor markant større end Venstre, der i bydelen kun kunne løbe med lidt mindre end 10 procent af stemmerne.</p><p id="p4">Som på landsplan fik Alternativet sat sig på sin del af stemmerne, også i Valby. Med næsten ni procent af stemmerne i Valby fik de femte-flest stemmer i bydelen/ 2.</p><block><p>Venstre-politikeren skal lede det nystiftede Lokalavisen Valby. </p></block><p id="p1">Som praktiserende læge kommer du til at spille en vigtig rolle i forhold til forebyggelse og behandling af borgere i Valby.</p><p id="p2"><br /><em style="bold">Bydelen Valby</em></p><p id="p3">Valby er en bydel, der føles som en by i byen. Den historiske bymidte er en af de mest velbevarede i København, og man kan tydeligt se og fornemme den gamle landsby. Boligerne i Valby er meget blandede med både etagebyggeri, villaer og almene boliger. Der er 54.000 indbyggere i Valby.</p><p id="p4">Det er en bydel, der er inde i en rivende udvikling. I den sydlige del af Valby er tre nye boligkvarterer ved at blive bygget, og over de næste fire-fem år kommer 5-6.000 flere borgere. De nye områder bliver primært familie- og ungdomsboliger.</p><p id="p5">Du vil som praktiserende læge få et tæt samarbejde med Københavns Kommune og derudover blive en del af et stærkt kollegialt netværk med de øvrige 29 læger i Valby.</p><p id="p6">Region Hovedstaden og Praktiserende Lægers Organisation i Hovedstaden er klar med konkrete tilbud, råd og vejledning til dig som ny læge.</p><p id="p1">Fremad Valby har for alvor fået noget at se til i Danmarksserien, som holdet rykkede op i efter sidste sæson.</p><p id="p2">Men at Danmarksserien er en noget skrappere række end Københavnsserien er vist gået op for de røde, der i DS møder en del tidligere divisionshold som Vanløse, NB Bornholm og senest AB Tårnby, der mødte op i Valby Idrætspark i lørdags og var ubeskedne nok til at snuppe alle tre point efter en 2-5 sejr.</p><p id="p3">Efter resultatet er Fremad Valby placeret på en sidsteplads med bare fem point efter otte spillerunder -efter en vundet kamp (3-0 over SC Egedal) og to uafgjorte (Roskilde KFUM og Vanløse).</p><p id="p4">På lørdag skal Fremad Valby en tur til Tårnby Stadion, hvor Kastrup står klar kl. 13.</p><p id="p5">Hjemmeholdet er et af Danmarksseriens middelmådige hold, men Fremad Valby vil få rigeligt at se til alligevel.</p><p id="p6">I bunden skal Fremad Valby konkurrere med seks andre hold om nedrykning -så mange ryger ud i denne sæson. Men Fremad Valby er trods sidstepladsen kun fire point fra den rigtige side af stregen. Værre er det ikke.</p><p id="p1">Ifølge dagsordenen for Valby Lokaludvalgs møde i går vil udvalget støtte udgivelsen af en bog, der handler om solcelleanlæg i bydelen.</p><p id="p2">Valby Lokaludvalg er ligesom Miljøpunkt Valby med i projektet " Green Solar Cities".</p><p id="p3">En del af projektet har været opsætningen af en række solcelleanlæg i Valby. Projektet er en naturlig del af " Valby Solcelleplan", der blev formuleret i år 2000 af Valby Bydelsråd.</p><p id="p4">I bydelen er der opsat solceller på private villaer og andelsforeninger, skoler, kulturhuse, sportshaller og haveforeninger.</p><p id="p5">Der er nu skrevet en bog, der fortæller om de mange solcelleanlæg i Valby. Det drejer sig om både de offentlige anlæg og erfaringer fra private, der har fået opsat solcelleanlæg.</p><p id="p6">Formålet med bogen er altså primært at inspirere borgere til indkøb af private solceller - sekundært at udbrede kendskabet til Valby Solcelleplan.</p><p id="p7"><br /><em style="bold">Bogen er ikke til salg</em></p><p id="p8">Bogen bliver trykt i 2000 eksemplarer, og den er ikke beregnet på salg. Den skal uddeles primært til organisationer, håndværkere o. lign., der arbejder med solceller og således er i kontakt med potentielle kunder. Desuden bliver bogen distribueret f. eks. via biblioteker, hvor andre borgere kan gøres opmærksom på mulighederne.</p><p id="p9">Bogen vil desuden kunne omdeles på Valby Kulturdage samt til en energimesse, der forventes afholdt til efteråret.</p><p id="p10"><br /><em style="bold">Valby betaler</em></p><p id="p11">Budgettet for bogen er på 61.000 kr. Som en del af medfinansieringen af projektet skal Valby Lokaludvalg i alt bruge 10.000 euro ( 76.000 kr., red.). Heraf refunderes 5.000 euro ( 38.000 kr., red.) efter afslutningen på projektet i 2012.</p><p id="p12">Derfor foreslås det, at Valby Lokaludvalg som en del af denne udgift afholder udgiften til trykning af bogen, i alt 37.000 kr.</p><p id="p1">De ca. 100 forretninger, som er medlem af Cityforeningen, har indgået partnerskab med Valby Bladet. Sammen vil foreningen og avisen øge fokus på handelslivet i Valby med fælles aktiviteter og samlet markedsføring.</p><p id="p2">Formanden for Valby Cityforening, redaktør Karsten Madsen lægger ikke skjul på sin begejstring for det ny samarbejde:</p><p id="p3">- Den enkelte forretning har den fordel, at de ikke hver for sig og hele tiden skal drøfte priser med mediernes konsulenter. Vi har indgået en fordelagtig prisaftale, og sammen aftalt et spændende koncept, for både butikker og borgere i bydelen.</p><p id="p4">- Vi er sikret en samlet markedsføring i Valby Bladet af Cityforeningens medlemmer og har skabt en nær kontakt til Valby Bladets redaktion. Det er vi altsammen utroligt tilfredse med. Valby Bladet og Valby Cityforeningen vil gerne understøtte bydelens vækst og udvikling. Vi har fælles mål. Nemlig et spændende og levende Valby, siger Cityforeningens formand.</p><p id="p5">- Valby Bladet vil med vores samarbejde cementere og udbygge sin position som bydelens dominerende avis og herigennem blive en fin supplerende platform til vores egne medier, et nyhedsbrev og Valby Lokal TV, siger Karsten Madsen.</p><p id="p6"><br /><em style="bold">Store planer</em></p><p id="p7">Valby Cityforening ligger i det hele taget ikke på den lade side: - Vi har inviteret Slinger Towns seks mands jazzband til at underholde i Valby Langgade og på Tingstedet om formiddagen lørdag 22. august. Vi vil se, om det vil appellere til publikum og trække kunder til vores forretninger. Desværre har vi måttet droppe at have musik i Toftegårds alle. Det er et pladsspørgsmål. Vi vil prøve at finde en løsning til næste gang. Men et orkester vil hindre den fri passage, siger en beklagende formand for Cityforeningen.</p><p id="p8">Karsten Madsen håber, at foreningens medlemmer vil lette på deres egen pengekasse:</p><p id="p9">- Fra foreningens side sætter vi nye aktiviteter i gang hele det kommende år for at byde krisen trods. Derfor skal den enkelte butik også bakke op med god markedsføring gennem Valby Bladet, med særligt gode tilbud og f.eks. særlig meget synlighed i gadebilledet denne lørdag formiddag, understreger han. </p><p id="p10">Cityforeningen vil i slutningen af september lave "beer by night", hvor Valbys borgere og alle andre vil kunne hygge og more sig med åbne butikker:</p><p id="p11">- Her gælder det samme. Vi arbejder sammen med Valby Bladet om også at gøre det aftenarrangement til en succes, siger Karsten Madsen, der ikke lægger skjul på, at han er rigtig godt tilfreds med det kommende samarbejde:</p><p id="p12">- Mange af vore medlemmer vil glæde sig over de konkurrencedygtige priser. Men jeg er personligt endnu mere obs på, at vi nu sammen kan udvikle aktiviteter og får kræfter til at markedsføre Valby. Også uden for bydelen, siger Valby Cityforenings formand. </p><p id="p13">Valby Bladet og Valby Cityforening har indgået en ambitiøs alliance, hvor nye spændende aktiviteter og en mere markant og fælles markedsføring af det lokale handelsliv står øverst på dagsordenen. </p><p id="p1">En person er tirsdag omkring klokken 13.30 blevet ramt af et lyntog ved Valby Station. Det oplyser DSB, som fik meldingen om ulykken klokken 13.40.</p><p id="p2">Personpåkørslen får dog ikke væsentlige konsekvenser for togtrafikken til og fra København, da lyntogene sendes uden om Valby og til Ny Ellebjerg. Herfra kan passagerer, der skal til Valby, tage S-toget, som kører på andre skinner end lyntogene.</p><p id="p3">Brandvæsen og politi er ved at rydde op efter ulykken. Den påkørte persons tilstand kendes endnu ikke.</p><p id="p4">BNB</p><p id="p1">København, mandag</p><p id="p2">Togtrafikken Valby Station er genoptaget, men er fortsat uregelmæssig efter personpåkørsel.</p><p id="p3">Efter at der tidligere mandag aften var en personpåkørsel ved Valby Station, har politiet givet lov til, at S-togene igen må køre mellem Valby og Københavns Hovedbanegård, oplyser DSB.</p><p id="p4">- Vi kan desværre ikke helt følge køreplanen. Vi regner med, at vi kan køre efter planen igen hurtigst muligt, skriver DSB på sin hjemmeside klokken 21.29.</p><p id="p5">Derudover skriver DSB, at alle intercity- og regionaltog igen standser på Valby Station, da politiet er færdige med deres arbejde ved stationen.</p><p id="p6">Tidligere på aftenen havde togtrafikken omkring Valby Station været indstillet på grund af en personpåkørsel, oplyser vagtchef Kristian Aaskov fra Københavns Politi.</p><p id="p7">Påkørslen fandt sted klokken 20.40.</p><p id="p8">- Det er formentlig et selvmord, som det ser ud nu, siger Kristian Aaskov.</p><p id="p9">/ritzau/</p><p id="p1">FORSØGSOMRÅDE: Fra 1. maj og året ud får Valby stillet en »kvartermanager« til fri disposition, der på forsøgs-basis skal være med til at skabe et attraktivt og sammenhængende handelsliv i det centrale Valby.</p><p id="p2">Kvartermanager-modellen er ny i Danmark, men er blandt andet udbredt i Hamburg og andre tyske byer, hvor såkaldte kvartermanagere via events, koordinering og samarbejde med og mellem butikkerne er med til at sikre et levende og attraktivt lokalt handelsliv. Og nu skal modellen afprøves i København -hvor det centrale Valby er blevet udvalgt som forsøgsområde.</p><p id="p3">Formålet med pilotprojektet er at afprøve kvartermanagerkonceptet med henblik på at drage erfaringer, der efterfølgende kan bruges til at udvikle og styrke det lokale handelsliv i de øvrige københavnske bydele.</p><p id="p4">Pilotprojektet er finansieret af Københavns Erhvervsservice i samarbejde med Områdefornyelsen Gl. Valby, Valby Lokaludvalg og det lokale handelsliv -og afsluttes ved udgangen af 2013.</p><p id="p5">Sigtet er dog, at projektet, hvis ellers erfaringerne er positive -og der opnås tilstrækkelig finansiering, skal gøres permanent samt udbredes til andre bydele i København.</p><p id="p6">Skal skabe partnerskab Baggrunden for pilotprojektet er den enkle, at Københavns Kommune vil sikre Københavns position som overordnet butiks-og oplevelsescenter i Øresundsregionen samt sikre alsidige indkøbsmuligheder i alle bydele. Overordnet set skal kvartermanageren i samarbejde med lokale aktører udtænke og gennemføre innovative, eksperimenterende initiativer, som kan berige lokalområdet og udvikle et mere attraktivt handelsliv.</p><p id="p7">Kvartermanageren skal således gennem sit arbejde skabe et interessentfællesskab og/ eller et forpligtende partnerskab blandt interessenter i lokalområdet, herunder lokaludvalg, handelsforeninger, Grønt Erhverv Valby, udlejere af erhvervslokaler og det lokale indkøbscenter. Interessentfællesskabet/ partnerskabet har til formål at bidrage til en erhvervsmæssig udvikling af lokalområdet.</p><p id="p1">Allerede 16 af Valbys cafeer, kroer og resturanter har sat klimaet på menu-kortet. De er blevet en del af Københavns Kommune udviklet konceptet Klima+ restauranter, som i sin enkelthed gør det let og gennemskueligt for sultne københavnere at få et godt måltid mad, vel og mærke uden dårlige bismag af global opvarmning.</p><p id="p2">Men Miljøpunkt Valby og Valby Handelsforening vil længere end det. De vil have flere med på vognen, så Valby kan blive kendt som Københavns grønne spisested.</p><p id="p3">» Vi er godt på vej mod målet, og har både cafeer eller restauranter i Folehaven, Vigerslev-området og det centrale Valby med. Men vi mangler at få de sidste på Valby Langgade og nogle i Ålholm med, før man kan spise klimavenligt i hele Valby « fortæller Louise Groth-Michelsen fra Miljøpunkt Valby.</p><p id="p4"><br /><em style="bold">The green team</em></p><p id="p5">Derfor vil restauranter og cafeer i Valby på fredag kunne få besøg af » The green team « , som består af Thomas fra Miljøpunkt Valby og Camilla Chistiansen fra Viktoriaklinikken og Valby Handelsforening, hvis egen akupuktur-klinik også er Klima+ virksomhed.</p><p id="p6">» Jeg vil gerne bruge lidt tid på at få flere med, da jeg synes vi alle skal tage ansvar for vores klima og miljø. Og det her klima+ koncept er altså en god hjælp at få til at komme i gang « lyder det fra Camilla.</p><p id="p7">Der er nemlig både mulighed for gratis energirådgivning samt råd om klimarigtig kost. Og så er der endda mulighed for at få besøg af topmødedeltagere, da de hver vil få udleveret et kort med Københavns Klima+ resturanter.</p><p id="p8">Derudover lover Miljøpunkt Valby alle der melder sig på fredag på månedens kort med alle Valbys klima+ restauranter. Så lokkemiddel er der nok af..</p><p id="p9">» Ca. 1/ 3 af vores påvirkning af klimaet stammer fra den mad, vi spiser og da vi helt selv er herre over hvad vi spiser og hvordan vi tilbereder den, er maden jo et område hvor man relativt let selv kan nedbringe sit CO2 udslip « lyder det fra Thomas fra Miljøpunkt Valby.</p><p id="p1">SVAR: I Valby Bladet 7. januar kalder Kim Løfholm et kunstprojekt, der indtil videre har udsmykket seks gavle og sat Valby på landkortet for ' et fjollet og helt igennem værdiløst projekt for bydelen'. Det må stå for Kim Løfholms egen regning.</p><p id="p2">Det er da også bemærkelsesværdigt, at Liberal Alliance selv stemte for bevillingen på 50.000 kr. til projektet.</p><p id="p3">Man kunne dog få det indtryk ud fra indlægget, at Lokaludvalget finansierer hele projektet. Valby Fortællinger er et projekt igangsat af Områdefornyelsen Gl. Valby på baggrund af deres borgerinddragelse og arbejde med bydelen.</p><p id="p4">Projektet er blevet til med en lokal investering på godt 750.000 kr. Områdefornyelsen står for den største investering, og Valby Lokaludvalg har bidraget med 50.000 kr. Projektet har indtil videre hentet to mio. kr. hjem til Valby fra Statens Kunstfond.</p><p id="p5">Valby Fortællinger er en serie meget unikke stykker gavlkunst, som skaber daglig glæde for Valbyborgerne og har stor værdi i at brande Valby som kulturel bydel. Værket ' regn søvn blå kys', et neondigt af Søren Ulrik Thomsen på en husgavl ved Langgade St., skaber liv og lys i et udfordret område og har fået meget positiv opmærksomhed og omtale i lokale og nationale medier.</p><p id="p1">JULEHYGGE: Søndag den 27. november kl. 10 skydes julen ind i Valby. Hele dagen vil Valby stå i julens og vinterens tegn, idet hele Valbys handels-og kulturliv er gået sammen om at skabe en rigtig hyggelig juledag i Valby. Husk at sætte kryds i kalenderen.</p><p id="p2">Valby Lokaludvalg har givet søndagen følgende kommentar med på vejen: »Forestil dig første advent i Valby. Mor og søn er med i Valbys juleløb kl. 10.30. Efter et hurtigt bad går turen tilbage til gaderne, hvor det økologiske julemarked på Tingstedet, kunsthåndværkermarkedet i Prøvehallen, tøjbyttemarkedet på Porcelænstorvet nu er åbnet, ud over at butikkerne har særlige juletilbud. Resten af familien har spist lune vafler og pandekager lidt oppe af gaden, mens de aktive har været hjemme i bad. Biblioteket har julefortællinger for børn og Valbys caféer sælger glögg til at varme de kolde fødder.</p><p id="p3">Klokken fire da lyset forsvinder tændes lysene på juletræet på Tingstedet af brandmænd og der deles slikposer ud til børnene. Dagen rundes af klokken fem, hvor skøjtebanen på Toftegårds Plads åbner sæsonen med skøjtende nissepiger og risengrød. Sådan kan en juledag i ro og mag se ud i Valby.« Og fortællingen er ikke slut endnu. Der kommer i disse dage stadig flere aktiviteter til.</p><p id="p4">Kultur Valby, Spinderiet, Cityforeningen, Valby Handelsforening og Valby Lokaludvalg står indtil videre bag idéen.</p><p id="p5">Samlet vil de skabe så mange julearrangementer på én dag som muligt. mif.</p><p id="p1">En personpåkørsel ved Valby Station giver i øjeblikket forsinkelser i togdriften.</p><p id="p2">Politiet arbejder netop nu ved sporene ved Valby Station.</p><p id="p3">Enkelte S-tog må køre stille igennem stationen, men ingen der kører ingen fjern- og regionaltog på strækningen mens politiet udfører deres arbejde.</p><p id="p4">DSD ved endnu ikke, hvornår alle tog igen må køre gennem stationen, oplyses det på www.stog.dk</p><block><p></p></block><p id="p1">FODBOLD: Boldklubben Pioneren er fortsat ubesejret i foråret, efter at det lørdag blev til en 1-2 udesejr i Valby-lokalopgøret mod Valby Boldklub.</p><p id="p2">Efter 0-0 ved pausen bragte Pionerens målræv, Tommy Andersen, gæsterne foran med 0-1. 12 minutter senere blev det også 0-2, da Pionerens 21-årige debutant, Mules Ssengendo, var på pletten. Begge Pionerens mål blev sat flot i scene af Danny Nielsen.</p><p id="p3">Pioneren dominerede kampens første 80 minutter i både spil og chancer. Alligevel var der spænding til det sidste, da Valby Boldklubs Kristian Abrahamsen seks minutter før tid reducerede til 1-2 og dermed indledte et afsluttende pres fra hjemmeholdets side.</p><p id="p4">Men altså uden resultat. bob.</p><p id="p1">FODBOLD: B93 løb ind i et tennisæg, da de onsdag gæstede Fremad Valby i Københavnsserien i fodbold.</p><p id="p2">6-0 vandt hjemmeholdet i Valby og stryger med sejren forbi Rønne fB i tabellen.</p><p id="p3">Fremad Valby ligger på andenpladsen med 34 point.</p><p id="p4">Rønne fB har 33 point på tredjepladsen, mens Skovshoved med 32 point indtager tredjepladsen. Skovserne har dog spillet en kamp færre end de to foranliggende konkurrenter.</p><p id="p5">kaas.</p><p id="p1">BORGERMØDE: Valby Idrætspark er under udvikling til et attraktivt idrætsområde for hele byen, hvor udviklingen blandt andet skal finansieres ved at frasælge nogle af arealerne omkring idrætsparken til erhverv. I det forslag til lokalplan og kommuneplantillæg, der i øjeblikket er i høring frem til 3. september, peges der på, hvilke områder der kan sælges, og hvad de kan sælges til.</p><p id="p2">Valby Lokaludvalg har skrevet et omfattende høringssvar til forslaget, der lægger vægt på, at salget af arealer, der ligger i direkte forbindelse med Valby Idrætspark, skal støtte op om området som idrætspark. Frasalget af områderne skal finansiere ombygningen af Club Danmark Hallen og den fortsatte udvikling af idrætsparken.</p><p id="p3">»Forslaget ligger i forlængelse af den strategiplan, som klubberne og idrætslivet selv har været med til at lave. Derfor er det meget væsentligt at få fundet de helt rigtige formuleringer i lokalplanen, der sikrer, at området til serviceerhverv skal have tilknytning til idrætten. Ellers kan vi risikere en række kontorbygninger ud mod Ellebjergvej, som ikke tilfører Idrætsparken noget nyt,« siger formand for Valby Lokaludvalg Michael Fjeldsøe i en pressemeddelelse og tilføjer, at det er helt afgørende, at der er politisk vilje og opbakning til at sikre udviklingen af Valby Idrætspark.</p><p id="p4">Borgermødet foregår mandag 25. august kl. 19 på Københavns idrætsefterskole på Julius Andersens Vej 25. Forslaget til kommuneplantillæg om Valby Idrætspark og Valby Lokaludvalgs høringssvar kan findes på Valby Lokaludvalgs hjemmeside: valbylokaludvalg. kk. dk.</p><p id="p1">VALBY: Valby Kirke holder påskevesper.</p><p id="p2">Vesperen, som er en aftengudstjeneste med gregoriansk liturgi, forestås af Gregorianerkoret fra Ringsted.</p><p id="p3">Som ved en almindelig gudstjenester er der fællessalmer, bøn og velsignelse, men tjenesten holdes i gammelkirkelig ånd med skønsang af otte »munke«. Der er fri entre og vesperen er onsdag den 18. april klokken 19.</p><p id="p1">ØKONOMI: Hvert år fordeler politikerne bag budgetforliget det forgangne år de millioner, der bliver til overs. Den såkaldte overførselssag, har i år skuffet i Valby.</p><p id="p2">Et generelt efterslæb på skolerenoveringer har taget størstedelen af puljen, men alligevel havde man i lokaludvalget regnet med, at der blev nævnt, hvad man ville gøre med lokale projekter som Smedestræde-grunden og broen over Folehaven.</p><p id="p3">»Ser man på det kort, der er sendt ud med bilagene, er det tydeligt, at man har sørget for at samtlige bydele i København har fået noget -undtagen Valby og Sydhavnen. Det er meget markant,« siger formand for Valby Lokaludvalg Michael Fjeldsøe til Valby Bladet. / 2-3.</p><p id="p1">Frem til d. 10. december 2009 kan du som borger i Valby besvare et spørgeskema, der skal hjælpe Valby Lokaludvalg til at skabe en bedre udvikling i bydelen.</p><p id="p2">-Det tager kun nogle få minutter at svare på spørgsmålene, forsikrer lokaludvalgets sekretær, Rikke Wesch. Hun håber, mange borgere vil tage sig tid til at svare. For som hun siger: -Vi vurderer, at svarene vil være meget værdifulde for det nye Valby Lokaludvalg, der nedsættes ved repræsentantskabsmødet d. 1. februar 2010.</p><p id="p3">Ved at gå ind på lokaludvalgets hjemmeside: www.valbylokaludvalg.</p><p id="p4">kk.dk kan du klikke direkte ind på spørgeskemaet og deltage i lodtrækning om tre gavekort a 600,-til en caféoplevelse i Valby, lyder det fra lokaludvalget.</p><p> Frem til den 29. april skal der benyttes togbusser på strækningen Frederikssund - Valby, oplyser Banedanmark i en pressemeddelelse.<br /></p><p id="p1">Hele strækningen er spærret for togtrafik i Store Bededagsferien, da der opsættes 70 nye kørestrømsmaster mellem Valby Langgade og Flintholm Station. Ifølge Banedanmark dateres de gamle master tilbage fra 1941 og er så slidte at både master og fundamentet skal udskiftes.</p><p id="p2">Fundamenterne er blevet lagt i påske, nu mangler der bare opsætningen af masterne på strækningen.</p><p id="p3">Derudover lægges der nye skinner ud langs hele strækningen og ved Frederikssund fornyer Banedanmark banens afvanding med nye rør.</p><p> To personer er kommet til skade i forbindelse med en personpåkørsel på Valby Station mandag morgen.<br /></p><p id="p1">Tilsyneladende er en mand blevet ramt af et tog, hvorefter vedkommende blev kastet tilbage på perronen. Her ramte han en anden person, der fik et hovedtraume.</p><p id="p2">Det oplyser vagtchef Michael Andersen fra Københavns Politi til Jyllands-Posten. Det er ikke klart, hvor slemt de to personer er tilredt.</p><p id="p3">Episoden betyder samtidig, at togdriften er ramt. Men fra klokken 8.30 kan togene igen passere Valby Station.</p><p id="p4">Først klokken cirka 9.30 vil togene dog have rystet alle forsinkelser af sig, oplyser DSB.</p><p id="p1">BIOGRAF: Bio-Huset i Lemvig har som regel en familiefilm på programmet i juledagene, og denne jul er ingen undtagelse.</p><p id="p2">Fra den 25. december og frem til den 3. januar kan man se » Villads fra Valby « i Lemvigs biograf.</p><p id="p3">I samme periode vises » Star Wars: The Force Awakens « som aftenfilm.</p><p id="p4">» Villads fra Valby « følger den seks-årige Villads i skolen og derhjemme. Han løber ofte ind i problemer, fordi han er god til at lege. Det kan være forbundet med konsekvenser og ikke mindst være i konflikt med de voksnes regler. Det er en moderne udgave af Emil fra Lønneberg.</p><p id="p5">» Villads Fra Valby « -serien er skrevet af Anne Sofie Hammer og den første bog udkom i 2009, og siden er historierne om Villads og alle hans gode ideer, som de voksne ikke altid forstår at påskønne, kun vokset i popularitet. Sig » Villads « og børn, pædagoger, lærere og forældre er med på, hvem vi taler om.</p><p id="p6">Samlet er der solgt næsten 100.000 bøger om Villads fra Valby. Hertil kommer udlånet på bibliotekerne og skolebibliotekerne.</p><p id="p7">» Villads fra Valby « er også kendt fra DR Ramasjangs godnathistorier og podcast.</p><p id="p8">Det er Regner Grasten Film, der har produceret » Villads fra Valby « . Regner Grasten Film står bag større familiesucceser som filmene om » Anja og Viktor « og » Krummerne «.</p><p id="p9">Instruktør spiller selv med Det er Frederik Meldal Nørgaard, der både har instrueret og skrevet manuskriptet.</p><p id="p10">Frederik Nørgaard spiller også Villads' far sammen med Iben Dorner, som spiller Villads' mor. Som naboparret møder vi Patricia Schumann og Caspar Phillipson. Villads spilles af Luca Reichardt Ben Coker, der også var Grunk i den sidste Krummefilm.</p><p id="p11">Frederik Nørgaard siger om » Villads Fra Valby « : » Jeg har selv børn i 1. Klasse, og jeg oplever, at ungerne alt for tidligt behandles som voksne. Fri leg og retten til at være barn er afløst af lange skoledage, resultatorieneret leg og direct marketing. Iphones, hysteriske amerikaniserede film og reality-tv samt sociale medier gør børn mere selvbevidste i en al for ung alder. » Villads Fra Valby « er en modreaktion mod den bevægelse.</p><p id="p12">En kærlighedserklæring til fri fantasi og leg. For selvom Villads også må lære konsekvensen, når legen bliver for voldsom, så er det de voksne i hans verden, der skal lære den egentlige lektie; nemlig at møde børnene på deres præmisser «.</p><p id="p13"><br /><em style="bold">For børn og voksne</em></p><p id="p14">Villads er filmens hovedkarakter, og vi følger hans oplevelser af verden. Næsten frit associerende tager den ene sekvens den anden, suppleret af stemninger, der er med til at gøre filmen genkendelig for et publikum bestående af børn og voksne.</p><p id="p15">Børnene vil kunne spejle sig i Villads og hans gøren og laden, mens forældrene vil blive mindet om deres egen barndom, og hvordan det var at se verden i børnehøjde.</p><p id="p1">BOKSNING: Valby IK var repræsenteret med hele fire boksere, da Sjællands Amatør Bokse-Union ( SABU) i weekenden stillede med et fælles unionhold mod et tilsvarende polsk hold fra Gdansk.</p><p id="p2">Den dansk/ polske unionsmatch blev bokset i Chojnice i Polen og endte uafgjort 5-5. Fire af de fem danske point blev sikret af de fire Valby IK-boksere, der således forsvarede de danske farver på bedste vis.</p><p id="p3">Både Sarah Olsen ( fjervægt -57 kg), Kevin Uche ( mellemvægt -75 kg) og Hamza Solh ( letsværvægt -81 kg) vandt deres kamp med dommerstemmerne 3-0, mens Ritti Dayson ( mellemvægt -75 kg) stoppede sin polske modstander i 2. omgang. bob.</p><p id="p1">MILJØ-NETVÆRK: Der var god snak og erfaringsudveksling på Cafe L'Orange da miljøgruppen i Valby Lokaludvalg forleden havde inviteret butikker, virksomheder og handelsforeninger i Valby til netværksmøde.</p><p id="p2">Netværket har fokus på grøn vækst og energibesparelser, og på mødet blev det besluttet at kalde netværket Grønt Erhverv Valby -og mødes igen til maj.</p><p id="p3">På mødet var der blandt andet et oplæg af Ole Nielsen fra det lokale trykkeri PrinfoTrekroner.</p><p id="p4">De fik fx licens til svanemærkede tryksager tilbage i slutningen af 90' erne, men var allerede fra midt i 80' erne pionerer på området. Han fortalte om alle de forskellige produkter de kan producere miljøvenligt.</p><p id="p5">Spar på el-regningen Danny Dhir fra firmaet Lightzone havde en kuffert fyldt med LED pærer, som der var stor interesse for. Her kunne deltagerne ved selvsyn opleve de forskellige former for LED pærer -og blive oplyst om, at de ved at udskifte til LED belysning kunne spare op til 85 % på elregningen. Derudover har de nye LED pærer en god farvegengivelse og der er sket en tredobling af lysudbyttet i forhold til tidligere. De kan brænde ca. 35.000 timer og næsten uden varmeafgivelse. De gode LED pærer har en Ra værdi på ca. 85-90. Ra værdien fortæller hvordan pærens lys bevirker farverne. Jo højere Ra værdi, jo mere naturlig er farverne. Fx er solens Ra værdi 100. Som de første har Lightzone også indført et leasing-system, hvor kunden leaser LED belysning og besparelsen bruges til finansiering, så virksomheden ikke har en reel udgift ved indkøb.</p><p id="p6"><br /><em style="bold">Kom og vær med</em></p><p id="p7">Også Shahriar Shams Ili fra Københavns Erhvervsservice deltog i mødet, og opfordrede deltagerne til at kontakte dem, hvis de havde spørgsmål. Målet med netværket er, at få sat endnu mere skub i det grønne erhvervsliv i Valby til glæde for indehavere og kunder. Miljøfokus kan være med til at brande butikkerne, udover at der også er økonomiske besparelser på fx elregningen.</p><p id="p8">Indtil videre deltager blandt andre Frisørhuset, Salon Organics, to handelstandsforeninger, PrinfoTrekroner, Ligthzone og kommende Valby Kino i netværket. Men der er plads til alle de butikker og virksomheder i Valby, der har lyst til at være med, så kom til det næste netværksmøde torsdag den 30. maj kl. 8-9.45 i Valby Kino, Gl. Jernbanevej 40, lyder opfrodringen fra Lokaludvalget.</p><p id="p9">På mødet vil Martin Boserup fra Valby Kino blandt andet fortælle om biografens grønne ideer og Jette Ebbekær Thomsen fra groconsult vil holde oplæg om grøn vækst. Derudover vil man drøfte begrebet " grøn" og der vil være tid til at netværke og udveksle erfaringer.</p><p id="p10">»Og det er ganske gratis at deltage i netværksmødet og miljøgruppen byder på kaffe og lidt at spise,« fortæller miljømedarbejder Dorte Grastrup-Hansen, som gladeligt tager mod tilmeldinger på mail zm5y@okf. kk. dk senest 21. maj.</p><p id="p1">INGEN REDNINGSKRANS: Så kan Københavns Energi godt gå i gang med at hvæsse skærbrænderne.</p><p id="p2">For i torsdags fik selskabet den ønskede tilladelse til at nedrive Gasbeholderen i Valby Idrætspark. I modsætning til i Folketinget, havde Enhedslisten ingen allierede på Københavns Rådhus, da de forsøgte at redde bydelens vartegn.</p><p id="p3">»Jeg forsøgte at få sendt sagen tilbage til økonomiudvalget, da der efter vores mening fortsat er en lang række uafklareede forhold omkring gasbeholderens og matriklens videre skæbne. Hvad skal den 20.000 kvm store matrikel f.</p><p id="p4">eks. anvendes til. Skal Københavns Energi sælge den, hvis ja, hvorfor så ikke til kommunen og bruge den til baner i Valby Idrætspark osv.«, siger en dybt skuffet Jens Kjær: Der måtte se sit forslag forkastet og byttet ud med en tilladelse til Københavns Energi om nedrivning.</p><p id="p1">KONKURRENCE: Nybolig Søndermarken Valby og Sparekassen Sjælland står i samme telt under Valby Kulturdage.</p><p id="p2">Her kan man deltage i konkurrencen ' Kender du din by, Valby', hvor man skal gætte, hvilket område billeder af huse er taget. I Valby kan man se det på den måde, husene er bygget og står i forhold til hinanden.</p><p id="p3">For eksempel i Forfatterkvarteret, i Carlsbergkvarteret og i Den Hvide By.</p><p id="p4">Der vil være to flotte præmier til vinderne, hvor der trækkes lod blandt dem, som har svaret rigtigt. Der vil være balloner og andre ting til uddeling og lidt godt til ganen. Endelig vil man selvfølgelig kunne få gode råd om bolig og boliglån.</p><p id="p5">jma.</p><p id="p1">INDBRUD: Der er god grund til at forebygge indbrund og være sikker på sine forsikringer for tiden. Julen er traditionelt næsten en lige så stor højtid for indbrudstyvene, og derfor har Københavns Kommunen netop, som en anden juletradition, lanceret kampagnen ' Stop indbrud -start snakken', for at gøre tyveknægtenes liv lidt mere besværligt.</p><p id="p2">Overborgmester Frank Jensen (S), Valby Lokaludvalg og politiet tog sidste onsdag opstilling i Spinderiet for at trykke hænder, servere gløgg og gøre opmærksom på kampagnen.</p><p id="p3">Og Valby er ikke tilfældigt udvalgt, for faktisk er bydelen en af de mest indbrudsplagede i byen.</p><p id="p4">I 2014 blev der anmeldt 6,8 indbrud per tusinde indbyggere i Valby, og det er et godt stykke over snittet i København. Til sammenligning bliver der kun anmeldt 1,4 indbrud på Christianshavn og tallet er 1,9 på Vesterbro.</p><p id="p5">Fælles for de bydele, som er meget plagede af indbrud, er, at de har mange parcelhuse, så der er en naturlig forklaring.</p><p id="p6">Men så slemt står det alligevel ikke til. Generelt er antallet af anmeldte indbrud i København på hastig retur. Sammenligner man antal anmeldelser fra 1.-3. kvartal i perioden 2010 -2015 er der sket et fald på 55 procent fra 3394 til 1508 indbrud.</p><p id="p7">Men altså alligevel: Sig lige til din nabo, hvis du/ I ikke er hjemme i julen.</p><p id="p8"><br /><em style="bold">Fakta</em></p><p id="p9"><br /><em style="bold">FLEST INDBRUD PR. 1000 INDBYGGERE</em></p><p id="p10">Brønshøj-Husum: 8,6 Vanløse: 8,1 Valby: 6,8 Indre Nørrebro: 6,1 Hele København: 4.7 Kilde: Københavns Kommune.</p><p id="p1">BEVÆGELSE: Eleverne i 4.-9.</p><p id="p2">klasse på Valby Skole er nogle af dem, som keder sig mest i København.</p><p id="p3">Her svarer 32 procent, at de »meget tit« eller »tit« keder sig i undervisningen.</p><p id="p4">Gennemsnittet for hele København er 26 procent. På nogle skoler er andelen helt nede på 14 procent.</p><p id="p5">Det er et uhyggeligt højt tal for Valby Skole, mener elevrådsformand Renas Abdella.</p><p id="p6">»Vi vil gerne have, at alle børn er engageret i skolen, for så får den enkelte elev et højt fagligt niveau, som også kan være med til at styrke de andre elever. Vi må tale med de elever, som keder sig, så det kan blive forbedret,« siger formanden.</p><p id="p7">Han vurderer, at kedsomheden kan hænge sammen med manglende bevægelse.</p><p id="p8">»Skoledagen er blevet længere, men vi har på Valby Skole ikke fået bevægelse ind i undervisningen, som man skal have,« siger han.</p><p id="p9"><br /><em style="bold">Leder vil i dialog</em></p><p id="p10">Skolelederen på Valby Skole er ikke tilfreds med resultatet, hvis det dækker over, at eleverne er utilfredse med undervisningsformerne.</p><p id="p11">»Det må godt være kedeligere at gå i skole end at gå til fodbold, men hvis det er måden, vi gør det på, så skal vi i dialog med dem om, hvordan vi gør det,« siger Lise Andersen.</p><p id="p12">Fra næste skoleår får eleverne løbende flere samtaler med lærerne omkring læring, hvor det vil være muligt at tale om læreprocessen, hvilket ifølge lederen kan være med til at forebygge mod kedsomhed.</p><block><p><br /><em style="bold">Send os et tip</em> </p></block><p id="p1">En personpåkørsel ved Valby Station giver fredag aften forsinkelser i togdriften.</p><p id="p2">Politiet arbejder netop nu ved sporene ved Valby Station, skriver bt.dk.</p><p id="p3">Enkelte S-tog må køre stille igennem stationen, men der kører ingen fjern- og regionaltog på strækningen, mens politiet arbejder på stedet.</p><p id="p4">DSD ved endnu ikke, hvornår alle tog igen må køre gennem stationen, oplyses det på www.stog.dk</p><p id="p1">Politiet har anholdt en mand for Valby-røveriet Foto: Jakob Jørgensen / POLFOTO</p><p id="p2">En mand er blevet anholdt på Vesterbro, efter at politiet fik sporet sig frem til sikkerhedskufferterne, der blev røvet fra pengetransporten ved Jyske Bank på Valby Langgade kl. 09.27 mandag morgen.</p><p id="p3">Røverne havde smidt partisansøm på vejene, for at hindre politiet i at følge efter. De truede også med maskinpistoler.</p><p id="p1">Som ung murerlærling i den lille fynske by Gislev forestillede Brian Abildgaard sig næppe, at han en dag skulle få ansvaret for at udvikle en hel bydel, endda i København.</p><p id="p2">Men sådan har karrieren formet sig for 41-årige Abildgaard, som i dag har det overordnede ansvar for at få færdigbygget og udlejet det nye grønttorv, Copenhagen Markets i Høje Taastrup, og ikke mindst at få udviklet grunden under det nuværende grønttorv i Valby med 2.500 boliger til en projektsum omkring syv milliarder kroner.</p><p id="p3"><br /><em style="bold">Skolebænk og projekter</em></p><p id="p4">Da lærebrevet udi mursten og mørtel var i hus, tog Brian Abildgaard fat på ingeniørstudiet.</p><p id="p5">Straks efter eksamen i 1999 fik han job i NCC Asfalt, og så var karrieren i gang. Han var ude på byggepladser, styrede projekter fra et rådhus og i flere private virksomheder - og imens skiftede geografien.</p><p id="p6">»Jeg er nærmest flyttet med projekterne,« siger han, men ægtefællen, som han mødte som 17-årig, er fulgt med. De senere år har familien haft base i hovedstaden, og det var også her han kom i kontakt med Grønttorvet.</p><p id="p7">Et nyt grønttorv var nemlig et sandsynligt byggeri for Pihl &amp; Søn, hvor han var projektchef.</p><p id="p8">Fra januar 2011 blev han ansat af bygherren selv, Grønttorvet København, som er ejet af cirka 135 grossister inden for frugt, blomster og grøntsager.</p><p id="p9">Deres plan havde længe været at rykke den store handelsplads fra det efterhånden trange Valby og ud til det åbne Høje Taastrup, tæt ved motorveje, og efterhånden var planerne ved at blive til virkelighed.</p><p id="p10">Brian Abildgaard blev derfor hyret til dels at stå for byggeriet, dels at jagte en investor, der ville købe og udleje Copenhagen Markets.</p><p id="p11">Desuden skulle de efterhånden gamle planer om at udvikle kæmpegrunden i Valby støves af og fornyes, så andelshaverne kunne skimte indtægter og overskud herfra.</p><p id="p12"><br /><em style="bold">Et projekt ad gangen</em></p><p id="p13">Copenhagen Markets har fået ejendomsfonden Nordic Real Estate Partners som investor, og i Valby er opgaven enten at sælge hele projektet - som er døbt Ny Valby - til en eller flere investorer eller at opdele det og så udvikle og sælge mindre bidder ad gangen.</p><p id="p14">Det åbne mandat betyder, at Brian Abildgaard ikke kender sin egen fremtid i Valby.</p><p id="p15">Foreløbig er han i gang med mindre projekter i hjørner af grunden. Men slår en storinvestor til, ved han ikke, om han kan blive i jobbet eller bliver afløst af køberens egne folk.</p><p id="p16">Det lader dog ikke til at hue byggemanden, der er vant til tidsafgrænsede projekter.</p><p id="p17"><br /><em style="bold">Vild med Valby</em></p><p id="p18">Trods de fynske rødder har familien længe boet i den centrale del af Valby, ikke langt fra Tingstedet og Spinderiet-butikscentret fra 2007, og Brian Abildgaard oplever en bydel i blomstrende forvandling: »Valby er gået fra at være sin egen lille landsby til at være en del af byen, og ikke mange bydele har gennemgået samme udvikling. Først i midtbyen med Spinderiet og 10-15 nye spisesteder, så med boliger på den store FLS-grund og nu Valby Syd med blandt andet Grønttorvet.«.</p><p id="p19">nohe@berlingske.dk </p><p id="p20"><br /><em style="bold">Fakta: BLÅ BOG</em></p><p id="p21"><br /><em style="bold">Brian Abildgaard</em></p><p id="p22">Alder: 41 år.</p><p id="p23">Uddannelse: 1995-1999: Bygningsingeniør, Odense Teknikum.</p><p id="p24">1991-1995: Uddannet murer.</p><p id="p25">Karriere: Siden 2011: Direktør i Grønttorvet/ Ny Valby.</p><p id="p26">2008-2011: Projektchef i Pihl &amp; Søn.</p><p id="p27">2005-2008: Byggeleder i NCC Bolig og Kay Wilhelmsen.</p><p id="p28">2002-2005: Ingeniør i Roskilde Kommune.</p><p id="p29">2000-2002: Afdelingsleder i byggemodningsfirmaet FMT.</p><p id="p30">1999-2000: Salgs-og projektchef i NCC Asfalt.</p><p id="p31">Privat: Bor med ægtefælle og børnene på otte, ti og 13 år i Valby.</p><p id="p32">Fritiden bruges gerne på rejser til Italien og på at vedligeholde det 99 år gamle hus.</p><p id="p1">FODBOLD SERIE 2: Valby Boldklub har vist stor stabilitet på det seneste. Holdet er ubesejret i de seneste seks kampe. Søndag var Martin E. Jensens tropper den ene part i et målrigt opgør, da Sunred Beach tog imod på Ryparkens kunstgræs.</p><p id="p2">Ansar Yawar bragte Valby Boldklub foran 1-0. Sunred Beach udlignede, men scoringer af henholdsvis Nick Hofland og Kristian Abrahamsen betød 3-1 til ' de lyseblå'. Inden pausen fik hjemmeholdet bragt spændingen tilbage i opgøret ved at reducere til 3-2.</p><p id="p3">I 2. halvleg øgede den tidligere frem'er, Patrick Støckel, til 4-2. Sunred Beach fik endnu en gang reduceret, men Jakob Myggen afgjorde kampen med sin scoring til resultatet 5-3.</p><p id="p4">På lørdag den 12. oktober kl.</p><p id="p5">15.00 er der topopgør på Værkstedvej, når Valby BK tager imod førerholdet, B 1960. bob.</p><p id="p1">UD MED BORGERSERVICE: Skal Valbys bibliotek flyttes, for at gøre plads til endnu en betonklods, som passer smukt ind i Spinderiet? Nej!! Der er ikke behov for et nyt bibliotek i Valby. Valby har Københavns hyggeligste bibliotek med en helt speciel atmosfære, som kommer af den labyrintagtige indretning, med masse af små kroge, som indbyder til, at man kan sidde i ro og mag og fordybe sig i sit helt eget univers.</p><p id="p2">Pladsproblemet på Valby bibliotek er opstået efter kommunen har valgt at placere borgerservice på samme matrikel som biblioteket, og derfor må løsningen være at flytte borgerservice igen, evt. til nye lokaler på Smedestræde 2.</p><p id="p3">Her kunne man så evt. kombinere det med en ny teater sal, således at det ville være muligt at gøre det til en kulturel oplevelse at gå på borgerservice.</p><p id="p1">Valby Lokaludvalg konstituerede sig tirsdag 16. marts, hvor der skulle vælges formand og udpeges medlemmer til forskellige råd og udvalg.</p><p id="p2">Alt i alt et nyt spændende Lokaludvalg som skal til at sætte deres fingeraftryk på, hvad der skal ske i Valby. Et andet spændende nyt tiltag er, at Venstre har udpeget Karsten Madsen til at sidde i Lokaludvalget.</p><p id="p3">Det er i sig selv ikke noget problem.</p><p id="p4">Men selv samme person ønsker at optage tv fra møderne og i pauserne vil han interviewe politikerne.</p><p id="p5">Karsten Madsen driver samtidig en elektronisk avis, Valby Avis, hvor han også er journalist. Og det har allerede vist sig svært for ham at skille skidt fra kanel med de reportager og oplæg, som handler om Lokaludvalget.</p><p id="p6">Alle presseetiske regler tilsidesættes her, og for at undgå misforståelser bør nogen, eller Venstre, sige til deres repræsentant, at man ikke kan sidde som politiker, og samtidig skrive i sin helt egen avis om de sager, der behandles i Lokaludvalget.</p><p id="p7">Villy Sørensen 1. suppleant, liste A.</p><block><p>Venstre-politiker og tidligere chefredaktør Karsten Madsen skal lede den nystiftede Lokalavisen Valby. </p></block><p id="p1">VALBY: ATP Ejendomme har købt ejendommen Krumtappen 2 i Valby af Ejendomsselskabet Krumtappen 2, der er et datterselskab til det norske ejendomsselskab Oslo Areal, for cirka 100 millioner kr.</p><p id="p2">Ejendommen er på cirka 8.000 kvm., hvoraf kælderen udgør ca. 1.000 kvm. ATP Ejendomme har købt ejendommen med Københavns Kommune som lejer.</p><p id="p3">Konkret er det hjemmeplejen i Valby, der bliver bruger.</p><p id="p1">Formanden for Valby Bydelsråd, Ejner Jensen (S), har brystet sig af, at bydelsrådet har gjort meget for Valby.  Ejner Jensen vil gerne bedømmes for indsatsen for bydelens børn omkring skole- og institutionsforholdene.  Det forstår man ikke, fordi
Valby Bydelsråd indtil dato kun har generet de implicerede parter.  Reaktionerne fra skole- og institutionsbestyrelser taler deres utvetydige sprog herom.
Men Valby Bydel fortjener da ros med på vejen.  Forleden dag faldt mine øjne på et nyt skilt, som Valby Bydelsråd havde ladet opsætte ved Ellebjerg Station.  Her stod at læse at henkastning af affald ville blive politianmeldt - med hilsen fra Valby
Bydelsråd.  Et par plastikbægre lå henkastet, så der er vel en politianmeldelse på vej, selv om jeg har svært ved at forestille mig den typiske anmelder i en sådan sag.  Jeg kan heller ikke forestille mig et Valby-politi, der af egen drift kører sådanne
sager.  Vi kan jo næsten dagligt læse om et ikke bare bemandingstrængt politi, men om drastiske nedskæringer af traditionelle politiforretninger.  Der bliver ikke længere passet godt på Valby-borgerne, men lige præcis samtidig ser bydelsrådet det som en
opgave for politiet, at der ikke henkastes papiraffald.</p><p id="p2">Men folkene i Valby Bydelsråd, for hvem ingen sag er for lille eller for dum, burde kaste blikket nogle meter ned af Blushøjvej fra det famøse skilt.  Hele vejstykket ligger hen som en losseplads, og en fodgænger har problemer med at komme frem
langs fortovet.  Den Valby-autoriserede skilteopsætter har ikke kunnet undgå at se svineriet.  Politiet kører endvidere også i området, uden at det har nogen effekt, men enten læser politiet ikke skilte, eller også er kontakten mellem bydelsråd og politi
ikke eksisterende.  Her kunne der ellers være en noget mere værdig sag at forfølge end henkastning af et plastikbæger eller en serviet.
Valby Bydelsråd ser man her i en nøddeskal.  Det er uprofessionelt og uden evne til at sondre mellem skidt og kanel.  Valby er sine steder plaget af borgerskabte lossepladser, som giver Valby et ufortjent lidt laset image.  Her ligger der opgaver og
venter, og her sker der ingenting jævnfør mit eksempel fra Blushøjvej.</p><p id="p1">Lagt på nettet den 7. april 2002 kl.  01:24.48-årig mand dræbt efter familieskænderi i Valby</p><p id="p2">En 48-årig mand blev i aftes dræbt af knivstik i sin lejlighed på Harald Kiddesvej i Valby.</p><p><a target="_blank" href="http://woview.infomedia.dk/?url=http://www.stiften-aarhus.dk/artikel:aid=60827&amp;OpointData=8ef96ebe473ac9df71943f586900d71dJmlkX3NpdGU9MzQyJmlkX2FydGljbGU9MjE1NjMmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Stiften.dk</a></p><p id="p1">POINT OF NO RETURN: Det er endegyldigt slut med Valby Kino i sin nuværende form. Tirsdag 23. juni indgav bestyrelsen i Valby Kino en konkursbegæring til Sø-og Handelsretten.</p><p id="p2">Med udgangen af maj måned stoppede daglig leder Lisbeth Ritter i biografen, og efterfølgende erkendte bestyrelsen, at der ikke var penge til at betale de forskellige leverandører.</p><p id="p3"><br /><em style="bold">Sidste film mandag aften</em></p><p id="p4">»Valby Kino Fonden's bestyrelse har ønsket at vise ansvarlighed, og en enig bestyrelse har derfor i tirsdags anmodet Søog Handels-retten om at tage Valby Kino Fonden (ejeren af Valby Kino) under konkursbehandling,« skrev de i nyhedsbrevet til venner og brugere af biografen.</p><p id="p5">Valby Bladet har af flere omgange, uden held, forsøgt at få en kommentar fra bestyrelsesformanden.</p><p id="p6">Kurator gav de mange frivillige i biografen lov til at drive biografen videre frem til mandag aften, hvor den sidste film blev vist i denne omgang.</p><p id="p7">»Vi går lige nu og rydder op og lukker ned. Efter i dag skal vi være ude,« fortalte frivillig i biografen Bo Bertelsen mandag aften til Valby Bladet.</p><p id="p8">Valby Kinos Venner, foreningen for de frivillige, holdt mandag aften et borgermøde, hvor de forklarede deres håb om at fortsætte.</p><p id="p9"><br /><em style="bold">Næsthøjeste husleje i Kbh</em></p><p id="p10">Ifølge den tidligere daglige leder Lisbeth Ritter, har der været flere grunde til den hårde økonomiske situation.</p><p id="p11">»I forbindelse med en huslejesag i en anden biograf undersøgte man niveauet i københavnske biografer. Valby Kino endte til sidst med en husleje på omkring 95.000 kroner. Den næsthøjeste husleje blandt de Københavnske biografer. Dertil kommer, at der stadig var gæld til etableringen,« siger hun.</p><p id="p12">Kurators opgave er nu at skaffe flest mulige penge til de investorer, der har penge til gode i konkursboet Valby Kino.</p><p id="p13">Den næste kamp om kino bliver sandsynligvis hvem, der kommer til at købe biografen.</p><p id="p1">Valby har en årelang tradition for at søge indflydelse på kommunale projekter i stedet for at gå til modstand. Det har bl.a. betydet, at de kommunale udviklingsplaner rummer hobevis af projekter, der virkeliggjort vil tilføre tusindvis af borgere i nye ghettoer og siloer, som Valby slet ikke kan og skal rumme. Et af de mest forfærdelige eksempler er helhedsplanen i Valby Idrætspark. Her fulgte Valby Lokaludvalg, der kalder sig selv Valbys talerør(!), som altid loyalt udspillene fra Københavns socialdemokratiske styre.</p><p id="p2">Helhedsplanen ville betyde, at det nuværende Valby Idrætspark ville blive plastret til med boligbyggeri som led i Ritt Bjerregaards kulsejlede projekt billige boliger. Først og fremmest Frem har sat sig til modværge. De har siden efteråret fået hjælp af stort set alle partier - undtagen Socialdemokraterne, der har kæmpet for at bevare den helhedsplan som Ritt&amp;Co, stod bag, og som bl.a. ville koste traditionsklubben deres klubhus fra 1941.</p><p id="p3">Nu har idrætten i lokalsamfundet fundet sammen om en alternativ plan, der betyder, at idrætten får nogle langt bedre ramm er, hvor der både er plads til bredde og elite og til mangfoldigheden af klubber og idrætsgrene. Den er inspireret af såvel Enhedslisten, SF, Radikale, Konservative, Venstre og DF. Men den er først og fremmest kommet til verden som et resultat mellem idrættens mange aktører i og omkring Valby Idrætspark.</p><p id="p4">Den ny plan kunne blive et flot brand for Idrætsbyen Valby. Til gavn og glæde for både bydelen og Københavns Kommune. Men inden skal Valby Lokaludvalg sluge en kamel. De skal trække støtten til den tidligere Ritt-plan tilbage.</p><p id="p5">De skal acceptere, at en bedre bydel ikke nødvendigvis er flere boliger, mere beton og cement, men måske at værne og udvikle bydelens grønne elementer. Venstre har ¨haft sat det på dagsordenen. Dets skæbne kender vi ikke. Men hvis flertallet i Valby Lokaludvalg ikke ubetinget har støttet det lokale idrætslivs ønsker, er det ikke idrætten, men Lokaludvalget, der har et problem. København og Valby har brug for mere grønt og flere idrætsfaciliteter. Ikke færre.</p><p id="p1">Valby-mesterskab.</p><p id="p2">Som noget nyt har Valby Skakklub denne gang en præmie til den ikke-klubspiller, der klarer sig bedst i turneringen. De garvede klubspillere ser frem til hård og spændende modstand fra borgere, der vil prøve.</p><p id="p3">- Skak er for alle - og det er sjovere og mere socialt end at se tv. Atmosfæren i vores skakklub er, at man hjælper hinanden med at blive bedre, siger Valby Skakklubs formand Erling Nilsson.</p><p id="p4">Det koster 30 kr. at deltage i Valby-mesterskabet i hurtigskak. Der spilles torsdagene 11., 18. og 25. september i klubbens gode lokaler på Høffdingsvej 10 med start kl. 19. Kom præcis. Tilmelding ved fremmøde ca. 10 minutter før start på første turneringsaften.</p><p id="p1">OM 20 ÅR: Der skal være fest, farver og mavedans. Men der bliver også tid til lidt mere seriøse emner på årets version af Valby Kulturdage.</p><p id="p2">Når weekenden og kulturdagene kommer, stiller Valby Lokaludvalg nemlig op med tre bydelslaboratiorier, hvor spørgsmålene -store som små -skal mødes med mulighe løsninger.</p><p id="p3">Næste år skal lokaludvalget nemlig færdiggøre en ny bydelsplan for den kommende udvikling i Valby.</p><p id="p4"><br /><em style="bold">Tryg, helhed og miljø</em></p><p id="p5">Det første af de tre bydelslaboratorier er under temaet ' tryghed'.</p><p id="p6">Der er et særligt fokus på sikre skoleveje, men alle kan komme med input til problemstillinger såvel som løsninger.</p><p id="p7">Næste laboratorium undersøger emnet ' Et helt Valby'.</p><p id="p8">Her er temaet sammenhængen og helheden i Valby. Både med fokus på det sociale og det trafikale.</p><p id="p9">Sidste og tredje bydelslaboratorium i har temaet ' miljø' og sætter Valby som grøn boligby på dagsordenen. Alle tre bydelslaboratorier foregår på Valby Bibliotek i mødelokalet på 1. sal -men der er mødested ved indgangen til biblioteket.</p><p id="p10">De mange input, som lokaludvalget forventer, bliver markeret på et kort, der tages med tilbage til beduinteltet på Tingstedet, hvor samtalerne kan fortsætte og inddrage flere.</p><p id="p11">Til Valby Bladet skriver Micheal Fjeldsøe, formand for Valby Lokaludvalg om planerne for fremtiden: »Bydelsplanerne er et stærkt værktøj at have i hånden, når Valby skal på dagsordenen inde på Rådhuset.</p><p id="p12">De er udtryk for de lokale visioner og ønsker, formuleret af de lokale eksperter.</p><p id="p13">Nemlig de borgere, der oplever bydelen til dagligt.«.</p><p id="p14">Bydelsplanerne er et stærkt værktøj at have i hånden, når Valby skal på dagsordenen inde på Rådhuset.</p><p id="p15">MICHAEL FJELDSØE, formand for Valby Lokaludvalg.</p><p id="p1">Den første servicebus, der kommer til at trille rundt i Valby, ankom til bydelen fra Tyskland den 16. oktober. Bussen har allerede været ude på sin jomfrutur i sidste uge for tjekke fremkommeligheden i trafikken. Linien kommer til at hedde 860 og starter med at køre den 29. oktober. Overborgmester Ritt Bjerregaard vil også gerne ud at køre med servicebussen, før den slippes løs i gaderne i Valby. Så lørdag den 27. oktober kl. 13.00 indvier hun den nye servicebus i Valby. </p><p id="p2">- Servicebussen er bredere og længere end de andre servicebusser, så der er plads til flere passagerer. Ruten i Valby er lidt kringlet, da vi har skal servicerer flest mulige mennesker i Valby, fortæller trafik- og køreplanlægger Erik Hjulmand fra Movia på Toftegårds Plads.</p><p id="p3">Bussens første tur bliver den 29. oktober kl. 9.00 med start fra Valby Station, som den også kommer forbi i løbet af køreturen. Køreturen kommer til at vare 55 minutter og man kan snuppe en folder i bussen, hvor man kan se den komplette rute. </p><p id="p4">- Servicebussen starter turen fra Valby Station ved busterminalen på sydsiden af stationen og kører så videre til Toftegårds Plads og ned ad Vigerslev Allé og Vigerslevvej, fortæller han.</p><p id="p5">Og så triller den ellers i roligt tempo til Ålholm Plads og Roskildevej for at køre ad Skellet. Så går turen videre ad Valby Langgade forbi Langgade Station for så at trille til Valby Stations hovedindgang, som giver nem adgang til elevatoren for passagerne på servicebussen. </p><p id="p6">-Servicebussen kommer ikke på noget tidspunkt til at holde på broen ved Valby Station. Der er ikke plads til flere busser, og vi har ment, at det var mere hensigtsmæssigt, at servicebussen holdt tæt på elevatoren på Valby Station, forklarer Erik Hjulmand. </p><p id="p7"><br /><em style="bold">Ikke for skolebørn</em></p><p id="p8">Efter stoppet på Valby Station triller servicebussen videre på ruten i roligt tempo til Toftegårds Plads og holder ved medborgerhuset. Og så går turen videre ad Sjælør Boulevard. </p><p id="p9">- På Sjælør Boulevard har vi bestemt, at servicebussen ikke kommer til at stoppe ved Sankt Annæ Gymnasium, så skoleleverne ikke får mulighed for at køre med bussen. Meningen er jo, at bussen skal være for ældre og gangbesværede personer. Da linie 4 A allerede kører på Sjælør Boulevard, kan skoleeleverne bruge den bus i stedet for, siger han.</p><p id="p10">Så smutter bussen til Folehaven, krydser Gammel Køgelandevej og triller så ind i Kirsebærhaven og gør stop ved et plejehjem. Retur på Vigerselvvej kører bussen ad Retortvej og igen ud på Vigerselv Allé. </p><p id="p11">- Bussen stopper bl.a. ved Solgavehjemmet og kører lidt rundt i kvarteret, før den igen kører retur til Valby Station, fortæller han. </p><p id="p12">Det bliver i starten to kvindelige buschauffører, der kommer til at sidde bag rattet i servicebussen. De har god erfaring med at køre bus, og kommer fra Anchersen Turistbusser, som ofte har kørt bl.a. børnehaver på tur. </p><p id="p13">- Vi har valgt nogle chauffører, der har det ekstra gen, der skal til for at køre en servicebus. Altså en person der giver sig god tid og ikke trykker for hårdt på speederen og kører forsigtigt. Men også en der har tid til at hjælpe passagerne, understreger Erik Hjulmand.</p><p id="p14">Turen tager 55 minutter rundt i Valby, så der er god tid til at stige af og på bussen uden hast og jag. Og buschaufføren skal naturligvis også have tid til at rende på det lille hus på Valby Station, hvis det skulle være nødvendigt. </p><p id="p15">- Bussen kommer til at køre en gang i timen med afgang fra Valby Station hver hele time, men man kan også vælge at stige på bussen hver halve time, når den holder bag stationen, forklarer Erik Hjulmand, der allerede har kørt et par ture med den nye servicebus. </p><p id="p16">Endnu mangler servicebussen lige at få installeret de sidste ting, som billetteringsmaskine og få sat de rigtige skilte på bussen, men den er klar til at indtage vejene i Valby fra kl. 9.00 den 29. oktober. </p><p id="p17">Servicebussen kører mandag-fredag kl. 9.00-15.00 og lørdag kl. 10.00-14.00. </p><p id="p1">KLAR TIL KAMP: Mange af dem møder hinanden som modstandere på banerne -blandt andet i den årlige Valby Bladet Cup.</p><p id="p2">De er dog på samme hold lige nu, hvor de afventer Kulturog Fritidsudvalgets behandling af deres ansøgning om et fælles klubhus.</p><p id="p3">De seks fodboldklubber BK Frem, FC Culpa, FC Sydhavnen, Politiets Idrætsforening, AIK Frederiksholm, FC Udfordringen, samt den amerikanske fodboldklub Copenhagen Tomahawks er nemliggået sammen.</p><p id="p4"><br /><em style="bold">Søger kvart million</em></p><p id="p5">De ønsker et nyt, stærkt fællesskab, der tager sit udspring i et fælles klubhus i Valby Idrætspark.</p><p id="p6">Torsdag i denne uge behandler Kultur-og Fritidsudvalget ansøgningen, der i alt er på 250.000 kroner til at udarbejde et projekt, der kan ligge til grund for en detaljeret ansøgning ved budgetforhandlingerne.</p><p id="p7">Pengene skal gå til rådgivning, arkitekter, ingeniører og foreningsudvikling. Selv er de syv klubber indstillede på at lægge 75.000 kroner i medfinansiering.</p><p id="p8">Klubberne i Valby og Syhavnen har en forventing om, at deres samlede 1500 medlemmer bliver flere de næste år.</p><p id="p9">Derfor ønsker de bedre faciliteter, der kan rumme en tilvækst i medlemmer.</p><p id="p10"><br /><em style="bold">Vision om fællesskab</em></p><p id="p11">Det fælles klubhus skal ahve plads til administrativt fællesskab, depot og vaskeri, café og køkkenfaciliteter, mødefaciliteter og omklædningsfaciliteter.</p><p id="p12">Som det ser ud i dag, er der nogle af foreningerne, der har klubhuse i Valby Idrætspark, nogle har andre steder, mens enkelte ingen klubhuse har.</p><p id="p13">De syv klubber skriver i deres ansøgning til Kultur-og Fritidsudvalget, at de med et fælles klubhus også håber, at der skabes grobund for et voksende fællesskab og aktiviteter i området.</p><p id="p14">Syv klubber i Valby og Sydhavnen samarbejder De søger om 250.000 kroner til fælles klubhus De forventer medlemstallet på 1500 stiger.</p><p id="p1">KULTUR KULTUR: Fredag, lørdag og søndag koger byen over, når Valby Kulturdage bliver holdt. Billy Cross og Aske Jacoby åbner ballet på Spinderiets scene og derefter går det slag i slag med et næsten uoverskueligt udbud af kulturelle aktiviteter frem til søndag eftermiddag.</p><p id="p2"><br /><em style="bold">Fællesspisning og film</em></p><p id="p3">Der er allerede 100 foreninger og butikker, der stiller op med alt fra aktiviteter til gode tilbud og ud over de mange koncerter, udstillinger og filmen ' Across the Universe' som Valby Kino viser som open airfilm, så er der også rigelige aktiviteter, som man selv kan tage aktiv del i.</p><p id="p4">Der stort anlagt fællesspisning i Skolegade, hvor der grilles. Tag selv mad med og køb eventuelt tilbehør til grillfesten i boderne.</p><p id="p5"><br /><em style="bold">Kæmpeboblen kommer</em></p><p id="p6">Det er også muligt at tage en smut forbi det midlertidige byrum på Smedestræde, hvor mange stadig krydser fingre for heldige budgetforhandlinger om bibliotek og teater.</p><p id="p7">Ud over byrummet, eller byhaven, der giver plads til kultur og ophold, så er den store plastikboble ' Aeropolis' stillet op.</p><p id="p8"><br /><em style="bold">Vind med Vores Valby</em></p><p id="p9">I boblen læser Martin Glaz Serup op fra sin nye børnebog og senere kan du på storskærm følge Frank Lanmacs skrive en Valby-novelle ' live'.</p><p id="p10">Forfatteren har bevæger sig rundt i Valby og skriver, og hvis du spotter ham i gadebilledet, så snup et billede med din mobiltelefon og del det på Instagram med tagget '# voresvalby'. Blandt alle, der har fanget et billede af ham, trækker vi lod om en særudgave af bogen. Der er også oplæsning af voksenlitteratur i boblen ved Momo, og hele fredag eftermiddag fra klokken 13.00 til 16.00 er der åbent børnebibliotek.</p><p id="p11">Husk også kåringen af Årets Valbyborger -det kunne jo være en, du kender.</p><p id="p12"><br /><em style="bold">Scener fra A til Skolegade</em></p><p id="p13">Der er gang i byen helt fra scenen ved Annexstræde til D-Diners scene ved Gammel Jernbanevej, legeområdet ved Bykildevej over Smedestræde, Spinderiets scene og til Porcelænstorvet ved Prøvehallen.</p><block><p></p></block><p id="p1">Valby Kulturdage er lige om hjørnet, og på lørdag kl. 12 ruller Prøvehallen den røde løber ud for at modtage publikum til åbningen af den stort anlagte udstilling " Valbys Vide Verden".</p><p id="p2">Udstillingen er blevet til med støtte fra Valby Lokaludvalg og Områdefornyelsen Gl. Valby - og ikke mindst med engageret hjælp fra en stor skare af frivillige - både foreninger og enkeltpersoner.</p><p id="p3">-Det kulturelle samarbejde i Valby har i høj grad vist sig at fungere i praksis, siger Prøvehallens projektleder Leif Norlyk.</p><p id="p4">-Flere aktører har lært hinanden at kende på nye måder, og der er opstået nye ideer til fortsat samarbejde.</p><p id="p5">Dermed er en del af succesen allerede i hus.</p><p id="p6">Smagsprøver og showdance Publikum, der dukker op til åbningen, vil få serveret smagsprøver på Café GG's nykomponerede Valby-retter, som lørdag og søndag langes over disken i caféen.</p><p id="p7">Efter tidligere lokaludvalgsformand Ejner Jensens åbningstale skydes udstillingen i gang med kort effektiv showdance. Og så kan børn og voksne ellers gå på opdagelse i et væld af spændende vinkler på Valby. Har man øjnene med sig og fantasien i orden, kan man vinde gode præmier i quizzer og konkurrencer.</p><p id="p8">Oplev Valby gennem 1000 år I foyeren kan man få overblik over 1000 års Valby-historie, og fortælleren Ove Vibefeldt står klar til at uddybe og tilsætte et bredt repertoire af sandfærdige røverhistorier. Mere historie fra Lokalhistorisk Selskabs righoldige arkiv kan opleves på 2. sal, og på 1 sal viser Valby Kino film fra de gode gamle dage.</p><p id="p9">Kunstnere maler deres fornemmelse af Valby Den helt store kunstneriske udfoldelse foregår i salen bag foyeren, hvor syv billedkunstnere i fællesskab komponerer deres fornemmelse for Valby på et 60m2 lærred - et projekt, som kræver intenst arbejde i løbet af de to dage. Værket vil senere blive udstillet i Prøvehallen, og der er allerede kommet henvendelse fra andre interesserede udstillere.</p><p id="p10">Mød farverige Valby-klovne Udstillingen går også uden for Prøvehallens rammer. På Porcelænstorvet og Valby Langgade vil man kunne møde farverige Valby-skikkelser som " prinsessen" og hendes forsagte mand, " pindekonerne", " hundemanden" og den navnkundige bryder Bech Olsen. Ved Valbyspils hjælp er de nu genopstået som klovne, der inviterer publikum til udstillingen.</p><p id="p11"><br /><em style="bold">Tid og sted</em></p><p id="p12">" Valbys vide Verden" - Prøvehallens store kulturelle satsning under Valby Kulturdage. Startskuddet går lørdag d. 4. sep. kl. 12.00 i Prøvehallen på Porcelænstorvet.</p><p id="p13">De seneste nyheder om arrangementet vil kunne ses på www.proevehallen.dk.</p><p id="p1">FREMTID: I denne uge har vi bedt Alternativets lokale kandidat Jakob Gorm Andreasen om at kigge i den politiske krystalkugle og spå om, hvordan han tror, de næste fire år vil arte sig i Valby: Hvordan kommer Valby til at mærke Kommunalvalg 2017 i de næste fire år? »Hvis Alternativet får lov til at få noget mærkbar indflydelse, så er en af de ting, vi rigtig gerne vil fokusere på, at vi får en bedre luftkvalitet og et bedre miljø generelt. Valby er jo et epicenter for skidt luftkvalitet med godstoge, der kører igennem, og en hel masse indfaldsveje. Vi vil rigtig gerne sætte fokus på at nedbringe den tunge trafik og benzin-og dieselbiler på indfaldsvejene. Derfor håber jeg også, at Valby vil kunne mærke, at der i løbet af de næste fire år bliver bedre luft og noget mindre trafik i bydelen.« Grønttorvet og Valby Maskinfabrik på den gamle F. L. Smidth-grund udvikler sig lige nu til Valbys nye bydele. Hvad kommer de til at betyde for Valby i de næste fire år? »Det er fantastisk, at der sker så meget byudvikling i Valby. Jeg håber virkelig, at vi formår at få det bundet sammen, så den gamle kultur i Valby også smitter rigtig meget af på de nye bydele, så vi får nogle byrum med et stærkt lokalmiljø. Jeg håber, at den identitet, der ligger i Valby, allerede kommer til at smitte rigtig meget af.« København vokser med cirka 10.000 borgere om året. Hvordan kommer det til at påvirke Valby de næste fire år? »Man kan sige, at det allerede påvirker Valby i den forstand, at vi får alle de her nye bydele. Der er jo også et kvartersløft ude i Kulbanekvarteret.</p><p id="p2">Jeg ser Valby som en ny bydel for København, så det kommer til at påvirke Valby i den forstand, at vi får mange nye borgere og familier til. Jeg håber virkelig, at vi formår at integere dem i Valbystemningen, som jeg virkelig føler, der er.« Områdefornyelse Kulbanekvarteret er i fuld gang, og i Folehaven er en ny områdefornyelse ved at etablere sig. Hvordan udvikler de to gamle kvarterer sig over de næste fire år? »Områdefornyelse tager jo rigtig lang tid, men jeg håber, at de kommer til at give Valby et helt nyt løft. Der har været kvarterer i Valby, som længe har trængt til et løft. Derfor tror jeg, at områdefornyelserne vil komme til at binde Valby meget bedre sammen og gøre den til en virkelig spændende bydel.« 15 sekunders fri tale »Jeg vil virkelig gerne give det budskab til Valbys læsere, at de skal være virkelig glade og stolte over deres bydel.</p><p id="p3">Jeg har boet flere forskellige steder i København og flyttede til Valby for to-tre år siden. Her er altså den her Valbyfeeling, som er utrolig stærk.</p><p id="p4">Desuden er der jo lokaludvalget, som gør et forrygende stykke arbejde. Mit håb for de næste fire år er, at man vil støtte rigtig meget op om de lokale initiativer, som Valby har, for der er ikke nogen tvivl om, at Valby er et unikt sted i København.«.</p><p id="p5"><br /><em style="bold">DEN POLITISKE KRYSTALKUGLE</em></p><p id="p6">I artikelserien beder vi kommunalvalgets lokale kandidater om at give deres bud på fremtiden i bydelene. Avisen stiller spørgsmålene, og ugens kandidat får så.. sekunder til at give sit bud på svaret.</p><p id="p7"><br /><em style="bold">HVEM ER KANDIDATEN?</em></p><p id="p8">HVEM: Jakob Gorm Andreasen.</p><p id="p9">PARTI: Alternativet HVORFRA: Bor i Valby og arbejder til daglig som rådgiver for Alternativet på Christiansborg.</p><p id="p10">HVORFOR SIDDER VI HER? Af tidsmæssige årsager møder vi Jakob Gorm Andreasen i Bibliotekshaven, som ligger få skridt fra hans arbejdsplads på Christiansborg. Skulle han have valgt et sted i Valby, ville han have valgt T. H. Bar: »Jeg ville vælge T. H. Bar, fordi jeg synes, den symboliserer Valbystemningen, og så symboliserer den, at man har taget en grund, hvor der ikke lige var noget, og så var der en lokal iværksætter, der har sat noget fedt i gang.</p><p id="p11">Han har simpelthen løftet området, så det er blevet et farvoritsted for rigtig mange af os, der bor i Valby. Det er lige præcis den drivkraft og energi, jeg virkelig er glad for i Valby.«.</p><p id="p1">Manden bag den helt usædvanlige invitation er producent Jesper Winge Leisner, der er glad og lettet: "Vi har nu solgt tæt på 60.000 billetter og overstået vores værste risiko" forklarer han og fortsætter: "Derfor har vi besluttet at åbne vores sidste spilleperiode op og hylde den oprindelige Olsen Bande, med en sjov og anderledes gave til Valbys borgere".</p><p id="p2">Jesper Winge Leisner og Olsen Banden har nemlig besluttet at alle borgere i Valby fra i dag kan købe billetter til halv pris i resten af musicalens spilleperiode, som først slutter den 19. april</p><p id="p3">Man ringer bare til Billetnet på 7015 6565. Her bestiller man så sine billetter til den dag man har lyst til og opgiver koden VALBY. Så får man alle billetter til halv pris, uanset prisgruppe. Det er da et ægte Olsen banden kup".</p><p id="p4">"Vi syntes det var sjovt at alle i Olsen Bandens hjemby kunne få en fordel her i vores slutspurt", forklarer Jesper Winge Leisner, der også har inviteret borgerne i sin egen hjemby Køge. "Jeg syntes også at min egen hjemby skulle have muligheden", smiler han og fortsætter: "Vi har en fest i Tivolis Koncertsal hver aften og vi glæder os til at se en masse Valby- og Køgeborgere i salen. Det er jo folk der forstår at more sig". </p><p id="p5"><br /><em style="bold">Flyt til Valby</em></p><p id="p6">Jesper Winge Leisner, der også satte succesmusicalen "Den Eneste Ene" op i 2005 ved udmærket, at det kan være dyrt for en familie med flere børn at komme ind at se musicalen. "Men på denne måde kan en mor og far få deres to unger med gratis".</p><p id="p7">På spørgsmålet om han ikke frygter at resten af Danmark vil føle sig diskrimineret med dette initiativ svarer han med et glimt i øjet: "Så må de jo bare flytte til Valby eller Køge". - Vi har jo bare lyst til at give vores glæde luft og invitere nogle vi "kender" ind og se en supersjov musical, som vi er meget stolte af. Det er der vel ingen der kan få ondt af, slutter han og sætter kursen mod Tivolis Koncertsal. </p><p id="p8">Og Valbys borgere kan glæde sig: Det er nemlig en fantastisk underholdende musical for hele familien. </p><p id="p9">Der er ikke alene krudt, fyrværkeri og dynamit med Dynamit Harry, der er også sang, musik, dans og komik med så stærke kræfter som Kirsten Lehfeldt, Søren Østergård, Amin Jensen, Maria Lucia, Lars Bom, Laus "Krumme" Høybye, Ulf Pilgaard, Lene Maria Christensen. Morten Eisner og mange flere.</p><p id="p10">Billetsalget for Valbys borgere er nu åbent på www.billetnet.dk eller Billetnets telefon 7015 6565. Der kan bestilles billetter til halv pris i alle prisgrupper ved oplysning af koden: VALBY. Ved internetbestilling skriver man også koden VALBY i kodefeltet.</p><p id="p1">Søndag den 27. november er det første søndag i advent.</p><p id="p2">Det er også dagen, hvor Valby Lokaludvalg sammen med det lokale handels-og kulturliv skyder julen ind med en række aktiviteter og juletræstænding på Tingstedet.</p><p id="p3">De lokale aktører - Kultur Valby, Spinderiet, Cityforeningen, Valby Handelsforening - står sammen med Lokaludvalget bag juleriet den sidste søndag i november - og første i advent, skriver Lokaludvalget på sin hjemmeside.</p><p id="p4">Ambitionen ert skabe en rigtig hyggelig juledag i Valby.</p><p id="p5">Den indledes klokken 10 med juleløb i Valby for hele familien. Efter et hurtigt bad derhjemme er det afsted igen til en række aktiviteter og en masse handlemuligheder i Valby: Skøjtebanen på Toftegårds Plads, der får lys på i denne vinter, åbner med skøjtende nissepiger og risengrød.</p><p id="p6">Der er Økologisk julemarked på Tingstedet, kunsthåndværkermarked i Prøvehallen, tøj-bytte-marked på Porcelænstorvet - og naturligvis åbent i butikkerne med særlige juletilbud.</p><p id="p7">Mere kan læses i de annoncer, som arrangørerne indrykker i lokale medier op til store juledag i Valby. Den begynder klokken 10 og slutter klokken 17.</p><p id="p1">Tirsdag aften holder Valby Kino juleafslutning i Prøvehallen med en herlig, alternativ julefilm.</p><p id="p2">-Vi byder først på æbleskiver, glögg og julebag i Multisalen, inden vi trækker ind i Teatersalen til aftenens juleoverraskelse, fortæller Valby Kinos formand, Katrine Clausager Rich.</p><p id="p3">Hun kan hermed afsløre, at aftenens forestilling handler om en mand, der er født samme dag som Jesus, men får et noget andet livsforløb.</p><p id="p4">-Han ender sine dage på korset til en ørehængende fløjtesang -så har vi vist ikke sagt for meget.</p><p id="p5">Vi garanterer et godt grin, og for mange et glædeligt gensyn med en ægte klassiker, lover Katrine Clausager Rich.</p><p id="p6"><br /><em style="bold">Tid og sted</em></p><p id="p7">Valby Kino byder tirsdag d. 7.december kl. 19.30 på en juleoverraskelsesfilm.</p><p id="p8">Der serveres glögg og æbleskiver kl. 19. Det sker i Prøvehallen, Porcelænstorvet 4. Forestillingen er for alle interesserede i Valby Kino.</p><p id="p9">Medlemsskab for 2011 kan købes denne aften, og koster 300 kr. Medlemskab giver adgang til Valby Kinos forestillinger i 2011, minimum en forestilling om måneden, og samtidig støtter man arbejdet med at få en rigtig biograf til Valby.</p><p id="p10">Tilmelding til aftenen er nødvendig af hensyn til mad og drikke. Send en e-mail til: billetter@valbykino. dk.</p><p id="p1"><br /><em style="bold">E-mail: mebk@kab-bolig.dk</em></p><p id="p2"><br /><em style="bold">NUTS-kode: DK011</em></p><p id="p3">Internetadresse(r):</p><p id="p4">Overordnet internetadresse: https://www.kab-bolig.dk</p><p id="p5"><br /><em style="bold">I.2) Information om fælles indkøb</em></p><p id="p6"><br /><em style="bold">I.4) Type ordregivende myndighed</em></p><p id="p7"><br /><em style="bold">Offentligretligt organ</em></p><p id="p8"><br /><em style="bold">I.5) Hovedaktivitet</em></p><p id="p9"><br /><em style="bold">Boliger og offentlige faciliteter</em></p><p id="p10"><br /><em style="bold">II.1) Udbuddets omfang</em></p><p id="p11">II.1.1) Betegnelse:</p><p id="p12"><br /><em style="bold">Totalentreprise - Valby Idrætskollegie</em></p><p id="p13"><br /><em style="bold">Sagsnr.: 3085-5-Valby Idrætskollegie</em></p><p id="p14"><br /><em style="bold">II.1.2) Hoved-CPV-kode</em></p><p id="p15"><br /><em style="bold">45000000 - IA01</em></p><p id="p16"><br /><em style="bold">II.1.3) Kontrakttype</em></p><p id="p17"><br /><em style="bold">Bygge- og anlægsarbejder</em></p><p id="p18">II.1.4) Kort beskrivelse:</p><p id="p19">Projektet omhandler opførelse af Valby Idrætskollegie, en ny bebyggelse i 3 etager med ungdomsboliger.</p><p id="p20">Arbejdet omfatter projektering fra dispositionsforslag til hovedprojekt herunder myndighedsprojekt samt udførelse i totalentreprise.</p><p id="p21"><br /><em style="bold">II.1.6) Oplysninger om delkontrakter</em></p><p id="p22"><br /><em style="bold">Kontrakten er opdelt i delkontrakter: nej</em></p><p id="p23">II.1.7) Udbuddets samlede værdi (eksklusive moms)</p><p id="p24"><br /><em style="bold">Værdi eksklusive moms: 77 000 000.00 DKK</em></p><p id="p25"><br /><em style="bold">II.2) Beskrivelse</em></p><p id="p26">II.2.1) Betegnelse:</p><p id="p27"><br /><em style="bold">II.2.2) Supplerende CPV-kode(r)</em></p><p id="p28"><br /><em style="bold">71000000</em></p><p id="p29"><em style="bold">45211340</em></p><p id="p30"><br /><em style="bold">II.2.3) Udførelsessted</em></p><p id="p31"><br /><em style="bold">NUTS-kode: DK0</em></p><p id="p32"><em style="bold">NUTS-kode: DK011</em></p><p id="p33">Hovedudførelsessted:</p><p id="p34"><br /><em style="bold">Valby Idrætspark</em></p><p id="p35"><br /><em style="bold">Julius Andersensvej</em></p><p id="p1">FODBOLD: Fremad Valby tyvstartede lørdag forårssæsonen med en udsat kamp fra efteråret hjemme i Valby Idrætspark mod NB Bornholm.</p><p id="p2">Kravet var en sejr, hvis Fremad Valby skulle holde liv i forårets mål om at avancere fra 14. til 8. pladsen i Danmarksserien og på den måde forhindre en hurtig retur til Københavnsserien.</p><p id="p3">1. halvleg bød ikke på de store højdepunkter. Tættest på var Fremad-anfører, Mikkel T. Hansen, med et hæderligt hovedstødsforsøg.</p><p id="p4">Efter pausen var Fremad Valby imidlertid en klasse bedre end de bornholmske gæster.</p><p id="p5">Hjemmeholdet kom på 1-0, da Mathias Vestergaard headede bolden ned for fødderne af Christian Stoltenberg, der sparkede Fremad på 1-0.</p><p id="p6">Godt sammenspil mellem Emin Demir og Benjamin Balslev afsluttende med en hælaflevering fra Demir til Balslev, der hamrede bolden op i det korte hjørne førte til 2-0.</p><p id="p7">Godt et kvarter før tid blev det også 3-0, da Benjamin Balslev pressede NB Bornholms Samir Karadza til at lave selvmål.</p><p id="p8">Kort før tid reddede Mathias Vestergaard et bornholmsk forsøg på målstregen, så det sluttede med en 3-0 Fremad-sejr. bob.</p><p id="p1">FODBOLD: Henved 200 børn og forældre havde søndag fundet vej til Værkstedvej, hvor Valby Boldklub arrangerede Store Børnedag i anledning af klubbens 100-års jubilæum. Blandt aktiviteterne var fodboldgolf, gymnastikopvisning af HVG 37' s elitehold, oppustelige fodboldbaner og besøg af brandmænd fra Falck. bob. </p><p id="p1">JEG GLÆDER MIG: Den første arbejdsdag i det nye år blev også den første arbejdsdag i Valby for Signe Jarvad, der netop har overtaget chefstolen for den nye kulturenhed bestående af Valby Bibliotek, Vigerslev Bibliotek, Prøvehallen og Valby Kulturhus.</p><p id="p2">»Jeg glæder mig utrolig meget til at komme i gang. Først skal jeg lige en tur rundt og snakke med alle medarbejderne i de fire institutioner. Dernæst skal vi se på, hvad vi i fællesskab kan tilbyde af kulturelle aktiviteter, der for alvor kan sætte Valby på landkortet,« siger Signe Jarvad, der med et glimt i øjet dog understreger, at Rom som bekendt ikke blev bygget på en dag: »De fire institutioner skal nu i gang med en proces, hvor vi både skal tage hensyn til forskellige brand, forskellige interne arbejdskulturer og forskellige ambitioner for fremtiden.</p><p id="p3">Ting tager tid, men nu går vi i gang.«.</p><p id="p1">Arkitektfirmaet 3XNielsen har i samarbejde med Møller &amp; Grønborg og Carl Bro vundet konkurrencen om at tegne fremtiden

på porcelænsfabrikken Nordens gamle grund i Valby mellem Valby Langgade og stationen.

</p><p id="p2">
Det er Københavns kommunes

hensigt at sælge grunden med pligt til, at køber gør 3XNielsens projekt til virkelighed: 40-50 familieboliger,

en børneinstitution med 100 pladser og 60 boliger for ældre med tilhørende aktivitets- og dagcenter. 

</p><p id="p3">
Formand

for dommerkomitéen, overborgmester Jens Kramer Mikkelsen, udtaler:

</p><p id="p4">
- 3XNielsen - som også har tegnet det kommende

gymnasium i Ørestad - har på fornem vis løst en svær opgave. Vi har villet have et byggeri til alle aldre:

Børn, familier og ældre.

</p><p id="p5">
Dommerkomitéen har foruden Jens Kramer Mikkelsen bestået af sundheds- og omsorgsborgmester

Inger Marie Bruun-Vierø, familie- og arbejdsmarkedsborgmester Bo Asmus Kjeldgaard, bygge- og teknikborgmester Søren

Pind, en repræsentant fra Valby bydel og tre fagdommere.

</p><p id="p6">
Dommerkomiteen har fået fem forslag til bebyggelsen. Konkurrenceforslagene vil

være udstillet i Valby Medborgerhus, Valgårdsvej 4 fra 22. september til 6. oktober 2003.</p><p id="p1">KÆRE VALBYBORGERE: I februar 2010 tiltrådte jeg posten som formand for Valby Lokaludvalg.</p><p id="p2">Det har været utrolig spændende for mig at løfte arven fra Ejner Jensen, som jo har gjort det så formidabelt i Valby. Ejner udviklede en helt unik samarbejdsform mellem borgere, Lokaludvalg, forvaltning og politikere. Modellen gør, at politikere og forvaltning gang på gang overbevises af lokal viden, lokale holdninger og lokalt engagement.</p><p id="p3">Den lærdom har det nye Lokaludvalg taget til sig og vi kan nu allerede høste en række resultater på denne baggrund. Lad os fortsætte denne stil i 2011!.</p><p id="p4"><br /><em style="bold">Lokaler til idrætten</em></p><p id="p5">Men også den organiserede idræt har vakt Lokaludvalgets interesse og vi arbejder nu aktivt for at sikre, at udviklingen af Valby Idrætspark skal ske på de lokale interessenters præmisser. Det er mit håb, at vi får rettet op på det store underskud af klubfaciliteter der er i Valby så de mange engagerede idrætsudøvere har mulighed for at få al den sved på panden de lyster. Dette og meget mere kan borgerne læse om i Lokaludvalgets idrætsstrategi, som vi netop nu er ved at lægge sidste hånd på.</p><p id="p6">Trafik er et af de emner, der optager mange Valbyborgere.</p><p id="p7">Valby Lokaludvalg har i 2010 - i tæt samarbejde med borgere og Center for Trafik i Københavns Kommune - udarbejdet en trafikstrategi for Valby. Den fremtidssikrede trafikplan fremlægges for borgerne i begyndelsen af 2011. Jeg er i denne forbindelse særlig begejstret for Lokaludvalgets forslag til en letbane fra Enghave Plads gennem Carlsberg, Valby og helt til Hvidovre. Den meget visionære idé vil Lokaludvalget arbejde på at få solgt til beslutningstagerne.</p><p id="p8">Valby Kulturdage står mit hjerte meget nært og de festlige dage nåede i 2010 nye højder i det dejligste vejr man ønske sig. Lokaludvalget fik under Kulturdagene mulighed for at fortsætte det spændende samarbejde med vores lokale folkeskoler. Samtlige skoler mødte således op på Tingstedet og fremviste stor kreativitet og know-how for Kulturdagenes besøgende.</p><p id="p9"><br /><em style="bold">Kulturstrategi Valby Lokaludvalg</em></p><p id="p10">Valby Lokaludvalg har i 2010 påbegyndt arbejdet med at udvikle en kulturstrategi for bydelen.</p><p id="p11">Formålet med kulturstrategien er dels at udarbejde en strategisk prioritering omkring konkrete kulturelle initiativer og politikker, som Lokaludvalget vil arbejde målrettet med at realisere, og dels at få en bedre udnyttelse af de eksisterende ressourcer og rammer på det kulturelle område i bydelen. Jeg glæder mig til at præsentere kulturstrategien i begyndelsen at 2011.</p><p id="p12">Valby Lokaludvalg står i 2011 overfor en række spændende nye tiltag og arbejdsopgaver.</p><p id="p13">Den første juli overtager Valby Lokaludvalg ansvaret for det lokale miljøarbejde. Valby Lokaludvalg skal således fremover løfte denne væsentlige opgave, som tidligere er blevet varetaget af Miljøpunkt Valby.</p><p id="p14">Valby Lokaludvalg har traditionelt haft et tæt samarbejde med Miljøpunkt Valby eksempelvis omkring »Ren By kampagnen«, den årlige »Store Forårsrengøring i Valby« samt projekter til fremme af solenergi og energirenovering.</p><p id="p15">Valby Lokaludvalg vil bestræbe sig på fortsat at løfte den vigtige lokale miljøopgave og vil fortsætte arbejdet med at synliggøre, hvor og hvordan den enkelte borger og det lokale erhvervsliv kan spille en rolle for et bedre miljø. Jeg vil hermed også invitere bydelens mange boligforeninger til sammen med Lokaludvalget at tage mere aktivt del i det lokale miljøarbejde.</p><p id="p16">Jeg forventer også, at Lokaludvalget i 2011 vil arbejde meget intensivt med temaet " Sikker By" som også er en mærkesag for Københavns overborgmester.</p><p id="p17">Emnet er både bredt og tværfagligt, så der vil blive rig lejlighed til at inddrage mange forskellige foreninger, borgere og aktører på området.</p><p id="p18"><br /><em style="bold">Ansøgninger efterlyses</em></p><p id="p19">Lokaludvalget skal igen i 2011 udmønte en pulje på godt 1,5 mio. kr. Så hermed en opfordring til alle jer derude, der brænder for at igangsætte lokale aktiviteter om at fatte pennen og sende os en masse gode ansøgninger.</p><p id="p20">Vi har i 2010 afholdt offentlige debatter om blandt andet Lokalplanerne for Ny Ellebjerg og Grønttorvet. I 2011 vil vi bestræbe os på større grad af kreativitet i vores borgerinddragende aktiviteter, samt imod en større synlighed i lokalområderne.</p><p id="p21">Jeg vil gerne benytte lejligheden til at takke de mange mennesker, der har ydet små som store bidrag til Lokaludvalgets arbejde i 2010. I 2011 vil Valby Lokaludvalg bestræbe sig på at gøre det endnu nemmere og mere relevant for bydelens borgere at blande sig i Valby udvikling.</p><p id="p22">Jeg vil derfor gerne opfordre borgerne til fortsat at deltage i Valbys udvikling - også når resultaterne synes svære at nå.</p><p id="p23">Sidst vil jeg gerne sige Valby Lokaludvalgs medlemmer, samarbejdspartnere i bydelen og på Rådhuset samt sekretariatet mange tak for indsatsen i 2010. Jeg ser frem til nye resultater for Valby i 2011.</p><p id="p1">Når det nationale fodboldforbund DBU skal samle større grupper fodboldspillere øst for Storebælt til træning og kurser, må de tage over på den vestlige side af Storebælt. For der findes ikke et eget idrætscenter med indkvarteringsmuligheder for en lidt større gruppe i den østlige del af kongeriget.</p><p id="p2">Det vil den nye plan for Valby Idrætspark, der blev præsenteret af Fremad Valby og Boldklubben Frem på et møde i sidste uge, rumme faciliteterne til et nationalt fodboldcenter for det østlige Danmark - inklusiv hovedstadsområdet.</p><p id="p3">Derfor blev det også fastslået af DBU's repræsentant på mødet, Vagn Christensen, at fodboldforbundet støtter udviklingsplanen fuldt og helt. DBU København er sammen med Københavns Idrætsefterskole i Valby med bag projektet.</p><p id="p4">Det samme gør Lokaludvalget i Valby, der tager hele projektet - Idrætsbydelen Valby -med i det høringssvar om den nye kommuneplan, der skal afleveres til Københavns Kommune senest på mandag den 18. oktober.</p><p id="p5">Det blev besluttet på Lokaludvalgets møde sidste tirsdag.</p><p id="p6">Planen for Idrætsbydelen Valby betyder, at Valby Idrætspark så at sige bliver lukket op ud mod Ellebjergvej med baner til street fodbold, kunststofbaner til fodbold og hockey, basketball-kurve og en totalt renoveret Club Danmark hal. Desuden renoveres selve idrætsparken, så stadion i det mindst får en rigtig tribune mere. Det betyder, at der vil kunne spilles landskampe for U21-landsholdet og de øvrige ungdomslandshold, samt OLholdet og kvindelandsholdet i Valby.</p><p id="p7">Disse hold må i dag også over på den anden side af Storebælt for at finde deres hjemmebane.</p><p id="p8">I en ny Valby Idrætspark - også kaldet et Idrætsforum - bliver der plads til at samle al idrætsadministration i København. Der er tegnet et sportsvandrehjem og et kursusområde med træningsog sundhedshus, plus kunstotfbaner.</p><p id="p9">Der er afsat plads til udvidelse af Københavns Idrætsefterskole, modernisering af Frems klubhus, og et bevægelseshus, der skal være Fremad Valbys base. Alt i alt skal man skabe et mekka for idrætten, der kan bruges året rundt.</p><p id="p10">Planen har også Lokaludvalgets fulde støtte.</p><p id="p11">I planen for Valby Idrætspark som Frem og Fremad Valby har lavet med professionel hjælp fra arkitektfirmaet Mangor og Nagel indgår også en løbesti rundt om hele Valby Idrætspark.</p><p id="p12">Formanden for Fremad Valby Lars Kruse påpegede ved præsentationen, at en løbesti rundt om hele idrætsanlægget ville have den negative konsekvens, at man ikke kunne flytte fodboldbanerne, når der i højsæsonen slides hårdt på græsset omkring mål. Derfor anbefalede Kruse, at man lader løberne bruge de stier, der allerede er i Valby Parken og Vigerslev parken.</p><p id="p13">Lokaludvalget forstår problemet, men i stedet for at pille løbestierne ud af skitseprojektet vil man bede arkitektfirmaet foreslå en løsning på det problem.</p><p id="p1">Politiet har allerede forladt Valby Station igen, da Bane Danmark hurtigt fik slukket den mindre brand, oplyser den centrale vagtleder fra Københavns Politi til bt.dk.</p><p id="p1">FODBOLD: Valby Bladet Cup bliver i år større end nogensinde.</p><p id="p2">For første gang er der 12 hold med, når det går løs på grønsværen til sommer.</p><p id="p3">Det betyder samtidig en ny turneringsstruktur. I de foregående 13 år har der været to puljer a fire hold. I år bliver der fire puljer a tre hold, og som noget nyt er holdene seedede i tre seedningslag.</p><p id="p4">Der var således nok at holde styr på for tv-værten og køkkenchefen, Timm Vladimir, der havde påtaget sig hvervet som årets lodtrækker.</p><p id="p5">Første klubnavn oppe af bowlen var FC Udfordringen.</p><p id="p6">Derefter fulgte Fremad Valby, så Boldklubben Frem og derefter den sidste klub fra det øverste seedningslag, Vigerslev Boldklub.</p><p id="p7">Sådan fortsatte det i det muntre køkken. Timm Vladimir rørte hjemmevant i den gennemsigtige ' gryde', men han var også på hjemmebane, idet årets lodtrækning var henlagt til hans køkken i Skolegade.</p><p id="p8">Her har Vladimir siden 2012 drevet et ' skolekøkken', hvor virksomheder, foreninger og privatpersoner kan booke et madlavningskursus for en aften og undervejs blive kyndigt vejledt af køkkenchefen selv.</p><p id="p9"><br /><em style="bold">Søn opkaldt efter bokser</em></p><p id="p10">Knap så hjemmevant er Timm Vladimir, når det kommer til fodbold: »Jeg kunne aldrig finde på at se en fodboldkamp i fjernsynet.</p><p id="p11">Hvis jeg en sjælden gang ser sport hjemme i sofaen, så er det X Games eller en boksekamp,« siger Timm Vladimir, hvis søn, Cassius, er opkaldt efter Mohammad Ali, eller rettere bokselegendens borgerlige navn, Cassius Clay.</p><p id="p12">»Men jeg synes det er rigtig fedt, at børn og unge og for den sags skyld voksne dyrker fodbold og idræt i det hele taget.</p><p id="p13">Alle bør dyrke sport i deres fritid,« fastslår den 46-årige tv-vært.</p><p id="p14">Nævne navnet på en lokal fodboldklub kan Timm Vladimir imidlertid ikke. Heller ikke selvom han har boet i Valby i 20 år -først 15 år på Saxtorphsvej og siden fem år på Mansasvej.</p><p id="p15">Han og familien er for nylig flyttet fra Valby, men tilknytningen til 2500 er stadig stor -ikke mindst på grund af Timm Vladimirs Køkken i Skolegade, hvor årets fire indledende puljer i løbet af kort tid blev gjort fuldstændig grydeklar.</p><p id="p16"><br /><em style="bold">Timm Vladimir</em></p><p id="p17">Født 22 juni 1968 (46 år)</p><p id="p18">Tv-vært og køkkenchef  Gift med Katrine Engberg -sammen har de Cassius (5 ½ år)</p><p id="p19">Ejer af Timm Vladimirs Køkken, Skolegade19,2500 Valby</p><p id="p20">Aktuel på DR. med Timm og gryderne</p><p id="p21">Vinder af Masterchef (2011)</p><p id="p22">Værtsroller: Den store bagedyst (2014 ) Mit sande jeg (2003 ) Venner for livet (2001-02 ) Under overfladen (2001 ) Danish Music Awards (' 97,03,04 ) Vladimir &amp; Kennedy (1994-97 )</p><p id="p23">To nedslag i skuespilskarrieren: Pendlerkids (2012-15) Stjerner uden hjerner (1997 ).</p><p id="p24"><br /><em style="bold">Overblik PULJE A *</em></p><p id="p25">Vigerslev Boldklub FC Sydhavnen PI Fodbold.</p><p id="p26"><br /><em style="bold">PULJE B</em></p><p id="p27">BK Frem Valby Boldklub BK Pioneren.</p><p id="p28"><br /><em style="bold">PULJE C **</em></p><p id="p29">Fremad Valby FC Culpa AIK Frederiksholm.</p><p id="p30"><br /><em style="bold">PULJE D **</em></p><p id="p31">FC Udfordringen BK Hellas</p><p id="p32">BK Sjoller *) Pulje A og B samt semifinale. afvikles på Valby Boldklubs hjemmebane, Værkstedvej 2**) Pulje C og D samt semifinale og finalen afvikles på BK Hellas' hjemmebane, Engdraget.</p><p id="p33"><br /><em style="bold">SEEDNINGSLAG</em></p><p id="p34">1 seedningslag: BK Frem, Fremad Valby, FC Udfordringen og Vigerslev BK2</p><p id="p35">seedningslag: BK Hellas, FC Culpa, FC Sydhavnen og Valby BK</p><p id="p36">3 seedningslag: BK Sjoller, PI Fodbold, BK Pioneren og AIK Frederiksholm.</p><p id="p37"><br /><em style="bold">KAMPPROGRAM</em></p><p id="p38">Indledende puljespil: Onsdag den 29 juli FC Sydhavnen-PI Fodbold (17.30 ) Valby BK-BK Pioneren (19.15 ) Torsdag den 30 juli FC Culpa-AIK Fr. holm (17.30 ) BK Hellas-BK Sjoller (19.15) Fredag den 31 juli</p><p id="p39">BK Frem-BK Pioneren (17.30 ) Vigerslev BK-PI Fodbold (19.15 ) Lørdag den 1 august</p><p id="p40">FC Udfordringen-BK Sjoller (13.15 ) Fremad Valby-AIK Fr. holm (19.15 ) Søndag den 1 august</p><p id="p41">Vigerslev BK-BK Sydhavnen (11.15 ) BK Frem-Valby BK (15.00 ) Mandag den 2 august</p><p id="p42">Fremad Valby-BK Culpa (11.15 ) FC Udfordringen-BK Hellas (13.00 )</p><p id="p43">Semifinaler: Onsdag den 3 august (17.30 ) Vinder af pulje A-Vinder af pulje B Torsdag den 5 august (18.15 ) Vinder af pulje C-Vinder af pulje D  Finale: Lørdag den 8 august (18.15 ) Vinder af semi..Vinder af semi.</p><p id="p44"><br /><em style="bold">TIDLIGERE VINDERE</em></p><p id="p45">2014 BK Frem 2013 Rikken FC2012 Fremad Valby 2011 BK Frem 2010. Vigerslev Boldklub 2009 Valby Boldklub 2008 Valby Boldklub 2007 Fremad Valby 2006 Fremad Valby 2005 Valby Boldklub 2004 Fremad Valby 2003 BK Frem 2002 BK Frem.</p><block><p></p></block><p id="p1">KV13: Om en uges tid - tirsdag den 19. november - bliver der afholdt valg til Borgerrepræsentationen i København. Det er en festdag for demokratiet, men bliver det også en festdag for Valby Idrætspark? Det er et rigtig godt spørgsmål.</p><p id="p2">Hvis ikke vi får nogle af Valbys politiske kandidater valgt ind i Borgerrepræsentationen bliver det en fuser. Valget er nemlig alt andet end ligegyldigt for de af Valbys borgere ( mig inklusiv), der ønsker langt flere penge til Valby Idrætspark, og en Valby Idrætspark i den absolutte verdensklasse.</p><p id="p3">Valbys borgere er heldigvis i den situation, at det ikke længere behøver at være tilfældigheder der afgør, hvordan pengene i Københavns Borgerrepræsentation skal fordeles.</p><p id="p4">Ved at stemme personligt på en af de mange dygtige lokale Valby-kandidater, kan man få en stor indflydelse på sammensætningen af Borgerrepræsentationen i København. Jeg selv er opstillet for Venstre som kandidat til Borgerrepræsentationen i København, og jeg er også medlem af Valby Lokaludvalg.</p><p id="p5">Hvis man ikke har sympati for Venstre behøver man naturligvis ikke at stemme på, hverken mig eller Venstre, men så opfordrer jeg hermed mine medborgere i Valby til at stemme personligt på en anden Valby kandidat fra en af de andre partier. Hvad mange ikke ved er, at små 200-250 personlige stemmer ofte er nok til at få en kandidat valgt ind i Borgerrepræsentationen, så de personlige kryds tæller virkeligt meget.</p><p id="p6">Som nogen ved, er de politiske partier ofte uenige om fordelingen af midlerne i Valby Lokaludvalg, men én ting er der stor enighed om blandt alle os lokale Valby-politikere: Valby Idrætspark trænger til flere penge.</p><p id="p7">Så hvis man som Valby-borger ønsker mere fokus og flere penge til Valby Idrætspark, kan jeg kun opfordre til, at man den 19. november sætter sit kryds personligt ved en politisk kandidat fra Valby.</p><p id="p8">( Fork. af redaktionen).</p><p id="p1">FODBOLD: Hvis spillet får bare en snert af den prangende storhed, som kulisserne til årets lodtrækning rummer, så venter der en fantastisk fodboldturnering, når den 10. udgave af Valby Bladet Cup løber af stablen til sommer.</p><p id="p2">Lodtrækningen til Valby Bladet Cup fandt i år sted for foden af Valby Bakke i Valbys ubetinget smukkeste og mest storslåede bygning, Jesuskirken.</p><p id="p3">Til november er det præcis 120 år siden, at arkitekt Vilh.</p><p id="p4">Dahlerups mesterværk af en kirke blev indviet. Bygherren var ingen ringere end den lokale brygger, Carlsberg-sønnen Carl Jacobsen. Selvom Jesuskirken aldrig officielt blev Københavns Domkirke, hvilket ellers var Carl Jacobsens erklærede mål, så kan han og hele Valby stadig være særdeles stolte af det fantastiske resultat.</p><p id="p5">Der har naturligvis været mange sognepræster tilknyttet Jesuskirken i de 120 år, der er gået. En af dem, der har haft embedet i længst tid -og stadig har det -er Frank Bjørn Christensen, der har prædiket i Jesuskirken siden 1992.</p><p id="p6"><br /><em style="bold">Udfordringen afløser AIK</em></p><p id="p7">Den 55-årige tidligere sømandspræst stillede beredvilligt sig selv og sin overdådige arbejdsplads i form af Guds eget hus til rådighed, da lodtrækningen til Valby Bladet Cup 2011 fandt sted tidligere på måneden.</p><p id="p8">Som arrangørklubber var Rikken FC og Valby Boldklub på forhånd placeret i hver sin pulje. Første hold oppe af lodtrækningsbowlen var Fremad Valby, som dermed blev placeret i pulje A sammen med Rikken.</p><p id="p9">I pulje B fik Valby Boldklub selskab af Boldklubben Pioneren, som var det andet klubnavn, Frank Bjørn Christensen fiskede op ad bowlen.</p><p id="p10">Herefter gik det slag i slag.</p><p id="p11">Det sidste klubnavn, der dukkede op ad bowlen, var et helt nyt navn i Valby Bladet Cupsammenhæng, nemlig FC Udfordringen.</p><p id="p12">Den fremadstormende og hurtigtvoksende serie 3-klub med de bibelske idealer afløser sportslig trængte AIK Frederiksholm i årets turnering.</p><p id="p13"><br /><em style="bold">Finale den 6. august</em></p><p id="p14">Valby Bladet Cup 2011 sparkes i gang onsdag den 27. juli. Som altid afvikles de seks indledende pulje A-kampe på Rikkens hjemmebane på Kulbanevej, mens de seks kampe i pulje B spilles på Værkstedvej hos Valby Boldklub.</p><p id="p15">Noget nyt er det til gengæld, at der i år også spilles om fredagen.</p><p id="p16">Således vil der være fodbold hver dag fra onsdag til mandag og igen onsdag og torsdag, hvor de to semifinaler afvikles.</p><p id="p17">Vinderen af pulje A spiller semifinale på Kulbanevej mod nummer to fra pulje B, mens vinderen af pulje B spiller semifinale på Værkstedvej mod nummer to fra pulje A. Finalen afvikles lørdag den 6. august.</p><p id="p18">PULJE A Rikken FC Fremad Valby FC Sydhavnen Vigerslev Boldklub PULJE B Valby Boldklub BK Pioneren BK Frem FC Udfordringen</p><p id="p1">TRAFIKSTRATEGI: Lokaludvalget er i fuld gang med at samle brikkerne til det puslespil, der skal ende med en samlet trafikplan for Valby. En opgave der har stået på både borgeres og politikeres ønskeseddel i årevis -og hvor det lokale handels-og erhvervsliv kom med deres bud på en »god« plan.</p><p id="p2">På et møde i mandags med en snes repræsentanter for butikkerne, samt Spinderiet, Cityforeningen og Handelsforeningen, var lokalpolitikere ude og vejre stemningen hos butikkerne. Og som forventet fyldte parkeringsforholdene meget i den gode og konstruktiv debat -som meget kom til at handle om parkeringsforhold.</p><p id="p3"><br /><em style="bold">Ønskeseddel</em></p><p id="p4">Over en kam var erhvervslivets repræsentater enige om, at man gerne så en udvidet strøggade op ad Valby Langgade, samt elektronisk lektronisk intelligent skiltning af ppladser i p-huse og nogle flere parkeringsvagter.</p><p id="p5">Og samtidig så de meget gerne, at Skolegade blev forvandlet til gågade/ sivegade på strækningen fra Valby Langgade til Annexstræde og til stationen.</p><p id="p6">Af gamle kendinge var også forbedrede cykelforhold, en forbedret overgang og begrænsning af den hurtige trafik på Annexstræde -ligesom man gerne så fodgængerovergangen på Rughavevej flyttet ned til Biblioteket.</p><p id="p7">Flere cykelstativer og en sænkning af hastigheden på Valby Langgade til 40 km/ t.</p><p id="p8">vandt også gehør bordet rundt, mens opbakningen var mere blandet til et forslag om ensretning af Annexstræde og Valby Langgade i hver sin retning.</p><p id="p9">Og så handlede det ellers igen om flere p-pladser lige Tingstedet til skråparkering på Valby Langgade langs Søndermarken -samt mere korttidsparkering på Bykildevej.</p><p id="p10"><br /><em style="bold">Borgerinput</em></p><p id="p11">Om erhvervslivets ønsker falder i tråd med kundernes bliver politikerne meget klogere på, når de Lokaludvalget tirsdag den 22. juni afholder et mere borgerrettet arrangement om samme emne.</p><p id="p12">Her ventes ikke mindst beboerne i Gl. Valby på banen med deres ønsker, der vil indgå i en samlet Trafikstrategi for det Centrale Valby. En plan der vil blive lagt frem til debat og diskussion med borgerne under Valby Kulturdage til september.</p><p id="p1"><br /><em style="bold">FREDAG</em></p><p id="p2">Fællessang Syng sange fra Højskolesangbogen sammen med andre. Vi giver kaffe og te, deltagerne sørger for den gode stemning. Akkompagneres af Henrik Hansen på klaver. Fre. 1. sep., kl. 13-14.30.</p><p id="p3">Vigerslev Bibliotek, Kirsebærhaven 23. (G).</p><p id="p4"><br /><em style="bold">LØRDAG</em></p><p id="p5">Børnebiffen Fra tre år. Kortfilm, nøje udvalgt til de mindste biografgængere.</p><p id="p6">Lør. 2. sep., kl. 10. Valby Kino, Gammel Jernbanevej 36. (E) Poetry Slam -smagsprøve... og det bliver med Københavnersmag.</p><p id="p7">Hurra for de 850 år, og måske også politisk tonet! Peter »Poetry Slam« Dyreborg er på banen igen, her i en special edition og en smagsprøve på den kommende sæson. Lør. 2.</p><p id="p8">sep., kl. 16-17. Valby Bibliotek, Annexstræde 2. (G).</p><p id="p9"><br /><em style="bold">SØNDAG</em></p><p id="p10">Børnebiffen Fra tre år. Kortfilm, nøje udvalgt til de mindste biografgængere.</p><p id="p11">Søn. 3. sep., kl. 10. Valby Kino, Gammel Jernbanevej 36. (E).</p><p id="p12"><br /><em style="bold">TIRSDAG</em></p><p id="p13">Børnebiffen Kortfilm udvalgt til de mindste.</p><p id="p14">Fra tre år. Tir. 5. sep., kl. 10 og 11.</p><p id="p15">Valby Kino, Gammel Jernbanevej 36 (G).</p><p id="p16"><br /><em style="bold">ONSDAG</em></p><p id="p17">Seniorbio Film for seniorer. Ons. 6. sep., kl.</p><p id="p18">12 vises ' Patriarken'. Valby Kino, Gammel Jernbanevej 36. (E).</p><p id="p19"><br /><em style="bold">NU OG I FREMTIDEN</em></p><p id="p20">Valby Kulturdage Valby Kulturdage er Valbys årlige fejring af bydelen, hvor Valby Langgade bliver spærret for trafik og fyldes med foreningsliv, musik, mad, optrædender, gode tilbud og meget meget mere.</p><p id="p21">Kom og se hvad Valby har at byde på!. Fre 1. og lør. 2. sep.</p><p id="p22">Valby Langgade. (G) Rundvisning Kom med på rundvisning i de berømte filmstudier. Se blandt andet verdens ældste filmstudie og få vækket minderne til live.</p><p id="p23">Lør. 2. og søn. 3. sep., kl. 11 og 14. Nordisk Film A/ S, Mosedalvej 14. (E) Ungdommens Folkemøde Søndermarken omdannes til en demokratisk festival med fire scener og 72 telte. Program for festivalen på ufm17. dk/ program.</p><p id="p24">Tor. 7. og fre. 8. sep., kl. 8-19.30.</p><p id="p25">Søndermarken. (G) Jægerne Komedie. Fra 16 år. Varighed: 90 min. uden pause. I den kolde morgenrøde sidder tre ualmindelig, almindelige mænd. De er skarpladte -de er jægerne. Ons.</p><p id="p26">6., tor. 7. og fre. 8. sep., kl. 20.</p><p id="p27">Prøvehallen, Porcelænstorvet 4. (E) Poetry slam Kbh-mesterskab Kvalifikationsrunde # 1. Poetry slam er en konkurrence i spoken word, og spoken word er mundtlig litteratur. Talte ord med humor og nerve. Fre. 8. sep., kl.</p><p id="p28">20. Valby Kulturhus, Valgårdsvej 4-8. (E) Maria Stuart Publikum er indkaldt som tribunal i denne radikale nyfortolkning af Schillers drama.</p><p id="p29">Alle kneb gælder i kampen mellem Elizabeth I og Maria Stuart, og gennem improviseret jazz gør hver dronnings musikalske spejlbillede deres for at påvirke aftenens udfald.</p><p id="p30">Hvem får din stemme? Til tir. 12. sep., kl. 21. Sydhavn Teater, Østre Kapel, Vestre Kirkegårds Allé 15. (E) Børnebiffen Fra tre år. Kortfilm, nøje udvalgt til de mindste biografgængere.</p><p id="p31">Lør. 9. og søn. 10. sep., kl. 10.</p><p id="p32">Valby Kino, Gammel Jernbanevej 36. (E) Foredrag ' Jægerkorps og Jesus'. Valbymesteren om sit gribende liv. Stephen Egede Glahn er født i 1936 og besættelsen af Danmark spiller en rolle i et livsforløb af de mere særlige af slagsen. Tor. 14. sep., kl.</p><p id="p33">19-20.30. Valby Bibliotek, Annexstræde 2. (G) Mustafas Kiosk En Strid teaterkoncert. Musikteater for børn fire-ti år. Varighed: 55 min. uden pause. Ons. og tor., kl. 11.15 samt lør. og søn., kl. 11 og 13. Til søn. 22. okt. Prøvehallen, Porcelænstorvet 4. (E) Lektiehjælp m. m.</p><p id="p34">Er lektierne svære eller har du brug for hjælp til at skrive et brev? Netværksgruppens frivillige hjælper børn og voksne hver onsdag. Hver onsdag kl. 17-20.</p><p id="p35">Valby Bibliotek, Annexstræde 2. (G) Loppemarked Loppemarked hver lørdag og søndag med mange stadepladser.</p><p id="p36">Til lør. 4. nov., kl. 7-15.</p><p id="p37">Toftegårds Plads. (G) Søndagsrytmik Med Spillotten og Hottentotten.</p><p id="p38">Kom og få en herlig stund med dit barn. Vi vil synge, lege, danse og spille på forskellige instrumenter.</p><p id="p39">Søndage kl. 10-10.45 for 6-18 mdr. og kl. 11-12.45 for halvanden-til treårige. Ingen tilmelding. Betaling i døren.</p><p id="p40">Zone2, Valby Kulturhus, Valgårdsvej 4-8, 2. sal. (E).</p><p id="p1">Villads fra Valby lærer klokken er en humoristisk historie om ure, visere, minutter og timer, fortalt i sædvanlig veloplagt Villads fra Valby-stil, hvor barnet også selv kan lære klokken og øve sig i at få tiden til at gå sammen med Villads. Det er lørdag morgen, og Villads fra Valby kan næsten ikke vente til hans fætter, Noa, kommer på besøg klokken to. Noa har nemlig sin lille nye hundehvalp med. Klokken ti minutter over syv har Villads allerede nået at spørge sin far og mor flere gange, hvad klokken er, og de beslutter derfor, at det er på tide at Villads selv lærer klokken. Inden dagen er omme, har Villads både lært klokken, fundet ud af, hvor lang tid det tager at gå på toilettet, og undersøgt, om der findes en metode til at få tiden til at gå hurtigere.</p><p id="p2"><br /><em style="bold">Fakta om bogen</em></p><p id="p3"><br /><em style="bold">Titel : Villads fra Valby lærer klokken</em></p><p id="p4"><br /><em style="bold">Forfatter : Anne Sofie Hammer</em></p><p id="p5"><br /><em style="bold">Serie : Villads fra Valby-bøgerne</em></p><p id="p6"><br /><em style="bold">Tegner : Jette Aagaard Enghusen</em></p><p id="p7"><br /><em style="bold">Illustrator : Dina Gellert</em></p><p id="p8"><br /><em style="bold">Sider : 48</em></p><p id="p9"><em style="bold">Omslag : Indbundet</em></p><p id="p10"><br /><em style="bold">Omslagsgrafiker : Jette Aagaard Enghusen</em></p><p id="p11"><br /><em style="bold">Omslagsillustrator : Dina Gellert</em></p><p id="p12"><br /><em style="bold">Forlag: Høst &amp; Søn</em></p><p id="p1">BYDELEN SKÆRES OVER: En ring omkring København og tværs gennem Valby er tættere på virkeligheden end nogensinde før. Det er konklusionen på S og SFs 2020-plan, hvor partierne gør det klokkeklart, at de ønsker København gennemskåret af en betalingsring.</p><p id="p2">Det betyder en ekstraregning på 2 mia. kr. til billisterne, men værst kommer det til at gå ud over de bydele, der med forslaget bliver delt i to. Ikke mindst i Valby vil konsekvenserne være store, når borgerne uden for ringen vil foretrække en tur til Rødovre Centrum eller Fields frem for bylivet i det centrale Valby, hvor der de senere år er skabt spændende rammer for anderledes indkøbsmuligheder i et samspil mellem Spinderiet og forretningerne i resten af nærområdet.</p><p id="p3">Det kommende folketingsvalg vil derfor blive afgørende for udviklingen af Valby. Skal vi med bompenge dele Valby i to -eller skal vi løse trængselsproblemerne smartere ved en fortsat forbedring af de kollektive trafiktilbud i stedet for blot at jagte billisterne. Jeg vil arbejde på det sidste og hellere vente et par år på, at roadpricing bliver teknisk mulig, end at ødelægge bylivet i nogle af Københavns bedste bydele.</p><p id="p1">Valby har de sidste to perioder ikke haft permanente medlemmer af borgerrepræsentationen, og det er en udfordring for København og specielt for Valby.</p><p id="p2">Derfor følges det da også med spændt opmærksomhed hvilke kandidater de lokale partier stiller op med, når der til efteråret igen skal være valg til borgerrepræsentationen.</p><p id="p3">I Socialdemokratiet har der allerede været " kampvalg" om, hvem man skal pege på som spidskandidat, og her faldt valget på det mangeårige medlem og tidligere kredsformand for lokalafdelingen Mads S.. Pedersen, der også stillede op til det sidste valg, men ikke valgt.</p><p id="p4">I dag arbejder han som chefrådgiver i en interesseorganisation og har tidligere undervist i gymnasiet i samfundsfag, idræt og erhvervsøkonomi, ligesom han har haft flere tillidshvervs så som tillidsmand, medlem af skolebestyrelser mm.</p><p id="p5">Og som mangeårig partisoldat, valbyborger og familiefar kender ham alt til udfordringen for København, som efter hans mening er, at borgerrepræsentationen er ikke repræsentativ for hele København.</p><p id="p6">-Derfor er udfordringen for Valby, at væsentlige lokale interesser ikke bliver fremmet.</p><p id="p7">Et tydeligt eksempel er f. eks.</p><p id="p8">ønsket om et nyt bibliotek på Smedestræde, som p. t.</p><p id="p9">ikke ser ud til at blive opfyldt -stik imod valbyborgernes ønske, siger Mads Pedersen og understreger vigtigheden af, at Valby ved det kommende kommunalvalg får valgt mindst en ind i borgerrepræsentationen.</p><p id="p10">-Så bliver jeg valgt til kandidat og forhåbentlig valgt ind i BR, så vil jeg arbejde for, at Valby bliver bedre tilgodeset i borgerrepræsentationen og får sine ønsker opfyldt -og dem har vi mange af, siger Mads Pedersen.</p><p id="p11"><br /><em style="bold">Nyt bibliotek</em></p><p id="p12">-Her i Valby har vi længe ønsket os et nyt bibliotek, og Valby Lokaludvalg har i samarbejde med de lokale partiforeninger gjort en stor indsat for, at det skulle blive til virkelighed, men vi må konstatere, at hvis vi ikke får en lokal kandidat valgt ind i Borgerrepræsentationen, så får vi nok ikke vores ønske opfyldt.</p><p id="p13">Jeg glæder mig til at skulle arbejde for et nyt bibliotek i Valby. Jeg forestiller mig, at et nyt bibliotek i Valby kan blive et lokalt kraftcenter for de mange kreative og innovative borgere, vi har i Valby.</p><p id="p14"><br /><em style="bold">Trafikale udfordringer</em></p><p id="p15">-Med en ny bydel i Valby på Grønttorvet, og en færdigudvikling af FL Schmidt-grunden, så kommer der rigtig mange nye borgere til Valby -og velkommen til dem, siger Mads og peger samtidig på, at det bliver vigtigt, at de offentlige transportmuligheder forbedres, så de passer til de mange nye Valbyborgere.</p><p id="p16">-Her i Valby er der allerede store trafikale udfordringer i myldretiden, og hvis vi ikke skal drukne i trafikudfordringer, så skal den kollektive trafik forbedres og gøres mere attraktiv.</p><p id="p17">Den kollektive trafik kan gøres mere attraktiv ved at sætte billetprisen ned -og her mener jeg, at den skal sættes markant ned. En meget billigere offentlig trafik er den nemmeste måde at trække flere kunder til. Mange danske og internationale undersøgelser viser, at hvis man sætter prisen ned på den offentlige transport, så kan man få mange flere til at benytte den.</p><p id="p18">Herudover er det vigtigt, at vi forbedrer cyklisternes forhold, sådan at flere vil benytte sig af at cykle til og fra arbejde og herigennem lette trafikken i Valby og hele København.</p><p id="p19">Skole på Grønttorvet Som mangeårig skolemand og gymnasielærer har Mads Pedersen et godt øje til den kommunale og lokale skolepolitik.</p><p id="p20">Og med de mange nye borgere i Valby og deres børn, så skal der i udviklingen af Grønttorvet indtænkes en ny skole på området, sådan at der er nok skolekapacitet i Valby.</p><p id="p21">I det hele taget skal der mere fokus på skolerne i Valby og København. For flere undersøgelser viser, at mange af skolerne ikke klarer sig godt, når man sammenligner med skolerne i hele landet og når man ser på skolernes evne til at løfte eleverne, siger Mads Pedersen og mener, " vi" som kommune skal sikre os, at skolerne klarer sig bedre.</p><p id="p22">Noget der efter hans meninge kan gøres effektivt, ved at klæde skolerne bedre på til bl. a. at arbejde med målstyret undervisning og datadrevne indsatsområder. Herudover er det vigtigt at sætte skolerne mere frie, sådan at de på skolerne bedre kan styre udviklingen i tæt samarbejde med lærerne og eleverne og så inddrage kommunen, hvor det giver mening.</p><p id="p23"><br /><em style="bold">Idræt og kultur</em></p><p id="p24">Står det til Mads Pedersen skal et nyt bibliotek og Valbys Medborgerhus være omdrejningen for en fremtidig satsning på kulturen i Valby.</p><p id="p25">-Jeg forestiller mig, at en ny kulturindsats sammen med kommunen og de mange lokale ildsjæle skal fremme kulturen i Valby. For bydelen har så meget at byde på inden for det kulturelle, at jeg forestiller mig, at valbyborgerne i samarbejde med lokaludvalget og borgerrepræsentationen kan gøre vores bydel til et kulturelt omdrejningspunkt for hele København.</p><p id="p26">Men ud over, at vi skal have mere kultur til Valby, er det efter Mads Pedersens opfattelse mindst lige så vigtigt, at vi får opkvalificeret vores idrætsfaciliteter, hvor første mål må være at få udrullet den idrætsstrategi, som Valby Lokaludvalg har stået bag i samarbejde med lokale borgere i Valby.</p><p id="p27">-Og her synes jeg, at et godt sted at starte kunne være, at hver lokal fodboldklub kan få etableret en kunststofbane, sådan at vores mange lokale fodboldspillere kan spille bold ude hele året.</p><p id="p28">Boldklubben Hellas går allerede med sådanne planer om en kunststofbane, og det ser jeg gerne bredt ud til de andre lokale fodboldklubber. Og så er -igen, igen, igen -et andet centralt indsatsområde Valby Idrætspark, som trænger til en kraftig modernisering.</p><p id="p29">Flygtninge til Valby Også indflytningen af flygtningene på Ottiliavej følger Mads Pedersen med spændt opmærksomhed og forventning.</p><p id="p30">Og herfra skal der naturligvis lyde et velkommen til alle de nye Valbyborgere.</p><p id="p31">-Jeg håber naturligvis de får det godt i Valby og vil føle sig velkommen i bydelen. For selvfølgelig er det vigtigt, at vi som bydel og som hovedstad gør en stor indsats for at hjælpe mennesker i nød.</p><p id="p32">Dog kan det stadig undre den nye spidskandidat, at alle de nye flygtninge, som København skal modtage, skal placeres i Valby.</p><p id="p33">-Ud fra et ønske om en hurtigere integration af de mange nye borgere, så ville det have været ønskværdigt, hvis vi havde fordelt de mange nye flygtninge i hele København, mener Mads Pedersen.</p><p id="p1">OSCARSHOW: Skal Leonardo have sin første Oscar efter sin kraftpræstation i The Revenant? Skal Eddie Redmayne vinde for andet år i træk for sin rolle som ' Den danske pige?' Skal Hollywoods unge darling Jennifer Lawrence have en ny statuette eller kan ' Krigen' hjemtage endnu en statuette til Danmark? Vil aftenens vært, Chris Rock, være lige så skarp og kontroversiel, som da han sidst stod i spidsen for festen tilbage i 2005? Spørgsmålene er mange og spændingen bliver udløst søndag nat, når filmnørdernes anden juleaften, The Academy Awards' finder sted i Hollywood.</p><p id="p2">Og mens filmstjerner og -starletter sidder og smiler i ' the Dolby Theatre' i fald kameraet skulle glide over dem, kan Valbys filmelskere/ nørder/ afficionadoer nyde Oscarshowet helt anderledes afslappet, når Valby Kino inviterer til stor Oscar-fest søndag aften og nat.</p><p id="p3"><br /><em style="bold">Oscarfilm hele aftenen</em></p><p id="p4">Hvis du er en af de mange, som godt kan lide at gætte med, kan du blive lidt bedre klædt på i løbet af aftenen, når Kino viser Oscarnominerede film, blandt andre det førnævnte danske bidrag ' Krigen', komediedramaet ' The Big Short', som tager finanskrisen under kærlig behandling og Room helt frem til klokken 1.30.</p><p id="p5"><br /><em style="bold">Let buffet</em></p><p id="p6">Klokken 23. begynder showet, som altid, allerede ved den røde løber, hvor skuespillerindernes valg af garderobe skal under grundig analyse.</p><p id="p7">Det bliver en lang nat, og man kan have god brug for at fylde depoterne inden nattens strabadser, og derfor serverer Valby Kino en let buffet med ' Oscar-inspirerede lækkerier'.</p><p id="p8">Klokken 01.30 kan publikum og Valby Kinos filmpanel så give deres kvalificerede bud på, hvem som skal huske at takke en hel masse i løbet af natten.</p><p id="p9">Klokken 2.30 begynder den ' alvorlige' del af aftenen, når Chris Rock skyder det egentlige show i gang, og priserne skal uddeles.</p><p id="p10">Når prisen for ' Årets Film' er blevet uddelt, og klokken slår 6, kan I klatøjede forlade magiske Hollywood og vende tilbage til Valby mandag morgen.</p><p id="p11">Men Valby Kino siger ordentligt farvel med morgenbrød og kaffe, inden I bliver sendt fra biografmørket og ud i den lyse morgen.</p><p id="p12">Husk i øvrigt, at der er dresscode: Galla selvfølgelig.</p><p id="p13">OSCARNAT. Valby Kino, Gammel Jernbanevej 36 Søndag 28 februar fra klokken 18.30 (Selve showet starter klokken 23 ) Oscarshow med buffet og morgenbrød koster 100 kroner.</p><p id="p14">Se mere på valbykino. dk.</p><p id="p1">Forfatteren og journalisten Peter Olesen, som en del sikkert husker som studievært på TV-avisen blev under Kulturdagene hyldet med maleren Hannah Lund Bostrøms Mindepris for 2011.</p><p id="p2">Prisen blev overrakt af den afdøde Valby-malerindes mand Jørgen Lilje Jensen, der er formand for Hannah Lund Bostrøms Mindefond.</p><p id="p3">Prisen er på 5000 kr - og Peter Olesen fik prisen for gennem sit forfatterskab og sin foredragsvirksomhed at have " rettet fokus mod vore daglige omgivelser, byrummet.</p><p id="p4">Han har kredset om Valby - og formidlet bevidstheden om værdien af de daglige rammer om vores tilværelse, det bymiljø, der er en væsentlig del af vor hverdag, sagde Jørgen Lilje Jensen, der civilt er ministerråd i Udenrigsministeriet.</p><p id="p5">Hannah Lund Bostrøm sagde engang, at " øjnene er sjælens spejl". Den samme vision har du haft om bevarelsen af vinduer i gamle huse.</p><p id="p6">" Vinduer er jo faktisk lidt som øjne. Er der noget galt forstyrrer de hele indtrykket. Og da øjnene er noget af det første, man ser, og er det der giver indtryk af sjælen, så er det vigtigt, at man ikke forstyrrer øjnene og dermed pirker til sjælen," selv skrev du for mange år siden i bogen " Valby-bevar-mig vel".</p><p id="p7">" Du har i dine bøger formidlet budskabet om omsorg for det Valby, som du elsker og selv er uløseligt forbundet med.</p><p id="p8">Du er både forankret og fremadskuende, for som du har sagt: Vi må kigge tilbage for at kunne kigge frem i tiden." Fyrtårn " Du er et utrætteligt fyrtårn her i byen og har fremhævet byrummets æstetik som kilde til borgernes livskvalitet, som også Hannah prioriterede højt I anerkendelse af dit mangeårige idealistiske og flittige forfatterskab til fremme af forståelsen af byrummets værdier overrækker jeg dig Hannahs Mindepris for 2011, sagde Jørgen Lilje- Jensen bl. a. som begrundelse for at tildele Peter Olesen prisen.</p><p id="p9">I sin takketale sagde en glad og overrasket Peter Olesen, at han er kommet i Valby siden han som dreng besøgte sin moster i bydelen. Han bor - og har boet i bydelen i mange år -og har gennem sin skribent-og debat-virksomhed både været med til at redde gamle Valby-bygninger, som de smukke gule huse ved Tingstedet, hvor Fy og Bi og Cafe Phønix har til huse i dag.</p><p id="p10">-De skulle være revet ned for år tilbage, men det lykkedes at redde dem og skaffe 10.000 kr, så de noget forfaldne huse kunne friskes op med den gule maling, der kendetegner dem i dag, siger Peter Olesen.</p><p id="p1">TIL JULEASFALTBAL: Hvad har man en marketingchef til -f.</p><p id="p2">eks. i disse tider at skabe en begivenhed i Valby, der markerer julens start. Og det er lige hvad Christer Thorell fra Spinderiet har gjort. Allieret sig med den lokale løbsarrangør Christian Ebbe og Valby Bladet -og sammen er de klar til at præsentere et nyt og spændende lokalt løb -Valby Juleløb.</p><p id="p3">Løbet afholdes søndag den 28. november kl. 11.00, med start og mål på Porcelænstorvet.</p><p id="p4">Man kan stille op i følgende kategorier og distancer: Damer 5 km. -Herre 5 km. -Damer 10 km. og Herre 10 km.</p><p id="p5">»Og julet bliver det garanteret -for alle der tilmelder sig får udleveret en julemandsdragt, som vi håber de vil løbe i. Det vil skabe en fantastisk stemning i byen, når flere hundrede løbeglade motionister kommer løbende i julemandsdragter.</p><p id="p6">Det bliver ikke kun sjovt at deltage i, men også underholdende at se på. Valby Juleløb er et løb for hele familien, hvor alle får en sjov og hygge oplevelse sammen,« siger Christer Thorell.</p><p id="p7"><br /><em style="bold">Børneløb</em></p><p id="p8">Der er også et børene juleløb på 1,5 km. hvor børn til og med 12 år kan deltage. De får alle sammen en nissehue og et flot diplom når de kommer i mål.</p><p id="p9">Børnene løber på en sikker og oppasset rute omkring Spinderiet, så forældre og familie kan heppe på. Børnenes juleløb starter kl. 10.15 fra Porcelænstorvet og koster 50 kr. at deltage i. Også her er der mange flotte præmier på højkant til vinderne i alle kategorier samt præmie til bedste jule udklædte barn. Der udover får alle en goody bag med forskellige godter fra nogle af butikkerne i Spinderiet.</p><p id="p10">I start og mål området vil der være væskedepot og forplejning, om man løber 5 eller 10 km.</p><p id="p11">Tilmelding til Valby Juleløb sker via www.sportsaktiviteter.</p><p id="p12">dk eller i Sportmaster i Spinderiet.</p><p id="p13">Prisen er 125,-for 5 km.og 140,-for 10 km. Men så får du også: Start nr., din personlige tid, one size julemandsdragt og goodybag. Sidste tilmeldingsfrist er den 26. november både online og i Sportmaster. Men du kan også tilmelde dig på dagen fra kl. 9 til kl. 10.30 i Prøvehallen på Porcelænstorvet. Ved eftertilmelding tillægges der et gebyr på kr. 25,-pr. person.</p><p id="p14"><br /><em style="bold">Sportmaster</em></p><p id="p15">Hvis du tilmelder dig online, kan du hente dit start nr. og tidtagningschip i Sportmaster fra den 22. til 26. november, mens ikke afhentede start nr. kan afhentes på dagen i Prøvehallen mellem kl. 9 og 10.30.</p><p id="p16">Du kan læse mere om Valby Juleløb på www.spinderiet.</p><p id="p17">dk hvor du også kan se kort over ruten.</p><p id="p18">Og synes du formen bør pudses af op til »juleracet«, så afholder arrangørerne gratis løbetræning hver onsdag kl.17 i Søndermarken. Mødested er indgangen på hjørnet af Pile Alle og Roskildevej, hvor alle er velkomne uanset løbe færdigheder.</p><p id="p1">Det går strygende for Fremad Valby i Københavnsserien, hvor de røde fra Valby Idrætspark nu ligger som nummer to med samme points som de to andre tophold, Rønne fB og KB.</p><p id="p2">Og mens Rønne vandt en flot sejr i weekenden over KFUM i Emdrupparken, så gik det helt galt for KB mod Fix, der vandt let over KB'erne, der vist ikke havde fået det rette ben ud af sengen.</p><p id="p3">Man må ikke håbe, at nogle af de KB-spillere, der var med i Gadelandet i lørdags, da Frederiksberg-holdet spillede mod Fix, skal med i førsteholdstruppen, når KB skal spille Champions League mod f. eks.</p><p id="p4">Barcelona.</p><p id="p5">For så kommer det til at gå gruelig galt for FCK i den store verden.</p><p id="p6">For der var ikke meget European Championsship blandt de KB'ere, der var med mod Fix i KS-serien.</p><p id="p7">Mange siger, at KB's KS-seriehold er klubbens andethold, men det er en sandhed med store modifikationer: For det første spiller FCK II i en helt egen række for reserverne til Super Ligaen, for det andet har B. 1903 altså et hold i DS-serien, så det er snarere FCK IIII, der er med i KS-serien.</p><p id="p8">Så det er nok ikke fra den kant, at Fremad Valby skal regne med den største modstand, selv om KB'ernes svage kamp naturligvis også kan være en enlig svale.</p><p id="p9"><br /><em style="bold">Vandt over B. 93</em></p><p id="p10">Til gengæld er B. 93' s hold i Københavnsserien et reelt andethold, men det havde Fremad ikke meget respekt for, da holdet mødte op på B. 93' s anlæg på Svanemøllen i denne runde. For har var Fremad ubeskedne nok til at hive en 2-3 sejr hjem, og det var nok til at sikre topplaceringen i KS-serien. Og selv om meget kan nå at ændre sig endnu, så kan Fremad da nyde den nye topplacering lidt endnu. Den bliver sat på hård prøve allerede nu på lørdag 4.</p><p id="p11">september kl. 15, hvor Fremad Valby skal en tur til Genforenings-pladsen for at møde Union. Dagens modstandere spillede forleden uafgjort 0-0 mod en anden af rækkens favoritter fra Frem, så der bliver hård modstand på lørdag.</p><p id="p12"><br /><em style="bold">Frem vandt</em></p><p id="p13">Frem fik sin første sejr i årets Københavnsserie, da holdet tog imod Tårnby FF. Frem vandt kampen 3-1 på mål af Tim Ilsø, Lasse Dahl og Simon Sinkjær.</p><p id="p14">Med sejren rykkede Frem pænt op i Københavnsserien og ligger nu på en sjetteplads. Men allerede nu på fredag aften ( bemærk spilletidspunktet) kan Frem avancere yderligere, når holdet skal møde B. 1908' s andethold i Valby Idrætspark. Her tøver vi ikke med at udnævne Frem til favorit, og så begynder den anden store klub i Valby Idrætspark også at nærme sig toppen af Københavnsserien.</p><p id="p1">De to første år Valby Bladet Cup blev afholdt, havde turneringen deltagelse af Vigerslev Boldklub. I 2004 blev "de grønne" afløst af FC Culpa. "Juristerne" har været med lige siden, og er også i år blandt de otte deltagerhold.</p><p id="p2">Det er Boldklubben Hellas derimod ikke. Den ledige plads var Vigerslev Boldklub imidlertid ikke sen til at sætte sig på. Så i år hedder deltagerfeltet for første gang Rikken FC, Valby Boldklub, Boldklubben Frem, AIK Frederiksholm, Fremad Valby, Boldklubben Pioneren, FC Culpa og Vigerslev Boldklub.</p><p id="p3">De otte klubber bliver traditionen tro fordelt i to indledende puljer. Hvordan årets fordeling skal se ud, skulle gårsdagens lodtrækning på Valby Bladets redaktion afgøre.</p><p id="p4">Som arrangørklubber var Rikken FC og Valby Boldklub på forhånd placeret i hver sin pulje. Herefter trak bestyrelsesmedlem i Valby Boldklub, Finn Holm, Rikkens modstanderhold i pulje A, mens Rikkens formand, Kai Christensen, fandt Valby Boldklubs modstandere i pulje B.</p><p id="p5">De to klubledere skiftedes til at trække et klubnavn op ad bowlen. Første hold, der dukkede op, var den nyoprykkede serie 1-klub, FC Culpa, der således kom i pulje med Rikken. Næste navn, der kom til syne, var tilbagevendte Vigerslev Boldklub, som dermed blev placeret i pulje B.</p><p id="p6">Da lodtrækningen var overstået tegnede der sig et billede af eksplosionsfare på Kulbanevej, idet pulje A - foruden Rikken og FC Culpa - får deltagelse af AIK Frederiksholm, der indtil sidste år spillede i serie 1, samt ikke mindst de tredobbelte vindere af Valby Bladet Cup (2004, 2006 og 2007) Fremad Valby. Lidt af en dynamitpulje.</p><p id="p7">Værkstedvej skal  foruden Valby Boldklub og Vigerslev Boldklub  lægge græs til Boldklubben Pioneren og Boldklubben Frem. Også pulje B tegner til at blive en jævnbyrdig affære, men værterne fra Valby Boldklub kan ikke frasige sig favoritværdigheden til at snuppe den ene af de to semifinale-billetter.</p><p id="p8">Som altid afvikles de seks indledende gruppe A-kampe på Rikkens hjemmebane på Kulbanevej, mens de seks kampe i gruppe B spilles på Værkstedvej hos Valby Boldklub. </p><p id="p9">Vinderen af pulje A spiller semifinale på Kulbanevej mod nummer to fra pulje B, mens vinderen af pulje B spiller semifinale på Værkstedvej mod nummer to fra pulje A. Finalen afvikles på Kulbanevej lørdag den 9. august.</p><p id="p10">I dag, onsdag, er der præcis fire måneder og fire dage  eller 18 uger  til, at den syvende udgave af Valby Bladet Cup sparkes i gang. Det sker onsdag den 30. juli.</p><p id="p1">FORTÆL FORTÆL: Fortællinger er vores histories fundament.</p><p id="p2">Vores fælles baggage og vores måde at skabe en fælles forståelse og en fælles fremtid på.</p><p id="p3">I Valby har fortællinger under det fælles navn ' Valby Fortællinger' gennem de seneste år taget form. Fortællinger om de drømme, beboerne bag gavlen ud til Valby Gadekær, har.</p><p id="p4">Drømme, som forfatteren Morten Søndergaard hjalp med at få udtrykt. Kunstpigerne af Mette Hannemann fortæller også deres egne historier. Fortællinger om gadenavnene i Pigekvarteret.</p><p id="p5">Fortællinger om ' regn, søvn, blå, kys, som digteren Søren Ulrik Thomsen fik bøjet i neton ved Herman Bangs Plads.</p><p id="p6">Dertil kommer de fire værker på Lejerbos Kunstgavle på Lukretiavej og Blankavej, Galore Kunst og sidste værk i rækken er den lokale kunstner Eva Tinds værk om Asta Nielsen.</p><p id="p7">Det sidste kunstværk bliver afsløret 23. oktober ved et arrangement, hvor Eva Tind præsenterer sit værk med reference til Asta Nielsen.</p><p id="p8">Allerede dagen før, 22. oktober er der dog rundvisning til samtlige gavlmalerier i Valby som er en del af kunstprojektet Valby Fortællinger.</p><p id="p9">Det er Leif Norlyk fra Kultur Valby, der står bag den kunstneriske byvandring, hvor også Søren Ulrik Thomsen deltager.</p><p id="p10">Kunstprojektet er udviklet af Områdefornyelsen Gl. Valby i et tæt samarbejde med både borgere og boligforeninger.</p><p id="p11">Det fælles mål for folkene bag var at gøre byrummene i Valby mere interessante og indbyde til øopdagelsesrejer' i sit eget kvarter.</p><p id="p12">Værkerne skal hive valbyborgerne ud af deres lejligheder og ud på gåture for at opdage og udforske nye sider af ellers oversete og nedslidte områder.</p><p id="p13">På den måde blev kunsten en første løftestang for et socialt udfordret kvarter.</p><p id="p14">På torsdag i næste uge kan du selv tage med Kultur Valby og kunstnerne ud og se på den samlede nye udsmykning af pigekvartteret.</p><p id="p15">MORTEN SØNDERGAARDS ' DRØMMEGAVL' ARKIVFOTO ANNE SOFIE MADSENS ' KVINDEANSIGT' PRESSEFOTO.</p><p id="p1">15. august blev det klart, at Frederiksberg har fundet en alternativ løsning på husning af 112 flygtninge. Frem for at indkvartere flygtningene hos modtagekommunen har man valgt at indkvartere dem i Valby. Det oplyses, at Frederiksbergs socialforvaltning er ved at indgå en lejeaftale om en ejendom på Centerparken 24, hvor Frederiksbergs Rehabiliteringsenhed i dag holder til.</p><p id="p2">Det er god liberal politik, at løse problemer på den måde, der giver mest værdi for pengene. Venstre i København kan da også godt forstå at Frederiksbergs borgerlige flertal har fundet det fornuftigt at vælge en løsning, som ikke medfører, at man skal bruge skatteborgernes penge på at bygge midlertidige flygtningeboliger.</p><p id="p3">Det giver mening.</p><p id="p4">Men samtidig kan vi godt forstå, hvis Valbys borgere er bekymrede over, at bydelen nu skal huse endnu flere flygtninge. Som det er avisens læsere bekendt har Københavns Kommune jo også valgt at placere sit midlertidige modtagecenter i Valby på Toftegårds Plads altså ganske kort fra Centerparken.</p><p id="p5">Et midlertidigt modtagecenter kan skabe utryghed, og det er væsentligt, at borgerne i Valby oplyses om, hvor de kan henvende sig, hvis de har spørgsmål, eller føler sig utrygge. I første omgang må vi forvente at Frederiksberg og København arbejder sammen om at sikre denne oplysning, og på sigt skal vi selvfølgelig også sikre, at regningen for evt. udgifter forbundet med flygtningene havner det rigtige sted.</p><p id="p6">På den baggrund vil Venstre i København bede beskæftigelsesog integrationsforvaltningen, som har ansvaret for de københavnske flygtninge, om at oplyse, hvordan man vil sikre, at alle omkostninger ved den midlertidige husning af Frederiksbergs flygtninge havner hos Frederiksbergs borgere, og ikke hos de københavnske skatteydere.</p><p id="p1">København</p><p id="p2">Der er fredag blevet beslaglagt enorme mængder gammelt slik fra et kælderlokale i Valby. Det oplyser Fødevarestyrelsen i en pressemeddelelse. <br /></p><p id="p3">Da Fødevarerejseholdet slog dørene op til kælderlokalet på Carl Jacobsens Vej i Valby, var to personer i gang med at ompakke gammelt slik til nye æsker. De hygiejniske forhold var så kritiske, at den eneste form for toilet var en tom spand, og der var ingen håndvask. <br /></p><p id="p4">Det er desværre ikke en sjældenhed at finde den slags ulovlige lagre, fortæller Søren Jensen fra Fødevarerejseholdet. <br /></p><p id="p5">- Det er desværre ved at være ret ofte, at vi finder lagre som dette, hvor slik bliver opbevaret og håndteret på en måde, som gør det uegnet til menneskeføde. <br /></p><p id="p6">- De unge mennesker, som sad og ompakkede slik, har ikke haft mulighed for vaske hænder, så der kan være kommet colibakterier og andre bakterier på slikket, siger Søren Jensen fra Fødevarerejseholdet.</p><p id="p7">Fødevarestyrelsen opfordrer forbrugerne til at kassere slikket, men på grund af manglende fakturaer fra lagerets side har Fødevarestyrelsen ikke oplysninger om, hvilke butikker der har modtaget varer fra lageret. </p><p id="p8">I samarbejde med Skat har Fødevarestyrelsen på det seneste sat fokus på uregistrerede og ulovlige slikfirmaer og slikbutikker, da der i stort omfang foregår snyd med registrering, håndtering og afgiftsbetaling. <br /></p><p id="p9">Fødevarestyrelsen har indtil videre beslaglagt den store mængde slik og fortsætter efterforskningen. </p><p id="p10">Det er kun omkring seks uger siden, at Fødevarerejseholdet beslaglagde 100 ton fødevarer fra et andet lager i Valby. Her var der fyldt med rotter. Dengang blev der beslaglagt slik, sodavand, mel og vin, som var dækket af et tykt lag rotteekskrementer.<br /></p><p id="p11"><br />/ritzau/</p><p id="p1">Der er fredag blevet beslaglagt enorme mængder gammelt slik fra et kælderlokale i Valby. Det oplyser Fødevarestyrelsen i en pressemeddelelse. <br /></p><p id="p2">Da Fødevarerejseholdet slog dørene op til kælderlokalet på Carl Jacobsens Vej i Valby, var to personer i gang med at ompakke gammelt slik til nye æsker. De hygiejniske forhold var så kritiske, at den eneste form for toilet var en tom spand, og der var ingen håndvask. <br /></p><p id="p3">Det er desværre ikke en sjældenhed at finde den slags ulovlige lagre, fortæller Søren Jensen fra Fødevarerejseholdet. <br /></p><p id="p4">- Det er desværre ved at være ret ofte, at vi finder lagre som dette, hvor slik bliver opbevaret og håndteret på en måde, som gør det uegnet til menneskeføde. <br /></p><p id="p5">- De unge mennesker, som sad og ompakkede slik, har ikke haft mulighed for vaske hænder, så der kan være kommet colibakterier og andre bakterier på slikket, siger Søren Jensen fra Fødevarerejseholdet.</p><p id="p6">Fødevarestyrelsen opfordrer forbrugerne til at kassere slikket, men på grund af manglende fakturaer fra lagerets side har Fødevarestyrelsen ikke oplysninger om, hvilke butikker der har modtaget varer fra lageret. </p><p id="p7">I samarbejde med Skat har Fødevarestyrelsen på det seneste sat fokus på uregistrerede og ulovlige slikfirmaer og slikbutikker, da der i stort omfang foregår snyd med registrering, håndtering og afgiftsbetaling. <br /></p><p id="p8">Fødevarestyrelsen har indtil videre beslaglagt den store mængde slik og fortsætter efterforskningen. </p><p id="p9">Det er kun omkring seks uger siden, at Fødevarerejseholdet beslaglagde 100 ton fødevarer fra et andet lager i Valby. Her var der fyldt med rotter. Dengang blev der beslaglagt slik, sodavand, mel og vin, som var dækket af et tykt lag rotteekskrementer.<br /></p><p id="p10">/ritzau/</p><p id="p1">FODBOLD KS: Fremad Valby havde overtaget i størstedelen af lørdagens hjemmekamp mod KFUM og pressede på for et sejrsmål men endte i stedet med at lukke to mål ind i de sidste fem minutter og tabe midteropgøret i Københavnsserien med 1-3.</p><p id="p2">KFUM bragte sig foran allerede efter små ti minutters spil. Den koldstart skulle Fremad-spillerne lige komme sig over, men herefter spillede værterne sig også gevaldigt op. Fremad skabte flere store målchancer men brændte dem alle -den ene via stolpen.</p><p id="p3">KFUM'erne var sjældne gæster foran Fremad-målet, men havde dog et behjertet skudforsøg forbi mål.</p><p id="p4">Presset mod KFUM-målet blev yderligere intensiveret efter pausen. Gæsternes målmand Kasper Sort præsterede to flotte redninger, inden han i kampens 56. minut måtte kapitulere over for et skud fra nært hold sendt af sted af Benjamin Barslev. Bolden tog en knold på den fugtige bane i Valby Idrætspark og snød KFUMkeeperen.</p><p id="p5">Fremad Valby pressede på for et sejrsmål og var endda en spiller i overtal i ti minutter efter en KFUM-advarsel for brok.</p><p id="p6">Det brændte da også flere gange på foran de stædigt fightende KFUM'eres mål. Men i slutminutter blev alting vendt på hovedet.</p><p id="p7">Først blev det 1-2 fem minutter før tid, og to minutter senere udnyttede KFUM en friløber og hamrede således det sidste søm i Fremad-kisten. bob.</p><p id="p1">DIGITAL SALON: Kultur Valby inviterer indenfor til et par hyggelige og uformelle timer efter arbejdstid, hvor alle, som er nysgerrige efter at vide mere om e-bogslæsere, iPads og digital litteratur i det hele taget, er velkomne til en snak og en kop kaffe. Mandag til torsdag vil vores eget personale bemande standen. Her kan du bl. a. prøve en iPad eller se en af vores ebogslæsere.</p><p id="p2">Du kan også høre om de e-resurser Københavns Biblioteker tilbyder. Det drejer sig både om e-bøger, alverdens aviser og meget andet. Du kan få gratis adgang til Gyldendals ordbøger på din bærbare.</p><p id="p3">»Derudover vil vi hver dag sætte fokus på et bestemt tema.</p><p id="p4">Og vi er meget glade for at kunne præsentere tegneserieforfatteren Jan Kjær der kommer om torsdagen«, siger bibliotekar Otto Vad.</p><p id="p5">Jan Kjær er forfatteren bag Taynikma-serien og vil fortælle om udviklingen af sin serie til iPad og om de nye digitale tegneserier.</p><p id="p6">Af andre temaer kan nævnes oplæsning ved forfatteren Caroline Ørsum, ' hvordan finder jeg indhold fra aviser og magasiner på nettet' og den nyeste udvikling af e-bogslæsere.</p><p id="p7">Arrangementet foregår på Valby Bibliotek og løber fra mandag den 7. til og med torsdag den 10. november kl. 16- 18 og er en del af litteraturfestivalen ' kbh læser'.</p><p id="p8">Det samlede program for ' kbh læser' i Valby kan ses på www.kulturvalby.dk.</p><p id="p9">mif.</p><p id="p1">FODBOLD: Det ser ud til, at spillere og ledere i Fremad Valby mener det, når de siger, at de går efter 2. pladsen i københavnsserien.</p><p id="p2">Søndag hentede Valbys største fodboldklub forårets anden sejr i lige så mange kampe, da Boldklubben Fix blev besejret med 2-1 på kunstgræsset i Tingbjerg Idrætspark.</p><p id="p3">Gæsterne fra Valby viste vilje og moral ved at vende 0-1 til 2-1 i 1. halvleg. Selvom 2. halvleg ikke var et kønt syn, blev der kæmpet hele vejen rundt.</p><p id="p4">Mikkel Nielsen udlignede til 1-1 på oplæg fra Mads Thomsen efter en god halv times spil, mens Mads Thomsen selv sørgede for scoringen til 2-1 ti minutter senere. Oplægget stod Patrick Rasmussen for.</p><p id="p5">Mens 1. halvleg var klart godkendt, så blev 2. halvleg en rodet forestilling, hvor Fremad smed bolden for hurtigt væk og satte sig selv under pres. Sejren blev dog hevet i land via en helstøbt holdindsats krydret med masser af gejst og fight.</p><p id="p6">Med sejren fastholder Fremad Valby 2. pladsen i rækken og har nu tre point ned til Rønne fB, der overraskede ved igen at måtte nøjes med uafgjort. Tårnby FF er yderligere ét point efter på 4. pladsen, men har spillet en kamp færre. bob.</p><p id="p1">Svaret på sidste uges quiz var Cristiano Ronaldo.</p><p id="p2">I sidste uge spurgte vi, hvilken verdensstjerne som i det forgangne årti har spillet en betydningsfuld fodboldkamp i Valby Idrætspark. Svaret er Cristiano Ronaldo.</p><p id="p3">Den portugisiske verdensstjerne optrådte på Valby-grønsværen den 2. maj 2002, da Danmark var vært ved U/17-europamesterskaberne. Valby Idrætspark lagde græs til i alt tre kampe. Den ene kamp var opgøret mellem Ukraine og Portugal, som havde Ronaldo med fra start. Portugal vandt kampen med 2-1 efter 0-0 ved pausen. Ronaldo scorede ikke, men på-drog sig derimod et gult kort.</p><p id="p4">Hverken Valby Bladets udsendte journalist eller fotograf bed specielt mærke i Portugals nummer 7, men det kom vi til sidenhen. En enkelt gang sneg Cristiano Ronaldo sig dog med på et billede - omend det var med ryggen til. Det er det billede, som beviser svaret på Valby Bladet / Kgs. Enghave Bladets stjernequiz.</p><p id="p5">'B. Cristiano Ronaldo' var da også det, størstedelen af de mailede svar lød. Vinderen af gavekortet på 200 kroner til Spinderiet blev:</p><p id="p1">RAMMER LIGE I SJÆLEN: Når Malerinden Hannah Lund Bostrøms Mindepris på 5000 kroner, som årlig tildeles en kunstner eller kulturel institution i Valby, søndag kl. 11.30 bliver overrakt af Mindefondens formand Jørgen Lilje-Jensen forbindelse med Valby Kulturdage, bliver modtageren en både lokal og verdenskendt kunstner, der får det anerkendende skulderklap.</p><p id="p2">På scenen ved Annexstræde står nemlig billedhuggeren billedhuggeren Hanne Varming, for at modtage prisen. »Og det sker i anerkendelse af hendes mangeårige arbejde med de karakteristiske skulpturer, som langt de fleste vil have mødt i byrummet, hvor de umiddelbart taler til beskueren,« siger Mindeprisens formand Jørgen Lilje Jensen.</p><p id="p3">»Vi kan starte med skulpturen " Dreng" lige henne ved Valby Bibliotek, gå videre rundt omkring i København og Københavns Lufthavn og fortsætte ud i landet, hvor Hanne Varmings værker overalt er blevet en fortrolig del af bybilledets æstetik, som man i dag slet ikke kunne tænke sig at undvære.« Altsammen kreative udfoldelser, hvormed Hanne Varming har også bidraget til at sætte Valby på landkortet som et sted, hvor kunst og kultur trives og finder vej ud i verden hinsides Valby Bakke.</p><p id="p4">»Og det er derfor meget à propos, at Hanne Varming nu på ny er vendt tilbage til Valby.</p><p id="p5">Som kunstner er hun blandt de betydeligste i sin generation, og vi kan være stolte af at kunne regne hende for en af de fremmeste kunstnere her i Valby, siger Mindefondens formand, Jørgen Lilje-Jensen.</p><p id="p6"><br /><em style="bold">Hannah Bostrøms Mindefond</em></p><p id="p7"><br /><em style="bold"> KULTURELT VALBY-SKULDERKLAP</em></p><p id="p8">Prisen, som er på 5.000 kroner, indstiftedes i 2006 af Mindefonden for Valbykunstneren Hannah Lund Bostrøm ( 1943-2004) og er herefter hvert år blevet uddelt til en kunstner eller kulturel institution i Valby, siden 2008 i forbindelse med Valby Kulturdage.</p><p id="p9">Af tidligere modtagere kan nævnes Valby Kunstforening v/ Leif Norlyk samt billedkunstnerne Therese Licht Nielsen, Lisbeth Meinecke og Jorit Tellervo.</p><p id="p10">Med uddelingen vil fonden hædre såvel Hannahs minde som kunstnere og andre kulturpersonligheder, der har bidraget til at fremme Valby som et hjemsted for kunst og kultur.</p><p id="p11">Hannah Lund Bostrøm blev født i Silkeborg, men boede de sidste 40 år af sit liv i Valby. Det er umuligt at placere hendes billeder i nogen bestemt bås - dertil er de alt for forskellige, og hun havde ikke megen respekt for det akademiske. Nogen har villet se hende som både symbolist og kolorist, men hun var ingen af delene, selv om hun kunne jonglere med symboler og stærke farver. Hun brugte engang selv ordene " symbolsk ekspressionisme", hvis der absolut skulle en etiket på. " Malerkunstens Tove Ditlevsen" har man også kaldt hende, og faktisk følte hun et sjælsfællesskab med Tove Ditlevsens poesi. Blandt de " store" malere satte hun særlig pris på Nolde, Turner og Monet.</p><p id="p12">En særlig stilling indtager de religiøse billeder. Fra den tidlige periode ikke overraskende dystre visioner af fortabelse, Senere optræder også englemotivet, som går igen i adskillige, fortrinsvis oliebilleder. Syv af disse billeder er nu permanent ophængt i " Ottiliasalen" i Jesuskirkens nye sognegård på Skovbogaards Allé.</p><p id="p1">MILJØGRUPPEN: Efter seks års arbejde og mange flotte resultater med lokale miljøprojekter, søger Valby Miljøgruppe nu flere medlemmer, der vil tage stafetten op og være med til at gøre Valby renere, grønnere og mere bæredygtig.</p><p id="p2">I 2011 overtog Valby Lokaludvalg det lokale miljøarbejde med oplysning og lokale projekter om bæredygtighed fra Miljøpunkt Valby, og Valby Miljøgruppe blev dannet.</p><p id="p3">Gruppen er sammensat af en blanding af lokaludvalgsmedlemmer og borgere med interesse for sagen - over 20 borgere henvendte sig, da miljøgruppen søgte interesserede ved opstarten.</p><p id="p4"><br /><em style="bold">Valbys grønne sejre</em></p><p id="p5">At TH. Bar på Smedestræde ved Valby Langgade kunne finde plads til at drive en meget populær cafe, byggede på, at Miljøgruppen i flere år havde arbejdet med at lave et midlertidigt begrønningsprojekt på grunden. Den hvide pavillon symboliserede Lokaludvalgets ønske om at få opført et nyt bibliotek.</p><p id="p6">I 2017 har miljøgruppen især arbejdet med begrønning på Toftegårds Plads og med at få kommunen til at beskytte bynaturen i villaområder ved at give tilladelse til færre dobbelthusbebyggelser.</p><p id="p7">Ligesom oplysning om affaldssortering har fyldt en del af Miljøgruppens arbejde.</p><p id="p8">Har du lyst til at gøre en grøn forskel for Valby? Så vær med når Valby Miljøgruppe mødes. Næste gang, du kan møde miljøgruppen, er ved et filmarrangementet i Valby Kino onsdag 27. september kl. 16, hvor miljøgruppen vil fortælle om det lokale arbejde, og lokke borgere til at deltage i gruppen eller stille op til Lokaludvalget.</p><p id="p9">Næste åbne møde i Miljøgruppen afholdes onsdag 11.</p><p id="p10">oktober, og her er man meget velkommen, hvis man er blevet interesseret i at deltage i det lokale miljøarbejde. Tilmeld dig til miljømedarbejder Asger Gad på gn7s@okf. kk.dk.</p><p id="p1">MOTION: Julen sig nærmer. Jo, den er god nok. Der er under to måneder til juleaften. Men inden vi når så langt, er der en række juletraditioner i kalenderen.</p><p id="p2">En af dem er Valby Juleløb, der i år løbes søndag 22.</p><p id="p3">november med start klokken 10 foran Restaurant Bone's på Tingstedet.</p><p id="p4">Det er femte år i træk, at det centrale Valby bliver overbefolket af motionister klædt i rødt og hvidt.</p><p id="p5">Valby Juleløb er for hele familien og alle deltagere får professionel tidtagning med chip i startnummeret. Børnene får derudover en nissehue og en medalje når de kommer i mål.</p><p id="p6">De voksne får udleveret en one size nissedragt at løbe i og er dermed med til at skabe en fantastisk julestemning i byen.</p><p id="p7"><br /><em style="bold">Godter og julestemning</em></p><p id="p8">Efter løbet er der sørget for hygge og julestemning med godter og glögg fra Irma i Valby. Der er også præmieoverrækkelse med flotte præmier fra Sportmaster i Spinderiet.</p><p id="p9">Både damer og herrer på 5 og 10 km præmieres med gavekort på henholdsvis 400,-250,-og 100,-.</p><p id="p10">Igen i år kan børnene t. o. m.</p><p id="p11">12 år deltage i børneløbet på 1,5 km og de voksne kan i år vælge mellem en 5 eller 10 km distance, rundt i Valbys gader.</p><p id="p12"><br /><em style="bold">Fakta</em></p><p id="p13"><br /><em style="bold">VALBY JULELØB</em></p><p id="p14">Løbet finder sted søndag 22 november klokken 10.00 i det centrale Valby</p><p id="p15">Tilmeld dig Valby Juleløb på www.juleløb.dk</p><p id="p16">Prisen er 80 -for børn og 150 -for 5 km og 200, -for 10 km.</p><p id="p17">Prisen inkluderer tidtagning, nissehue eller nissedragt og masser af godter, hygge og festlig julestemning for hele familien.</p><p id="p1">FREDERIKSSUND KOMMUNE: I påsken 2018 går Banedanmark i gang med en omfattende fornyelse af S-togsstrækningen mellem Valby og Frederikssund.</p><p id="p2">Så længe arbejdet står på, vil togene blive erstattet af busser. Samtidig renoverer Banedanmark ni broer på strækningen, ligesom arbejdet er planlagt, så det passer med opførelsen af den nye Vinge Station, der forventes at åbne i 2019.</p><p id="p3">-Det er et omfattende arbejde, men det er nødvendigt for at kunne opretholde en stabil togtrafik på strækningen, fortæller Steen Neuchs Vedel, anlægsdirektør i Banedanmark.</p><p id="p4">Primært i ferieperioder Det omfattende arbejde betyder, at strækningen vil være spærret for togtrafik i flere perioder til næste år.</p><p id="p5">Den længste spærring ligger hen over sommeren i juni til august, og er bevidst lagt hen over sommerferien for at genere de daglige arbejdspendlere mindst muligt.</p><p id="p6">Når S-togslinjen bliver lukket på grund af sporarbejdet, vil DSB indsætte togbusser til de mange passagerer i stedet.</p><p id="p7">-Køreplanerne til de kommende togbusser vil blive lavet i samarbejde med pendlerne for at tage hensyn til så mange forskellige ønsker til hurtige og direkte busser som muligt, fortæller informationschef i DSB Tony Bispeskov.</p><p id="p8">Køreplanerne ventes tidligst klar i det nye år.</p><p id="p9">Der er totalspærring af begge spor Valby-Frederikssund i 2018: I Påsken, 28. marts til 3.</p><p id="p10">april.</p><p id="p11">St. Bededag, 26. april til 30.</p><p id="p12">april.</p><p id="p13">Kr. Himmelfart, 9. maj til 14.</p><p id="p14">maj.</p><p id="p15">Pinsen, 18. maj til 22. maj.</p><p id="p16">Sommerlukning i 12 uger, 1.</p><p id="p17">juni til 25. august.</p><p id="p18">Herudover bliver der lange natspærringer og supplerende spærringer af begge spor Valby-Frederikssund i uge 42, 12. oktober til 22. oktober.</p><p id="p19">Broer, skinner mv.</p><p id="p20">Disse arbejder skal udføres på strækningen: Udskiftning af skinner og sveller.</p><p id="p21">Rensning af ballast; sporets underlag.</p><p id="p22">Udskiftning af 70 køreledningsmaster og fornyelse af to kilometer kørestrømsanlæg.</p><p id="p23">Renovering af ni broer.</p><p id="p24">Herudover bliver der store arbejder på Valby Station, blandt andet renovering af perrontunnel og perronforkanter.</p><p id="p25">Sporet skal sænkes flere steder, der skal lægges 10 nye sporskifter og nedlægge syv, perronkanter skal tilrettes, og der skal opsættes 10 nye sporstoppere.</p><p id="p1">SUPERLOPPER: Engang for ikke så forfærdeligt længe siden lå der breve og pakker på hylderne på Valby Langgade 79. I dag er hyldecentimeterne spækket med alt fra telefoner til tasker.</p><p id="p2">Fra kagedåser til kopper. Fra dimser til dutter.</p><p id="p3">Lopperne er flyttet ind i det gamle posthus, men det er langtfra et hvilket som helst pop-op loppemarked. Post Bazaren er nemlig et såkaldt superloppemarked, der holder åbent alle ugens dage, fortæller indehaver Vibeke Bergmann: »Tanken er, at folk kan leje en reol for 200 kroner om ugen eller et tøjstativ med 25 bøjler for 100 kroner om ugen. Det kan de så fylde op med, hvad de ønsker og så selv sætte prisen.</p><p id="p4">Hver ting får en stregkode, som er sælgers eget telefonnummer.</p><p id="p5">Herfra tager vi os af salget, så folk ikke behøver at stå hernede selv. Det eneste, de skal gøre, er at fylde op på hylderne, når de er ved at være tomme,« siger hun og tilføjer: »Vi tager 15 procent af salget.</p><p id="p6">Og så kan folk løbende komme ned og høre, hvor meget de har solgt for, og har de solgt for 1.000 kroner, kan de få dem kontant, eller vi kan sætte det ind på deres konto.«.</p><p id="p7"><br /><em style="bold">En god begyndelse</em></p><p id="p8">Post Bazaren har efterhånden været åben i to en halv uge, og Vibeke Bergmann mærker tydeligt, hvor godt Valby har taget imod Post Bazaren: »Vi ved, at konceptet er populært andre steder, hvor der kan være flere måneders ventetid på at få en reol, men vi var jo selvfølgelig spændte på, hvordan Valby ville tage imod os. Vi har dog oplevet en virkelig god og positiv stemning fra dag et her på Valby Langgade.</p><p id="p9">Vi holder åbent alle ugens dage fra klokken 10.00, og jeg ser ofte, at folk allerede står klar foran døren klokken 9.45, fordi de har set en ting i vinduet, som de bare må have,« forklarer hun.</p><p id="p10">Det så ellers temmelig kritisk ud, da Vibeke Bergmann og hendes mand Erik Bergmann mødte ind i Post Bazaren blot to dage efter åbningen.</p><p id="p11">Her opdagede de nemlig, at butikken pludselig var blevet pakket ind i vejarbejde fra Valby Langgade under renovering: »Vi blev noget bekymrede over, hvad det ville betyde for forretningen, at der nu var vejarbejde foran, heldigvis ser det ikke ud til at have skræmt folk væk. Tværtimod har der simpelthen været sort af mennesker næsten hele tiden de første par uger, vi har haft åbent,« siger Vibeke Bergmann.</p><p id="p12">Indtil videre er der stadig både reoler og tøjstativer til leje i Post Bazaren, men særligt sidstnævnte har været meget populære i Valby, fortæller Erik Bergmann: »Tøjet har virkelig overrasket os her i Valby. Oprindeligt ville vi kun have 20 tøjstativer, men vi har nu måttet udvide til 46, fordi der var så stor efterspørgsel på dem,« siger han.</p><p id="p13"><br /><em style="bold">Lidt ekstra ferieopsparing</em></p><p id="p14">Flere af lejerne fortæller, at pengene fra Post Bazaren skal bruges på opsparing til eksempelvis ferie, og noget tyder på, at bunden ikke bliver helt tom i årets rejsekiste: »En af vores lejere var nede i går og få en afregning efter den første uge, hvor han havde tjent 2.300 kroner. Som han selv sagde, så var det jo bare ting, han ellers ville have smidt ud,« beretter Vibeke Bergmann og kommer med et sidste godt råd: »Det er vigtigt, at man er realistisk med sine priser. Der er nogle, der sætter deres ting for højt, og så får de ikke solgt det.</p><p id="p15">Jeg har især set for høje priser på tøjstativerne, og det gider folk ikke,« siger hun.</p><p id="p16">Vi tager os af salget, så folk ikke behøver at stå hernede selv. Det eneste, folk skal gøre, er at fylde op på hylderne, når de er ved at være tomme.</p><p id="p17">VIBEKE BERGMANN, indehaver af Post Bazaren på Valby Langgade.</p><p id="p18"><br /><em style="bold">POST BAZAREN</em></p><p id="p19">HVOR: Valby Langgade 79 HVORNÅR: Åbent alle ugens dage på nær 1. og 2. juledag. I hverdagene er åbningstiderne10-18. I weekender og helligdage er der åbent fra 10-16. HVORDAN: Det koster 200 kroner at leje en reol om ugen, mens lejen på et tøjstativ er 100 kroner om ugen inklusiv 25 bøjler.</p><p id="p20">Post Bazaren tager 15 procent for at sælge dine ting, men så behøver du til gengæld ikke selv være til stede. Du skal blot skrive din pris på varen, så får den en stregkode, som er dit telefonnummer.</p><p id="p1">København</p><p id="p2">Fundet af en rygsæk i et S-tog har onsdag aften ført til, at Valby Station i København er blevet lukket, og at hverken S-tog eller fjerntog kører gennem stationen.</p><p id="p3">DSB oplyser dog på Twitter, at fjerntogene kører til og fra København via Ny Ellebjerg Station.</p><p id="p4">Rygsækken er fundet i et S-tog linje C mod Klampenborg. Den er blå og medium af størrelse, skriver Københavns Politi på Twitter og opfordrer ejeren til at ringe 114.<br /></p><p id="p5"><br />/ritzau/</p><p id="p1">DOBBELT OP: I december besluttede Kultur-og Fritidsudvalget i Københavns Kommune at sætte 350.000 kroner af til at betale reservationsleje af bygningen på Smedestræde. Det skete efter længere tids heftig debat, og efter en periode, hvor den kommunale grund i første omgang var sat til salg og muligheden for et supermarked eller lignende stod åben.</p><p id="p2">Udvalget afsatte 480.000 kroner til reservationsleje for 2013.</p><p id="p3">Dermed blev Smedestræde 2 sikret mod salg året ud. Men hvad der derefter skal ske afhænger af de kommunale budgetforhandlinger til efteråret.</p><p id="p4">For at afklare mulighederne afsatte Københavns Kommune to millioner kroner til anlæg, hvilket først og fremmest dækker over projektering -altså undersøgelsen af, hvad der kan lade sig gøre, og hvad det vil koste.</p><p id="p5">På sidste udvalgsmøde vedtog et flertal i Kultur-og Fritidsudvalget, at grunden på Valby Langgade 52 -bygningen, hvor der tidligere lå en tigerforretning -skal tages med som en mulighed i det forslag, som forvaltningen skal komme med inden forhandlingerne om budget 2014.</p><p id="p6">Forslaget blev stillet af Enhedslisten, SF og Socialdemokraterne.</p><p id="p7">Der blev også til kino De samme medlemmer af Kultur-og Fritidsudavalget, som stillede forslaget om at inddrage Valby Langgade 52 i kulturprojektet; Peter Thiele ( SF), Neil Stenbæk Bloem ( SF), Marialise Rømer ( SF), Muhammad Aslam ( S), Taner Yilmaz ( S), Simon Strange ( S) og Allan Ahmad ( EL), stillede også et forslag om at undersøge muligheden for at give et lån til Valby Kino. Den kommende biograf på Gammel Jernbanevej 40 har selv rejst 5,5 millioner af de syv millioner, der skal bruges til etableringen af biografen.</p><p id="p8">Den sidste 1,5 millioner kroner blev udvalget enige om, at undersøge muligheden for at låne til foreningen.</p><p id="p9">Der er dog flere skridt i sagen.</p><p id="p10">Først skal lovligheden af en støtte via lån undersøges og forvaltningen skal vurdere, om det er realistisk, at Valby Kino kan betale lånet tilbage.</p><p id="p11">Hvis forvaltningen vurderer at det er lovligt og økonomisk sikkert at låne pengene til biografen, besluttede Kultur-og Fritidsforvaltningens flertal at give godkende lånet senest ved udgangen af denne måned.</p><p id="p1">Fredag aften modtog Københavns Politi en anmelde om ulovlige våben på en adresse i Valby. Da betjente kort tid efter troppede op hos en 64-årig mand på Ellebjergvej, fandt de adskillige geværer og håndvåben.</p><p id="p2">Manden er nu anholdt og skal afhøres. Den 64-årige har jagttegn og samler tilsyneladende på våben. Derfor kan nogle af geværerne eller pistolerne være lovlige, siger den centrale efterforskningsleder hos Københavns Politi.</p><p id="p1"><br /><em style="bold">Detailhandelen fattes penge. </em></p><p id="p2">Det er ikke alene et Valby-fænomen, men den pressede økonomi fører i år til, at mange tøver med at købe en stand til Valby Kulturdage, hvor der ellers ventes ca. 30.000 mennesker ganske som sidste år.</p><p id="p3">Kulturdagene afvikles som altid den første weekend i september.</p><p id="p4">- Men det er ingen hemmelighed, at det kniber med omsætningen i en lang række foreninger. Den globale krise er også kommet til Valby. Når vi er nede på kun at sælge måske 75 procent af de stande, vi plejer, er det ikke fordi forretningerne ikke kan se kulturdagene som et stort og flot arrangement, hvor de fleste vil have mange kunder i løbet af weekenden. Men det er fordi 3500 kroner i mange mindre forretninger ganske enkelt i disse tider er en stor udgift, siger formanden for Valby cityforening, der også er medlem af kulturdagenes styregruppe.</p><p id="p5">Cityforeningen vil på sit bestyrelsesmøde torsdag aften drøfte, hvordan foreningen kan inspirere butikkerne til i sidste øjeblik at få en stand.</p><p id="p6">- Men jeg har da masser af forståelse for de manglende muligheder, som mange forretninger har. De kæmper for at holde skindet på næsen, indtil finanskrisen er fortid og tænker sig derfor rigtigt godt om, før de invetserer i PR og markedsføring, siger Karsten Madsen.</p><p id="p7">Cityforeningens formand er dog ikke det mindste bekymret for kulturdagene blandt andet fordi indtægtskilderne er mange og flere.</p><p id="p8">- Men det vil være trist, hvis ikke hele Valbys flotte spændvidde af varer fra specialbutikkerne er med til at vise frem, hvad bydelen formår. især fordi der traditionsrigt kommer mange gæster fra nabokommunerne bl.a. Hvidovre og Frederiksberg, siger Karsten Madsen.</p><p id="p9">Han opfordrer derfor endnu engang Valbys butikker til at kigge efter om PR-kontoen ikke kan bære en ekstra udgift:</p><p id="p10">- Både for den enkelte butiks og Valbys skyld, forklarer han</p><p id="p1">Danske Bank i Valby fik onsdag formiddag besøg af to personer, der truede personalet med pistoler. Gerningsmændene fik udleveret et endnu ukendt pengebeløb og stak derefter af på en blå knallert.</p><p id="p2">- Begge røvere var maskerede under røveriet og er stadig på fri fod, oplyser vicekriminalkommissær Dennis Uhlenfeldt fra Station City ved Københavns Politi.</p><p id="p3">Knallerten blev kort efter fundet i Vigerslevparken, hvor røverne skiftede til en bil.</p><p><a target="_blank" href="http://woview.infomedia.dk/?url=http://herningfolkeblad.dk/sidstenyt_20061206-RTZ-3910-0.html&amp;OpointData=010c193ec40ee07e70313772a4059756JmlkX3NpdGU9MTI1JmlkX2FydGljbGU9ODI0MDAmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Herningfolkeblad.dk</a></p><p id="p1">Onsdag sluttede Valby Kunstår med en munter kabaret med prominente Valbykunstnere i Prøvehallen.</p><p id="p2">I en veloplagt forestilling for fulde huse fremførte de tekst og musik, der enten var skrevet til lejligheden eller var skevet af kunstnere med tilknytning til Valby, som fx digterne Emil Bønnelycke og Tom Kristensen, der i en periode holdt til i Valby.</p><p id="p3">Forestillingen var skabt af saxofonisten Benjamin Koppel i samarbejde med Teater V's Pelle Koppel og lederen af Kultur Valby, Signe Jarvad.</p><p id="p4"><br /><em style="bold">Meget for lidt</em></p><p id="p5">Sammen med repræsentanter for Valby Lokaludvalg har disse aktører udgjort styregruppen i Kunståret. Formanden for styregruppen, lokaludvalgets Henrik Palsmar overværede naturligvis forestilling.</p><p id="p6">-Og det var imponerende, at det var lykkedes at sammensætte en forestilling med så mange medvirkende og så høj kunstneriske kvalitet for de meget få penge, der var til rådighed. Ja, nærmest symbolsk for kunståret, hvor vi også fra starten måtte indse, at de midler, vi havde mulighed for at afsætte, i virkeligheden var alt for lidt til at lave et helt kunstår. Men det afholdt os ikke fra at prøve, og jeg synes, at vi både i afslutningsforestillingen og i hele året har fået rigtig meget for ganske lidt.</p><p id="p7"><br /><em style="bold">Vi har rigtig meget</em></p><p id="p8">Ideen til kunståret opstod i Valby Lokaludvalg, hvor man gerne ville understøtte og udvikle Valbys kunst-og kulturliv.</p><p id="p9">-På den ene side har Valby forbavsende meget kunst og kultur, fortæller Henrik Palsmar.</p><p id="p10">Dels i veletablerede kunstinstitutioner som Teater V, Valby Sommer-og Vinterjazz, Sankt Annæ Gymnasium, ungdomskulturhuset Kraftwerket samt Kultur Valby, der står for bibliotekerne og kulturhusene, med deres store udbud af børneteater, musik, foredrag og udstillinger.</p><p id="p11">Dels i kunstforeninger, teaterforeninger, kor, filmklubber m. m. Men samtidig havde vi en fornemmelse, at det nok ikke stod så stærkt i bevidstheden, hverken hos Valbyborgerne selv eller hos beboerne i resten af København. Og det ville vi gerne lave om på.</p><p id="p12"><br /><em style="bold">Øjenåbner</em></p><p id="p13">Lokaludvalget søsatte derfor en mediekampagne med plakater, annoncer og reklamespots i S-togene, for at gøre opmærksom på alle kunstoplevelser man kan få i Valby.</p><p id="p14">Og man prøvede at opfordre lokale aktører til at iværksætte nye projekter.</p><p id="p15">-Vi har ikke evalueret kunståret endnu, siger Palsmar, " men jeg tror at konklusionen vil blive, at kampagnen har været en succes. Mange flere har fået øjnene op for Valbys kunstliv.</p><p id="p16"><br /><em style="bold">Småt med nyskabelser</em></p><p id="p17">Han erkender samtidig, at det ikke er blevet til så mange nyskabelser.</p><p id="p18">For som han siger, det rakte pengene og arbejdskraften ikke til. Det betyder så til gengæld, at vi ikke står med det problem, som ofte opstår, året efter en kraftig kultursatsning, nemlig at alt krudtet er brændt af, og de følgende år opfattes som kulturelt fattigere.</p><p id="p19">Men sådan kommer det ikke til at gå her i Valby, fordi de store og gode ting, vi har, fortsætter, jazzfestival, teater mm. Og vi kan glæde os over en stor ny ting, der kom frem i kunståret: Åbningen af Valby Kino, fortæller Henrik Palsmar -fulgt op af et lille hjertesuk.</p><p id="p20">-For en af udfordringerne i 2014 bliver at hjælpe kinoen med at blive kendt. Alt for få Valbyborgere er klare over, at vi nu har en fantastisk biograf med meget behagelige sale, og hvor der ud over filmvisning også kan laves andre spændende arrangementer, foredrag og koncerter.</p><p id="p21">Et af de store kunst-og kulturtemaer i 2013 har været kampen for at få et nyt bibliotek og teater ved Smedestræde på Valby Langgade.</p><p id="p22">I sommeren 2012 var Københavns Kommune indstillet på at sælge sin grund til et supermarkedsbyggeri. Men igennem den følgende tid er det lykkedes Lokaludvalget at få kommunen til at stille grundsalget i bero og undersøge muligheden af at bygge at et nyt bibliotek til erstatning for det nuværende Valby Bibliotek, der er blevet for lille. I øjeblikket arbejder den kommunale forvaltning med at udarbejde et projekt, der kan komme med i budgetforhandlinger i efteråret 2014.</p><p id="p23"><br /><em style="bold">Bedre Teater V-rammer</em></p><p id="p24">-Vi synes, at vi har brug for et nyt bibliotek og bedre faciliteter for Teater V end dem, vi kan tilbyde i Prøvehallen, siger Palsmar.</p><p id="p25">-Men det er selvfølgelig en stor og meget dyr ting, og Valby stod vist ikke øverst på listen over bydele, som borggerrepræsentationen ville betænke med en ny kulturinstitution.</p><p id="p26">Og her tror jeg, at vores satsning på Valby Kunstår har været af stor betydning for, at politikerne har fået øje på, at Valby har et kulturliv, som det er værd at understøtte.</p><p id="p27">Derfor tør jeg godt håbe på, at vi faktisk får en institution med rammer, der gør, at vi kan udvikle Valby kunsten og kulturen i Valby meget mere, siger en tilfreds formand for Kunstårets styregruppe.</p><p id="p1">FODBOLD: Han kan næsten ikke stoppe igen, når først han går i gang med at fortælle anekdoter fra de mange oplevelser, han havde tilbage i 50' erne og 60' erne, da Vejle Boldklub og Frem tørnede sammen for fulde huse. Dengang tilhørte begge klubber den absolutte top i dansk fodbold.</p><p id="p2">»I 1958 kunne vi ( Vejle, red.) blive danske mestre i næstsidste spillerunde, hvis vi besejrede Frem i Idrætsparken. Det gjorde vi ikke. Frem vandt 1-0 på et mål af deres store stjerne, John Hansen, der var vendt hjem fra Juventus. Vi snuppede dog mesterskabet i sidste spillerunde hjemme i Vejle ved at slå Skovshoved 7-1. Så Frem måtte nøjes med sølv.</p><p id="p3">»Det var altid noget særligt at møde Frem. De havde nogle store navne og spillede altid en frisk gang fodbold. Jeg har en masse personlige minder og har stadig gode venner i klubben,« fortæller 71-årige Tommy Troelsen, der siden 1994 har boet på Frederiksberg.</p><p id="p4">Venskaber eller ej, så kunne Tommy Troelsen ikke hjælpe Frem til en let lodtrækning.</p><p id="p5">BK Frem var sidste hold oppe af bowlen og blev således placeres i pulje B, hvor der venter de forsvarende mestre kvalificeret modstand.</p><p id="p6"><br /><em style="bold">VB i klublogoet</em></p><p id="p7">Som arrangørklubber var Rikken FC og 100-års jubilaren, Valby Boldklub, på forhånd placeret i hver sin pulje. Det første navn, Tommy Troelsen trak op ad bowlen, var Boldklubben Pioneren, som dermed blev placeret i pulje A sammen med Rikken.</p><p id="p8">Da lodtrækningen var overstået havde pulje A yderligere fået deltagelse af FC Udfordringen og Vigerslev Boldklub, mens pulje B kom til at bestå af Valby Boldklub, Fremad Valby, FC Sydhavnen og Frem.</p><p id="p9">Mens Tommy Troelsen altså har masser af minder om Frem fra dengang, han selv var aktiv, så nåede han aldrig at spille mod andre Valby-klubber.</p><p id="p10">Alligevel har han kendskab til flere af de deltagende klubber: »Fremad Valby er jo naboer til Frem i Valby Idrætspark, så det navn er jeg tit støt på. Det samme med Vigerslev Boldklub.</p><p id="p11">Pioneren husker jeg fra dengang, vi boede i Jelling.</p><p id="p12">Den lokale fodboldklub i Jelling var nemlig venskabsklub med Pioneren.« »Og så er der jo Valby Boldklub.</p><p id="p13">Hver gang jeg ser deres klublogo, minder det mig om Vejle Boldklub. Der står jo VB.</p><p id="p14">Jeg kører tit forbi deres baner ud til Gammel Køge Landevej, når jeg skal op til Valby Idrætspark.</p><p id="p15">« Finale den 11. august Valby Bladet Cup 2012 sparkes i gang onsdag den 1. august. De seks indledende pulje A-kampe spilles på Rikkens hjemmebane på Kulbanevej, mens de seks kampe i pulje B afvikles på Værkstedvej hos Valby Boldklub.</p><p id="p16">Vinderen af pulje A spiller semifinale på Kulbanevej mod nummer to fra pulje B, mens vinderen af pulje B spiller semifinale på Værkstedvej mod nummer to fra pulje A.</p><p id="p17">Finalen afvikles lørdag den 11.</p><p id="p18">august på Værkstedvej som en del af et større 100 års-jubilæumsarrangement hos Valby Boldklub.</p><p id="p19"><br /><em style="bold">Blå bog</em></p><p id="p20"><br /><em style="bold">TOMMY TROELSEN</em></p><p id="p21">Født 10. juli 1940 Opvokset i Nykøbing Mors og Vejle Har boet på Frederiksberg siden 1994 Gift med Jonna på 48. år 2581. holdskampe og 130 mål for Vejle Boldklub 1957-68 DM-guldvinder i 1958 og pokalmester i 1958 og 1959 16 A-landskampe og 5 mål OL-sølvvinder i 196O U/21-landstræner 1975-78 Folkeskolelærer i Vejle og Jelling 1964-88 Studievært og medkommentator på DR Sporten 1978-99 Studievært på dl</p><p id="p22"><br /><em style="bold">PULJE A</em></p><p id="p23">Rikken FC BK Pioneren FC Udfordringen Vigerslev Boldklub PULJE B Valby Boldklub Fremad Valby FC Sydhavnen BK Frem TIDLIGERE VINDERE 2002: BK Frem 2003: BK Frem 2004: Fremad Valby 2005: Valby Boldklub 2006: Fremad Valby 2007 Fremad Valby 2008: Valby Boldklub 2009: Valby Boldklub 2010: Vigerslev Boldklub 2011 BK Frem</p><block><p>Bryggerigiganten Carlsberg slukker lyset for produktionen i de historiske bygninger i Valby. </p></block><p id="p1">VALBY BAKKE Der er bestemt ikke stille på Valby Bakke, selvom et rygte i byen ellers går på, at den lille, hyggelige café på Adelgade i Skanderborg skulle være lukket.</p><p id="p2">" Jeg tror, det er fordi, at folk tror, at det her simpelthen kun er Peters (Peter Sommer, red.) sted. De har læst i avisen, at han er flyttet til Amager, og så tror de, at Valby Bakke også er lukket," fortæller Lærke Dejgaard Hald fra Valby Bakke.</p><p id="p3">Ifølge hende er der nok en del i Skanderborg, som tror, at der ikke er andre end Peter Sommer på Valby Bakke.</p><p id="p4">" Folk er helt seriøst kommet og spurgt, om det er Peter, der er ude i køkkenet og lave mad," griner hun og fortsætter: " Det er vigtigt for os at sige, at vi er andre, som leder den daglige drift." Valby Bakke er nemlig ikke lukket. Tværtimod. Selv er Lærke for nylig blevet medejer af restauranten sammen med Jens Christensen, formand for Skanderborg Håndbold.</p><p id="p5">Så nu er der fem, der står som ejere af Valby Bakke, hvor også Peter Sommer sammen med vennerne Kurt Nutzhorn og Karsten Pedersen er i blandt.</p><p id="p6"><br /><em style="bold">Fokuserer på aftensmad</em></p><p id="p7">Men der er i den seneste tid sket ændringer på spisestedet, som nu ikke længere har åbent om dagen.</p><p id="p8">" Vi har ændret lidt på konceptet, så vi udelukkende har aftenretter," fortæller hun og påpeger, at der nu er flere retter på menukortet til om aftenen.</p><p id="p9">" Der var simpelthen ikke nok, som kom for at spise brunch eller frokost, så nu lægger vi alle kræfter i aftenretterne.".</p><p id="p10"><br /><em style="bold">Holder jul uden juleri</em></p><p id="p11">Lige som sidste år er der mulighed for at fejre juleaften på Valby Bakke. Men det bliver dog uden ' Last Christmas' eller ' White Christmad' i højtalerne.</p><p id="p12">" Vi vil gerne lave julemad.</p><p id="p13">Det er også det eneste. Ikke noget med juletræer, julemusik eller alt for meget julepynt," fortæller Lærke, som dog godt lige kan finde en smule julepynt i caféen, men understreger, at der ikke kommer mere op.</p><p id="p14">I stedet kan man 24. december på Valby Bakke få sig et pusterum fra hele juleræset og nyde god vin dog med den traditionelle julemad.</p><p id="p15">Sidste år var det anderledes julearrangement en stor succes, hvor der næsten ikke var plads til alle gæsterne.</p><p id="p16">" Vi har almindeligvis plads til 28 mennesker, men vi var nødt til at dække op til 31, så vi maste os lidt sammen," fortæller Lærke.</p><p id="p17">Det er derfor vigtigt, at man på forhånd bestiller bord til den utraditionelle juleaften.</p><p id="p1">I starten af 2017 åbner Bauhaus sit 17. danske varehus, som bl. a. vil byde på godt 13.000 m2 butik, havecenter, Proff-afdeling og gode tilkørselsforhold for både private og professionelle kunder.</p><p id="p2">-Vores nye byggevarehus kommer til at ligge i forbindelse med Valby Idrætspark.</p><p id="p3">Med en placering centralt i hovedstadsområdet kan vi bedre servicere vores kunder fra det indre København, Amager og selvfølgelig selve Valby, siger adm.</p><p id="p4">direktør Mads Jørgensen, Bauhaus.</p><p id="p5">I forvejen har Bauhaus bl. a. byggevarehuse i Glostrup, Ishøj og Roskilde. Derfor ser Mads Jørgensen et stort potentiale i placeringen i netop Valby, som er tættere på København, og dermed også tæt på et stort kundegrundlag.</p><p id="p6">-Områder som Sydhavnen og Ørestad er i en rivende udvikling lige nu. Samtidig bor der en del villaejere i selve Valby og Hvidovre, og det gør placeringen af vores nye varehus tæt ved motorvejen og Sjællandsbroen helt optimal, siger han.</p><p id="p7">Udover et havecenter og et varehus med ca. 120.000 varenumre forventer Mads Jørgensen, at det nye byggevarehus vil skabe cirka 150 nye arbejdspladser fordelt på fuld-og deltidsstillinger.</p><p id="p8">Byggeriet af Bauhaus i Valby gik i gang umiddelbart før jul, og byggevarehuset forventes at åbne i starten af 2017.</p><p id="p9">-kj.</p><p id="p1">FLYGTNINGE: Det er nu besluttet, at bygningen Ottiliavej 1-3 skal være det nye hjem for op til 224 flygtninge. De første 30 forventes at flytte ind i april måned. Personligt glæder jeg mig til at byde dem velkommen til Valby.</p><p id="p2">Placeringen i nærheden af Toftegårds Plads er velvalgt.</p><p id="p3">Valby har et stærkt civilsamfund, som kan være med til at bygge netværk op mellem Valbyborgerne og de nye beboere. Det er et godt udgangspunkt.</p><p id="p4">Med en placering tæt på det centrale Valby bliver der god adgang til de tilbud, som bydelen kan byde på. Det giver mulighed for at både børn og familier hurtigt kan få god kontakt med bydelen og dens borgere.</p><p id="p5">Valby har et stærkt civilsamfund, som kan være med til at bygge netværk op mellem valbyborgerne og de nye beboere.</p><p id="p6">MICHAEL FJELDSØE, Formand for Valby Lokaludvalg.</p><p id="p1">LOKALUDVALG: Københavns Kommunes budget for 2012 blev vedtaget den 19. september og Valby Lokaludvalg havde en orientering på dagordenen til udvalgets møde i tirsdags.</p><p id="p2">Af specifik relevans for Valby blev følgende udpeget: Udvidelse af Vigerslev Alles skole med et ekstra spor ( 2012-2015).</p><p id="p3">Oprettelse af ekstra nødvendige fritidspladser ved Vigerslev Skole.</p><p id="p4">Udvidelse af Valby Idrætspark -Inden udgangen af 1.</p><p id="p5">kvartal 2012 skal der udarbejdes en strategi, der tager udgangspunkt i de lokale ønsker samt kommer med forslag til 2-3 kommunale grunde, som skal sælges som en del af finansieringen.</p><p id="p6">Derudover er der i budgettet afsat 2 millioner kroner i 2012 til at forskønne ankomstarealer samt 4 millioner til renovering af klubhusfaciliteter og omklædningsrum. Derudover afsættes 3 millioner til at opretholde økonomien efter sammenstyrtningen af Club DK-hallen.</p><p id="p7">50 millioner kroner til klimatilpasning herunder Harrestrup Å samt øvrige ikke nærmere specificerede projekter, f. eks. demonstrationsprojekter indenfor lokal afledning af regnvand.</p><p id="p8">60 millioner afsat til byfornyelse i årene 2012-215. Vigerslev nævnt som et ud af seks områder, der er mål for indsatsen.</p><p id="p9">1 millioner til sygeplejeklinik i Valby.</p><p id="p10">Valby Lokaludvalg tog orienteringen til efterretning.</p><p id="p1">Drømmer du om solfangere i din kolonihave? Kunne du tænke dig at arrangere et foredrag om sund og miljørigtig kost i dit barns institution. Eller leger din boligforening med tanken om at plante flere træer på fællesareal erne?</p><p id="p2">Miljøpunkt Valby har en grøn pulje på 40.000 kroner at gøre godt med i 2010. Så har du en god idé til et projekt, der kan skubbe Valby i en grønnere og mere miljørigtig retning, vil Miljøpunkt Valby gerne være med til at give pengene ben at gå på.</p><p id="p3">Du er velkommen til at kontakte Miljøpunkt Valby for at undersøge mulighederne. De behandler indkomne ansøgninger løbende. Ekspeditionstiden vil være under to uger for ansøgninger under 5000 kroner - og lidt længere for ansøgninger på over 5000 kroner.</p><p id="p4">Læs mere om Grøn Pulje på www.miljopunkt-valby.dk eller kom forbi deres kontor i Valby Kulturhus, hvis du har en idé til et projekt. SSB</p><p id="p1">IDRÆTSANLÆG: I sensommeren var de lokale partier inviteret til møde af Boldklubben Frem i Valby Idrætspark for at partierne ved selvsyn kunne se, hvordan det stod til med området.</p><p id="p2">På baggrund af dette møde og tingenes triste tilstand, har Mads S. B. Pedersen (S) taget initiativ til et møde mellem de lokalpolitiske afdelinger for at skabe fælles fodslav for den lokalpolitiske indsats i forhold til udviklingen af Valby Idrætspark.</p><p id="p3">De lokale Valby-afdelinger for Socialdemokratiet, Venstre, Enhedslisten og SF støtter op om behovet for at udvikle en ny helhedsplan for Valby Idrætspark.</p><p id="p4">Målet vi alle vil arbejde for er, at vi hurtigst muligt får taget fat på den nødvendige renovering af Valby Idrætspark.</p><p id="p5">Det er vigtigt, at en opgradering af Valby Idrætspark tilgodeser alle de lokale klubber, som bruger området. Derfor vil det være fantastisk, hvis der kom et samlet udspil fra alle klubber, der bruger området, hvor de tænker i synergier og fælleskaber.</p><p id="p6">En ny helhedsplanen skal sikre, at Valby Idrætspark hurtigst muligt kommer til at leve op til moderne standarder, således at idrætsparken og stadion kan bruges til større idrætsarrangementer så som afholdelse af landskampe for DBU's kvindelandshold og ungdomslandshold. I helhedsplanen skal der også indgå klare visioner for Valbyhallen, og hvordan denne del af Valby Idrætspark bliver et centrum for afholdelse af større sportsog indendørsarrangementer.</p><p id="p7">Valby Idrætspark ligger unikt, når vi ser på adgangen til stedet - regional-, S-togene og snart metroen ligger tæt på, og der er heller ikke langt til motorvejen. Dette gør, at det er nemt at komme til og fra Valby Idrætspark, og derfor skal vi udnytte denne placering, når vi udvikler den kommende helhedsplan for området.</p><p id="p8">En ny helhedsplan for området er et element, som også indgår i lokaludvalgets arbejde, da de også har fokus på udviklingen af området. Det ser vi igen som et udtryk for, at Valby bakker op om Valby Idrætspark.</p><p id="p9">Et sidste element, som også er vigtigt i forhold til udviklingen af området er, at vores bydel vokser med de mange nye områder, hvor der bygges nye boliger. Alt sammen noget som er med til at presse Valby Idrætspark, da antallet af brugere vokser konstant.</p><p id="p10">Støt udviklingen og sæt kryds ved de lokale kandidater.</p><p id="p1">"I Valby skal der være plads til kulturen, og indbyggerne skal møde den i deres hverdag. Et levende kulturliv inspirerer til handling, udvikler Valbys identitet, og sætter Valby på landkortet. Valby skal være en bydel, hvor mange deltager aktivt, og udvikler kulturen på tværs af forskellige kulturelle baggrunde. Man skal mærke, at det er noget særlig at bo i Valby." Sådan hedder det i udkastet til kulturstrategi for Valby, som Kultur-og Idrætsudvalget siden november har arbejdet med for at lave en ny kulturstrategi for Valby Lokaludvalg.</p><p id="p2">Et arbejde som også har involveret borgerne i en wekendworkshop -og efter sparringen med de lokale kulturaktører, og på baggrund af denne og interne drøftelser er der nu skrevet et udkast til kulturstrategi.</p><p id="p3">Kom med din mening Men selvfølgelig er vi meget nysgerrige for at høre, hvad valbyborgerne mener om udkastet til kulturstrategien, der jo skal udstikke en retning, som både lokaludvalget og de lokale aktører kan arbejde efter, siger næsteformand Villy Sørensen.</p><p id="p4">Derfor inviterer Lokaludvalget indtil 19. februar alle Valbys borgere til at komme med deres kommentarer til strategien.</p><p id="p5">Valby Lokaludvalgs nuværende kulturstrategi blev skrevet i 2012 og er blevet uaktuel, da de fokuspunkter og fyrtårnsprojekter den beskriver i stor udstrækning er blevet opfyldt.</p><p id="p6">For eksempel beskrives Valby Kino og Valby Kunstår, som begge er afsluttet med stor succes. I stedet for at lappe på og opdatere den tidligere strategi, valgte Kultur-og Idrætsudvalget at udarbejde en ny, så det nye lokaludvalgs ønsker og visioner blev afspejlet i strategien.</p><p id="p7"><br /><em style="bold">Udstikke en retning</em></p><p id="p8">Kulturstrategien skal udstikke en retning, som lokaludvalget og lokale aktører kan arbejde efter. Strategien trækker de store visioner og linjer op, og definerer små skridt, som peger hen imod målet. Udkastet definerer fire fokusområder, og fyrtårnsprojekter for dem alle, som kultur-og idrætsudvalget vil være særlig opmærksom på.</p><p id="p9">-Med det her stykke papir i hånden kan vi lave en fokuseret indsats på lige netop de områder, hvor vi ser en stor værdi for Valby. Vi har fået defineret nogle pejlemærker og projekter sammen med nogle af Valbys kulturaktører, men vi vil gerne høre fra alle, der har en mening om, hvilken retning Valby skal bevæge sig på kulturområdet, siger Villy Sørensen, formand for Kulturog Idrætsudvalget. Og derfor opfordrer Lokaludvalget alle i Valby, foreninger, institutioner og privatpersoner, til at læse strategien og komme med deres kommentarer, gode ideer og andre indspark.</p><p id="p10">Lokaludvalget indsamler svar frem til 19. februar, og strategien skal til endelig godkendelse på Valby Lokaludvalgs møde 10. marts 2015, hvorefter den bliver lanceret.</p><p id="p11">Kulturstrategien kan findes på valbylokaludvalg. kk. dk.</p><p id="p12">Høringssvar sendes til valbylokaludvalg@okf. kk. dk inden 19. februar 2015.</p><block><p>Det kommende butikscenter Valby Torvene ventes at få stor indflydelse på bydelen både i positiv og negativ retning. </p></block><p id="p1">FRONTLØBER: Vigerslev Bibliotek har i længere tid prøvet kræfter med åbningstider fra 8.00 om morgenen til 22.00 om aftenen. På mandag åbner Valby Bibliotek sammen med en lang række biblioteker over hele Københavns Kommune op for samme tilbud.</p><p id="p2">Forsøgsbøger I februar satte Kultur Valby gang i et projekt på Vigerslev Bibliotek, hvor man kan få adgang til biblioteket med sit sundhedskort i løbet af morgentimerne, aftentimerne og i weekenderne. Reelt set har biblioteket dermed været åben alle ugens syv dage fra 08.00 til 22.00.</p><p id="p3">»Forsøget har været en stor succes. Vi har oplevet en markant stigning i besøgstallet, og samtidig kan vi se, at cirka en tredjedel af bibliotekets gæster vælger at benytte den selvbetjente åbningstid på de skæve tidspunkter,« siger Lars Becher, der er souschef i Kultur Valby.</p><p id="p4">Når der på fredag er ' Valby by night' er Valby Bibliotek også med på noderne og holder åbent helt frem til klokken 22.00, hvor personalet står klar til at tilmelde interesserede til den nye ordning. Det eneste det kræver er, at man er over 15 år og tilmelder sig som bruger.</p><p id="p5"><br /><em style="bold">Fakta</em></p><p id="p6"><br /><em style="bold">NYE ÅBNINGSTIDER</em></p><p id="p7">Udviddet åbningstid fra 8.00 til 22.00 hele ugen på både Valby Bibliotek og Vigerslev Bibliotek.</p><p id="p8">Gælder fra mandag den 3. juni 2013 og en del af åbningstiden vil være selvbetjent.</p><p id="p9">For at få adgang i den selvbetjente åbningstid, skal man være over 15. år, være tilmeldt og benytte sit sundhedskort og en selvvalgt personlig pinkode.</p><p id="p10">I forbindelse med ' Valby by night' fredag den 31. maj er der stor tilmeldingsaften på Valby Bibliotek.</p><p id="p11">Læs mere på kulturvalby. dk eller bibliotek. kk. dk. Kilde: Kultur Valby.</p><p id="p1">NYE ANLÆG PÅ VEJ: »Der skal ikke kunne dyrkes håndbold i Valby«, skriver Helge Bruus Jensen i et indlæg i sidste uges udgave af Valby Bladet.</p><p id="p2">Selvfølgelig skal der det, og jeg kan glæde både Valby og Helge Bruus Jensen med, at der både er eksisterende faciliteter i bydelen, men også nye anlæg, der kan bruges til sport - herunder også håndbold.</p><p id="p3">Motion og sport er vigtigt.</p><p id="p4">Det skaber fællesskab og holder os sunde, og derfor er jeg optaget af, at alle idrætsgrene bliver tilgodeset - også i Valby.</p><p id="p5">Vi er i gang med at renovere samtlige vores anlæg over hele byen for 500 mio. kroner. I Valby renoverer vi Valby Idrætspark, som ligger meget tæt på Grønttorvet, og vi har bygget Valby Vandkulturhus, som åbner 15. marts. Samtidig holder vi øjnene åbne for de muligheder, der kan opstå for at skabe nyt, når skoler i Valby og andre steder, skal renoveres.</p><p id="p6"><br /><em style="bold">Nye tider</em></p><p id="p7">Motion og sport i København foregår ikke på samme måde, som man kender det fra andre byer i provinsen. En by som København er blandt andet kendetegnet ved, at idræt ikke altid foregår i de etablerede foreninger, og det skal vi naturligvis tage hensyn til, når vi bygger.</p><p id="p8">Derfor er vi også meget opmærksomme på at lave grønne arealer med mange idrætsmuligheder, når vi bygger nyt. Der er en god dialog omkring idræt i Valby, og jeg håber, at alle med interesse vil fortsætte dialogen omkring idræt i bydelen.</p><p id="p9">Det gør selvfølgelig indtryk på mig, når der bliver rejst kritik af vores indsats for at skabe de rigtige rammer om sporten i byen. Og jeg er ked af, at det virker provokerende, at vi bruger tid på at modtage EMheltene på Rådhuset.</p><p id="p10">Men vi har alle brug for idoler - og jeg ser vores tradition med at modtage sportsfolk på Rådhuset som en måde at udbrede kendskabet til forskellige sportsgrene og skabe opmærksomhed om sport som håndbold - og dermed som noget positivt også for en forening som Ajax.</p><p id="p1">Flere årtiers lokal modstand mod et storcenter i Valby er nu endt med et kompromis, der skal puste nyt liv i bymidtens nedslidte fabriksområde. Borgere, grundejere, investorer og Københavns Kommune er nået til enighed om at omdanne det 55.000 kvadratmeter store »klondike«-område mellem Valby Station, jernbaneterrænet og Valby Langgade til en levende bydel med butikker, institutioner og boliger. »Det vil give bydelen et kæmpe løft,« siger bydelschef i Niels Peter Pedersen, om udsigten til 15.000 kvadratmeter butikker og 75-80 lejligheder á 100 kvadratmeter.</p><p id="p2">Området tæller flere bevaringsværdige bygninger, heriblandt Porcelænsfabrikken Norden og De Danske Bomuldsspinderier, og de kommer begge til at indgå i »Valby Torvene«, som opføres med Slotsarkaderne i Hillerød som forbillede. Handelsgaderne i »Valby Torvene« dækkes over med et glastag i femte sals højde. Taget kan skydes til side, når vejret tillader. Øverst oppe indrettes lejligheder, som sikrer, at der også er liv i bydelen om aftenen. Lejlighederne tegner lige nu til at blive andelsboliger. Bydelschef Niels Peter Pedersen ser frem til, at bydelen kan tage kampen om med Frederiksberg Centret og Fisketorvet, der har kapret mange kunder fra Valby Langgade. Han understreger dog, at det nye butiksmiljø skal hænge sammen med bydelens eksisterende handelsliv. Derudover er der planer om institutionspladser, ældreboliger og gymnastiksal i området, ligesom kvarteret skal bindes sammen af fire nye torve. Formanden for Valby Handelsforening, Nick Nielsen, kunne godt undvære konkurrencen fra et nyt butikscenter, men glæder sig over, at det oprindelige butiksareal på 40.000 kvadratmeter undervejs er blevet forhandlet ned til de 15.000. »Vi må forsøge at leve op til centret og gøre vores egne forretninger bedre. Men jeg er nervøs for, at alle de driftige butikker i Valby Langgade kommer til at stå tomme, fordi de flytter over i centret,« siger Nick Nielsen. Han erkender dog, at gaden de senere år »er sakket bagud«. »Det er på tide, der sker noget,« siger han. »Valby Torvene« ventes at stå klar til indflytning i efteråret 2004, men inden da skal byggeriet godkendes i Borgerrepræsentationen 4. oktober.</p><p id="p1">FASTELAVN: Valby kulturhus bliver invaderet af alt lige fra hekse til superhelte, når masser af børn samles til den traditionsrige fastelavnsfest den 2. marts.</p><p id="p2">Som hvert år holder Valby kulturhus igen traditionen ved lige, og arrangerer en hyggelig fastelavnsfest for alle børn i Valby.</p><p id="p3">I år foregår festen udendørs under åben forårshimmel.</p><p id="p4">Der vil der være tøndeslagning med hele tre tønder til forskellige alderstrin. En til de 1-5 årige, en til de 6-8 årige og en til de 9-12 årige. Altså bliver der kåret tre kattekonger og tre kattedronninger. Hvis du ikke vinder en krone, har du stadig have chancen for at vinde prisen for bedste udklædning.</p><p id="p5">Der vil være rigeligt med juice og fastelavnsboller til børnene, mens der er kaffe til de medfølgende forældre i Café Mæt. Sidst men ikke mindst bydes der på underholdene indslag med den altid festlige Brian Samsbo.</p><p id="p6">mus ÅRLIG FASTELAVNSFEST. Valby kulturhus, Valgårdsvej Valby kl. Entré:, kr. i forsalg via kulturvalby. dk. kr. i døren.</p><p id="p1">MORTENSAFTENS-DAG: Den norske forfattter-prinsesse Märtha Louise og forfatteren Elisabeth Nordeng besøger butikken Bog &amp; Mystik på Valby Langgade midt i Valby for at signere deres englebøger på lørdag den 10. november kl. 10.30 -11.30.</p><p id="p2">Forfatterparret er i København i forbindelse med Bog Forum i Bella Centret og for at indspille den længe ventede medtitaions-cd til bogsuccesen ' Mød din Skytsengel' og den ny-aktuelle ' Englenes Hemmeligheder'. Prinsesse Märtha Louise og Elisabeth Nordeng elsker at besøge de mere intime spirituelle boghandlere, og har derfor ønsket at lægge vejen forbi den gode karma på Valby Langgade.</p><p id="p3">els.</p><p id="p1">Carlsbergs historiske bryggeri i Valby, hvor der er brygget øl siden den  gamle brygger Jacobsen startede sit bryghus i 1800-tallet, er nu i  overhængende fare for at lukke. </p><p id="p2">I koncernledelsen i Valby er der tilsyneladende ikke længere tvivl om, at  lukning af bryggeriet midt i København med flytning af ølproduktionen til  Fredericia vil blive konsekvensen, hvis det kraftige fald i det danske  ølsalg fortsætter. </p><p id="p3">»Hvis faldet i ølsalget i Danmark ikke bremses op, er det klart, at den  strategiske retning på sigt vil blive lukning i København. Det har vi  allerede sagt til vores medarbejdere,« siger produktionsdirektør Søren  Lisbjerg for Carlsberg Danmark A/S.</p><p id="p4">Det forholdsvis nye jyske Fredericia-tapperi – og ikke det gamle  københavnske bryggeri – er i Carlsbergs strategiplan nedfældet som dansk  nøglebryggeri blandt Carlsberg-koncernens »ankerbryggerier«.</p><p id="p5">I 2004 var nedgangen i ølsalget i Danmark på seks procent. Rutcheturen  fortsatte i 1. halvår af 2005 med et fald på mere end fem procent. Det var  dobbelt så meget som Carlsberg havde ventet. </p><p id="p6">Denne udvikling fik i går Carlsberg til at varsle afskedigelse af 95  funktionærer.</p><p id="p7">Selv om koncernledelsen endnu hverken endeligt har truffet den ubehagelige  beslutning, eller sat dato på lukningen, er medarbejderne klar over, hvor  det bærer henad. </p><p id="p8">»Der hersker klart en frygt i organisationen for lukning af bryggeriet i  Valby, selv om vi efterhånden har været gennem flere sparerunder. Det er  ikke altid smart at have en produktion midt i en storby. Men frygten for  lukning hersker blandt medarbejderne i Valby, selv om vi håber at bevare  arbejdspladserne,« siger Erik Dedenroth, der er tillidsmand for  funktionærerne.</p><p id="p9"><em style="bold">Kapaciteten udnyttes ikke</em></p><p id="p10">Så sent som i 1999 var Valby-bryggeriet meget tæt på lukning. Men  arbejdspladsen blev reddet, fordi det lykkedes medarbejdere og ledelse af  finde besparelser bl.a. gennem fyringer og omlægning af arbejdsopgaver.  Øltapperiet har større kapacitet end tapperiet i Fredericia. Men kapaciteten  på den københavnske fabrik udnyttes langtfra, og i sidste uge lukkede  koncernen den ene af sine fire øltappekolon-ner i Valby. </p><p id="p11">Af Carlsbergs 2700 danske ansatte er der 600 i selve produktionen. Heraf 180  overenskomstansatte bryggeriarbejdere i Valby. Resten er 420  bryggeriarbejdere og tapperiassistenter på tapperiet i Fredericia, hvor der  både laves både øl og læskedrikke.</p><p id="p12">I Valby er der normalt fuldt tryk på i højsæsonen – sommeren og julen – men  over året som helhed udnytter Carlsberg kun sit største danske øltapperi i  Valby med 70 procent. Selv om øltapperiet i Fredericia udnyttes 80 procent,  vil en overflytning af ølpro-duktionen fra Valby med Fredericias nuværende  kapacitet kræve en investering på et stort trecifret million-beløb siger  produktionsdirektør Søren Lisbjerg fra Carlsberg Danmark A/S.</p><p id="p13">Valby-bryggeriarbejdernes tillidsrepræsentant Kurt Christensen ser dog ikke  nogen grund for at frygte en umiddelbar fare for lukning i Valby. Carlsberg  Danmarks budget ser bedre ud næste år end i år, siger han.</p><p id="p14">»Men med alle de forandringer, der sker, er folk ikke trygge,« siger  tillidsmand Kurt Christensen.</p><p id="p15"><a href="mailto:bso@berlingske.dk">bso@berlingske.dk</a></p><p id="p1">Med op mod 2000 fremmødte var der massiv opbakning til Valby Bydelsråds protestmøde på Toftegårds Plads i lørdags.
De sang med på Sørens far har penge, med ny tekst:
"Valby bruger sin stemme/og nu må ingen glemme/at Valby stemte ja/Valby ved, hvad vi vil ha'/Vi vil ha' bydelsstyre," lød det.
Selv om Valby med 52 procent ja-stemmer som den eneste bydel fik et flertal for bydelsstyret ved afstemningen den 28. september, er udsigten for det lokale demokrati sort.</p><p id="p2">Bydelsrådsformand Ejner Jensen (S) er stadig skuffet over, at ja'et i Valby ikke blev større, men han har ikke opgivet håbet om, at forsøget i bydelen kan fortsætte.
"Jeg går ikke ind for, at Valby skal løsrive sig som en selvstændig kommune, men Københavns Kommune kunne i princippet bare lade bydelsforsøget fortsætte i Valby som hidtil," siger han.
<br /><em style="bold">Lokale krav</em><br /> Bydelsrådet i Valby er sur over forløbet den 28.september.  Politikerne fremhæver, at afstemningen var vejledende, selve valghandlingen var kaotisk, og informationen til borgerne mangelfuld:
"mange borgere var overbeviste om, at et nej betød et ja til de fire eksisterende bydele," hedder det i udtalelsen.
Desuden rejses der krav om, at politikerne på Københavns Rådhus evaluerer bydelsforsøget, før de træffer beslutning om, hvorvidt det skal fortsætte eller ej.
Ejner Jensen:
"Jeg synes, at det er uanstændigt, at politikerne fem minutter efter, at de har fået afstemningsresultaterne - melder ud, at nu må bydelsforsøgene lukke.  Især når der var et flertal blandt borgerne i Valby for, at forsøget skal fortsætte." Valby
Bydelsråd er for tiden i gang med at samle underskrifter ind fra borg-erne i protest mod nedlæggelsen af bydelsforsøget.
"Vi har foreløbig fået 4000-5000 underskrifter og regner med at komme op i nærheden af 20.000," siger Ejner Jensen.
Dem agter bydelsrådsformanden at tage med til forhandlingerne hos Københavns Kommune, som han forventer vil finde sted inden for de næste tre uger.
"SF og Enhedslisten har meldt ud, at de er positive over for at lade forsøget i Valby fortsætte.  Hvis de radikale går med, kan det være, at vi også kan rokke ved mine egne partifæller," siger Ejner Jensen.
<a href="mailto:asger.westh@jp.dk">asger.westh@jp.dk</a><br /></p><p id="p1">SF's nyvalgte Marialise Rømer bor godt nok i Vanløse, men har et tæt samarbejde med den lokale partiforening.</p><p id="p2">"Jeg har både boet og arbejdet i Valby og eftersom jeg bor i Vanløse, som jo er tæt nabo til Valby, er det fortsat en bydel jeg føler mig meget knyttet til. Jeg vil derfor gerne være med til at sikre Valby, den nødvendige opmærksomhed i Borgerrepræsentationen i de næste 4 år".</p><p id="p3">Marialise Rømer, nyvalgt medlem af Borgerrepræsentationen for SF, minder høfligt læserne om, at der er endnu et medlem i BR med tæt tilknytning til Valby.</p><p id="p4">- Jeg har under min valgkamp arbejdet meget tæt sammen med SF-Valby og her støttes forslaget om, at en ny bane gennem Valby skal bores ned. Der bor mange mennesker i området og den megen trafik vil være en urimelig støj gene ligesom brugerne af grønne områder vil blive berørt.</p><p id="p5">Marialise Rømer ser meget frem til sit nye arbejde i Borgerrpræsentationen og skal sidde i både Kultur og Fritidsudvalget og i Socialudvalget. "Det er to spændende udvalg som jeg glæder mig meget til at arbejdei", siger Marialise, der ligeledes glæder sig til fortsat tæt samarbejde med borgerne i Valby gennem sit tætte forhold til SF-Valby.</p><p id="p1">VALBY-KORT: »Lad os finde sammen om at få kunderne til Valby, så kan vi altid konkurrere bagefter.« Christer Thorell, marketingchef i Spinderiet, har ikke opgivet drømmen om et fælles Valby-kontokort, der ikke bare kan bruges i Spinderiets ca.</p><p id="p2">50 butikker, men også i de lige så mange butikker, som i dag er medlemmer af bl. a. Valby Cityforening.</p><p id="p3">»Så snart kulturdagene er overstået, vil jeg tage kontakt til både Handelsforeningen og Cityforeningen, for at lodde hvor bæredygtig idéen om et fælles kontokort egentlig er,« siger Christer Thorell. Der i samme ombæring vil tage en snak med de to foreninger om mulighederne for andre fælles fremstød både inden-og udenbys, når det gælder kampagner som julemarked, udsalg m. m.</p><p id="p4">»Det kan da godt ærgre mig, når jeg hører nogen fortælle, at de har foræret deres barn, barnebarn eller andre et gavekort, fordi de ikke lige vidste hvad vedkommende ønskede sig. Et sådant gavekort bør vi naturligvis også have, ikke mindst da vi samlet set i valby, kommer med flere end 100 butikker, hvor et sådan gavekort kunne bruges.« Og det samme gælder den fremtidige nethandel, hvor f. eks. moster Erna fra Jylland bare kan forære barnebarnet fra Valby et gavekort, når hun vil ønske tillyke med studentereksamen, fødselsdag osv.</p><p id="p5">»Om det med nye udspil vil lykkes at løfte servicegraden overfor kunderne, er alt for tidligt at sige noget om endnu,« indrømmer marketingschef Christer Thorell. »Men min målsætning er, at forsøget skal gøres, og at det skal ske nu, hvis det skal være bæredygtigt allerede i 2012 -og det håber jeg, både Handelsforening og Cityforening vil være med til at få realiseret.«.</p><p id="p1">Under 2. verdenskrig var Valby Skakklub en af Københavns største med 73 medlemmer. Siden 1960'erne har medlemstallet svinget. I dag er der 30 medlemmer med plads til flere. Klubben får hvert år nye medlemmer. Mysterierne på de 64 felter fortsætter med at fascinere. De fleste kan reglerne og har prøvet at spille.</p><p id="p2">Valby Skakklubs 1. hold spiller i mesterrækken. Derudover har klubben to hold i den københavnske holdturnering. Valby Skakklubs aktivitetsniveau er højt med mange aktive medlemmer. Eksempelvis afholder klubben hvert år en hurtigskak-turnering, åbent valbymesterskab i hurtigskak samt åben simultan med klubmesteren, ligesom man er et fast indslag i Valby Kulturdage.</p><p id="p3">Valby Skakklub inviterer i anledning af jubilæet alle interesserede til reception torsdag den 21. januar kl. 18.00-22.00. Receptionen foregår i klubbens lokaler på Høffdingsvej 10, hvor der også vil blive lejlighed til et prøvespil eller to med klubmedlemmerne. Læs mere om Valby Skakklub på www.valbyskakklub.dk</p><p id="p1">Valby Kino er med på årets Kulturdage den kommende weekend: Lørdag kl. 20.30 blændes der op for filmen " Across the Universe" på det store lærred. Det sker på scenen ved Annexstræde - i samarbejde med Valby Kulturdage, og med støtte fra blandt andet Valby Lokaludvalg.</p><p id="p2"><br /><em style="bold">Første film i det fri</em></p><p id="p3">Det er første gang, Valby Kino viser film under åben himmel.</p><p id="p4">-Foreningen Valby Kinos endelige mål er selvfølgelig at åbne en rigtig biograf i Valby. Indtil vi kan nå målet, vil vi gerne dele en masse gode film med alle Valbys borgere, så samarbejdet med Valby Kulturdage om en udendørs visning er helt perfekt, siger Katrine Clausager Rich, der er formand for Valby Kino.</p><p id="p5">Musicalen " Across the Universe" er en smuk film om ungdommelig kærlighed, accept og musik i de turbulente sene 60? ere og tidlige 70? ere.</p><p id="p6">Kærlighedshistorien foregår i 1960' ernes USA - en turbulent tid med rock'n'roll, sociale protester og eksperimenter med stoffer. Mere end 30 Beatlessange er vævet ind i plottet om to elskende, Jude og Lucy, og filmen er fyldt med referencer til tidligere Beatles-film -herunder Help!, A Hard Day's Night, Magical Mystery Tour, Yellow Submarine og Let It Be.</p><p id="p7">Historien tager publikum fra Liverpools skibsværfter til psykedeliske fester i Greenwich Village og fra voldelige protester i Detroit til Vietnams blodige marker. Undervejs skilles det elskende par af kræfter, som er ude af deres kontrol. Jude og Lucy må til sidst selv finde vejen tilbage til hinanden.</p><p id="p8">Håber på godt vejr De kølige sensommeraftener taget i betragtning - så er det en god ide at medbringe et tæppe og en varm jakke til filmen.</p><p id="p9">-Vi håber selvfølgelig på, at vejret er med os, så vi kan samle en masse mennesker om en rigtig dejlig film. Og så håber vi, at endnu flere af Valbys borgere får øjnene op for, at der igen er kommet gang i biografkulturen i Valby, lyder det fra Katrine Clausager Rich.</p><p id="p10">På valbykino. dk kan man læse mere om foreningen Valby Kino og kommende arrangementer, ligesom man kan melde sig ind i foreningen. Et medlemskab koster kr. 150,-for 2010, herefter kr.</p><p id="p11">300,-om året. Det giver adgang til mindst en filmvisning om måneden. Foreningen er også netop udvidet med en børnefilmklub, oplyser Katrine Clausager Rich.</p><p id="p12"><br /><em style="bold">Tid og sted</em></p><p id="p13">Valby Kino viser musicalfilmen " Across the Universe" lørdag d. 4. september kl.</p><p id="p14">20.30 på Scenen ved Annexstræde.</p><p id="p15">Arrangementet er en del af Valby Kulturdage.</p><p id="p1">GAVESIND: Nogle af ildsjælene bag det lokale kulturprojekt, Valby Kino, besøgte Valby Lokaludvalg på årets sidste møde i tirsdags.</p><p id="p2">Valby Kino har brug for mange penge og hurtigt, hvis det store projekt skal lykkes.</p><p id="p3">Katrine Clausager Rich, Ole Østergård og Martin Boserup er alle i bestyrelsen for Valby Kino og de talte varmt og inderligt for foreningens store drøm på bydelens vegne: At få en Valby-biograf op at køre igen.</p><p id="p4">Som Ole Østergaard bemærkede, så var Valby før Hollywood, når det gælder filmproduktion, og Valby har stadig verdens ældste fungerende filmstudio i Nordisk Film. Så historien er på plads. Det eneste, der mangler er penge..</p><p id="p5">Nået langt men ikke nok De er nået seriøst langt med diverse tilsagn om støtte og der er stadig nogle muligheder også uden for Valby. F. eks.</p><p id="p6">hos Realdania, hvor foreningen vil søge en fond, der råder 25 millioner.</p><p id="p7">Problemet er, at det haster.</p><p id="p8">Foreningen har fået en god aftale med TDC om at leje nogle af selskabets lokaler på Gl.</p><p id="p9">Jernbanevej, men 1. februar 2012 vil TDC have at vide, om det er realistisk, at det bliver til noget eller ej.</p><p id="p10">Alle gode kræfter skal derfor spændes for vognen, hvis det skal lykkes. Valby Lokaludvalg er jo sådan en god lokal kraft, men har nogle snærende bånd, når det gælder, hvad udvalget må støtte med sine puljemidler. Og udvalgets penge må ikke bruges på drift og heller ikke på stolerækker, som udvalgets formand, Lisbeth Ritter slog fast.</p><p id="p11">Hvis man kan lægge noget stemningen til mødet, så er der dog næppe tvivl om, at udvalget vil se positivt på ansøgninger fra Valby Kino, hvis det er inden for områder, hvor de må bevilge.</p><p id="p12">Valby Kino vil være hele Valbys biograf og foreningen håber stadig, at private også vil spæde til. Som Katrine Clausager Rich bemærker: »Hvis gaven under træet skal være gavekort til biografen eller en fin biografstol, så kan det nås endnu. Bestil hos Valby Kino på kontakt@valbykino. dk. Eller hvis man har lyst til at give Valby Kino en tiltrængt julegave, kan man overføre penge til giro konto Danske Bank 3118 10665299.</p><p id="p13">Alle bidrag er velkomne, store som små. Pengene refunderes, hvis biografen ikke bliver en realitet. En gave kan også være medlemsskab i foreningen i 2012 for 300 kr. Medlemsskab giver adgang til en månedlig forestilling, udover stemmeret til generalforsamling.« Ole Østergård understregede samme pointe til lokaludvalgsmedlemmerne: »Vi bruger ingen penge, før vi ved, om det bliver til noget.</p><p id="p14">Så der er ingen bidrag, der er tabt, hvis det skulle vise sig ikke at lykkes.«.</p><p id="p1">PARKERING: En eftermiddag i den forgangne uge kom jeg i bil til Valby for at sætte et ældre familiemedlem af ved bopælen, og efter dette havde jeg tænkt mig at handle ind i fire-fem af de gode lokale butikker omkring Valby Langgade og Toftegårds Allé, inden jeg ville lægge kursen hjemad igen - 20 km fra København.</p><p id="p2">Skønsmæssigt ville jeg nok lægge 2.000-2.500 kr i butikkerne, og nogle af varerne ville både veje og fylde en del, så bilen var nødvendig til transporten.</p><p id="p3">Det skulle vise sig efter cirka ti minutters kørsel rundt i kvarteret, at der simpelthen ikke var én eneste parkeringsplads at opdrive i nærområdet.</p><p id="p4">Nærmeste parkeringsplads så jeg 10-15 minutters gang fra den nærmeste at de butikker, hvor jeg havde planlagt at handle ind, og derfor opgav jeg.</p><p id="p5">Jeg fortsatte til Frederiksberg og fandt på mindre end ét minut en parkeringsplads, klarede en pæn del af indkøbene og lagde så kursen hjemad.</p><p id="p6"><br /><em style="bold">Rigide parkeringsregler</em></p><p id="p7">Valby's ellers gode butikker gider jeg ikke at bruge mere tid på, for inddragelsen af parkeringspladser og rigide parkeringsindskrænkninger er jo inden for de sidste par år blevet hverdag, og dette her var ganske enkelt for bøvet.</p><p id="p8">En vedtaget udvidelse af parkeringszonerne i København rammer nu også Valby, fordi man påstår, at pendlere beslaglægger parkeringspladser for beboere i Valby med behov for bil. Og derfor pålægger man så en flere hundrede kroner dyr årlig parkeringslicens for bilejere i Valby og inddrager yderligere parkeringspladser.</p><p id="p9">Løser man derved problemerne? Nej, naturligvis ikke. Man skaber flere problemer og rammer Valby-borgerne ret massivt på pengepungen. Penge, som borgerne f. eks. ellers havde kunnet bruge i flere af de gode butikker.</p><p id="p10">For teknik-og miljøborgmester Morten Kabell &amp; Co. betyder dette formentligt intet; ideologien er jo blevet en fatwa, der overtrumfer enhver fornuft og hensyntagen til almindelige menneskers helt almindelige og nødvendige behov.</p><p id="p11">Men er dette her virkelig dét, de gode Valby-borgere og forretningslivet ønsker?.</p><p id="p12">Det skulle vise sig efter cirka ti minutters kørsel i kvarteret, at der simpelthen ikke var én eneste p-plads at opdrive.</p><p id="p13">JOHANNES AAGAARD, tidligere valbyborger.</p><p id="p1">En person er onsdag blevet stukket ned med en kniv i Valby, København, skriver bt.dk.</p><p id="p2">Onsdag aften valgte Københavns Politi at spærre en stor del af Valby Langgade, efter at en person er blev stukket ned med en kniv. En mulig gerningsmand er anholdt.</p><p id="p3">Ofret blev ramt i låret, men meldes udenfor livsfare. Knivstikkeriet regnes desuden ikke for at være banderelateret, melder vagtchefen hos Københavns Politi.</p><p id="p4">BNB</p><p id="p1">Valby er faktisk et sted, hvor Dronningen har været meget. Spørg bare ude i Margrethegården, som hun har besøgt tre gange. Og hun har for nylig været med på det filmhold, der lavede H. C. Andersen-filmen »De Vilde Svaner« på Nordisk Film.</p><p id="p2">Fredag 16. april fylder dronning Margrethe 70 år, og hele Danmark kan fejre hende med en folkefest på Amalienborg Slotsplads, hvor hun traditionen tro går på balkonen og modtager fødselsdagshilsner. Derpå drager hun i karet til rådhuset, hvor der er reception med underholdning, frokost og lykønskninger på Rådhuspladsen.</p><p id="p3">Der er også tv-transmitteret pomp og pragt fra Gallaforestilling i Det Kgl.</p><p id="p4">Teater og festmiddag på Fredensborg Slot.</p><p id="p5">Men hvad med Valby? Har du en god historie eller oplevelse? Vil du være med til at fortælle din Valby-historie om dronning Margethe i Valby, så send os din beretning, gerne med fotos, så vi sammen kan lave en lille 70 års markering i Valbys tegn i vores næste udgave onsdag den 14. april. Dit/ dine bidrag skal være redaktionen i hænde senest mandag morgen.</p><p id="p6">Skriv eller send en mail til fls@b-l. dk Vild med Valby Valby er faktisk et sted, hvor Dronningen har været meget.</p><p id="p7">Spørg bare ude i Margrethegården, som hun har besøgt tre gange. Og hun har for nylig været med på det filmhold, der lavede H. C. Andersen-filmen »De Vilde Svaner« på Nordisk Film på Mosedalsvej, hvor eventyrdronningen næsten hver morgen over en længere periode mødte tidligt op og smøgede ærmerne op.</p><p id="p8">Og i 2004 fik Valby Bladet hendes tilladelse til at smykke Valbyparken med kæmpeplakater af de tegninger, hun som ganske ung lavede til Tolkiens »Ringenes Herre«, og som er Dronningens personlige ejendom. Og så er det da også værd at nævne, at gemalen er protektor for Valbys lokale symfoniorkester, »Etatsorkestret«, en tjans han arvede fra sin svigerfar, Frederik IX.</p><p id="p9">Men stå på hovedet i dit indre og ydre Valby-billedarkiv, og send os hvad der dukker op af spændende ting.</p><p id="p1">Selv om man i Valby Lokaludvalg finder det positivt, at Carlsberg-området med den nye bydel åbnes op imod Valby og giver mulighed for udvikling af et spændende byområde, er det ikke uden en medfølgende frygt for konsekvenserne. Især de trafikale.</p><p id="p2">I sit høringssvar til Københavns Kommune om lokalplanforlsaget for området udtrykkes derfor stærkt bekymring for, at intentionerne om at begrænse biltrafikken til og fra området ikke kan føres ud i livet.</p><p id="p3">- Vi ved jo alle, at såvel biltrafik som bilejerskab i København er stadigt stigende - og savner konkrete tiltag, der kan skabe incitamenter for beboerne til at fravælge bil. Blandt andet ved betydelige forbedringer af den kollektive trafik til området, siger lokaludvalgsformand Ejner Jensen. </p><p id="p4">"I Valby Lokaludvalg er vi særligt opmærksom på, at en øget trafikbelastning på 20.000 ture vil få en stærk negativ betydning for trafikafviklingen i det centrale Valby - på Valby Langgade, Vigerslev Allé og de omkringliggende gader. En sådan ændring vil få betydning for den samlede trafikbelastning i Valby og for miljøet. Valby Lokaludvalg er ligeledes bekymret for, at det kan skabe yderligere problemer med parkering i området." </p><p id="p5">Af startredegørelsen foreslås det endvidere, at der skal udlægges 22.000 kvm til detailhandel, et tal lokaludvalget frygter kan medføre betydeligt negative konsekvenser for de omkringliggende bydelscentre bl.a. i Valby. </p><p id="p6">Samtidig synes man i Lokaludvalget, at det er bekymrende, at der med startredegørelsen lægges op til en bebyggelsesprocent på 180 for hele området og på steder en højere bebyggelsesprocent. Det vil set i sammenhæng med andre byudviklingsprojekter medføre en generel fortætning af byen, som på sigt kan betyde færre åbne og grønne arealer til rekreativt brug.</p><p id="p1">Valby: Bueskydning, flåning og forlægning af en råbuk samt plukning af en vildand står på programmet, når Frederiksborg Statsskovdistrikt på søndag klokken 10.00 byder på oplevelser i skoven ved Valby Hegn.</p><p id="p2">Under flåningen af råbukken får publikum lejlighed til at se hjerte og lunger, og folk fra statsskovdistriktet fortæller om jagten og dyrene i skoven. Mellem aktiviteterne og oplevelserne er der mulighed for at lave snobrød. Signalet for jagtforbi lyder efter planen klokken 14.00.</p><p id="p1">ÅBNINGSFEST: I den sidste weekend i juni måned blev dørene flere gange åbnet med fest og farver. Flere års stort engagement fra en lang række lokale filmentusiaster betød, at Valby igen efter årtier har sin egen biograf.</p><p id="p2">Denne gang mere sin egen end nogensinde før, for Valby Kino er fondsejet og drevet af de frivillige kræfter. I anledningen af biografåbningen var der gallafest, borgmesterbesøg, taler, champagne og naturligvis masser af filmoplevelser på det store lærred.</p><p id="p1">FODBOLD: Han er med egne ord rød og blå i hjertet, og trods 14 år som målmandstræner og holdleder i F. C. København vil Boldklubben Frem altid være hans klub. Men hjælpe sin hjerteklub med en let lodtrækning til den 12. udgave af Valby Bladet Cup, kunne Per Wind ikke.</p><p id="p2">BK Frem var det andet navn, Wind hev op ad bowlen på Parkens græstæppe.</p><p id="p3">De tværstribede kom dermed i pulje B. Forinden var FC Sydhavnen blevet det første hold til at gøre Rikken FC selskab i pulje A. Rikken var som arrangørklub på forhånd placeret i pulje A, mens den anden arrangørklub, Valby Boldklub, havde fået plads i pulje B.</p><p id="p4">Det tredje hold i pulje A blev Vigerslev Boldklub og sådan gik det slag i slag. Da de to puljer var intakte, tegnede der sig et billede meget lig med resultatet af sidste års lodtrækning, der blev foretaget af tidligere landsholdsspiller og tv-vært, Tommy Troelsen.</p><p id="p5">Eneste forskel var, at FC Sydhavnen og FC Udfordringen havde byttet pulje, således at FC Udfordringen var kommet i pulje B. Her får ' de kristne' -foruden Valby Boldklub og Frem -selskab af de forsvarende mestre fra Fremad Valby. En på papiret stærk pulje.</p><p id="p6"><br /><em style="bold">Ingen badebilletter</em></p><p id="p7">Man kommer imidlertid heller ikke sovende til semifinalerne, bare forbi man skal spille indledende kampe i pulje A. Puljen tæller sidste års finalister fra Rikken FC, de to tabende semifinalister fra i fjor, FC Sydhavnen og Vigerslev Boldklub, samt Boldklubben Pioneren.</p><p id="p8">Valby Bladet Cup 2013 sparkes i gang onsdag den 31. juli.</p><p id="p9">De seks indledende pulje Akampe spilles på Rikkens nye hjemmebane i Valby Idrætspark, mens de seks kampe i pulje B afvikles på Værkstedvej hos Valby Boldklub.</p><p id="p10">Vinderen af pulje A spiller semifinale i Valby Idrætspark mod nummer to fra pulje B, mens vinderen af pulje B spiller semifinale på Værkstedvej mod nummer to fra pulje A.</p><p id="p11">Finalen afvikles lørdag den 10. august.</p><p id="p1">København, søndag</p><p id="p2">Hverken S-tog eller andre tog kan stoppe ved Valby Station i København på grund af en mistænkelig taske</p><p id="p3">Al togtrafik til og fra Valby Station i København er indstillet på grund af en mistænkelig taske på perron fem, siger politiet.</p><p id="p4">Politiet fik meldingen klokken 14.45, oplyser vagtchef Jens Kristiansen.</p><p id="p5">- Vi har tilkaldt EOD, siger vagtchefen og hentyder til hærens ammunitionsryddere.</p><p id="p6">Såvel S-tog som andre tog er omfattet af indgrebet mod trafikken ved stationen.</p><p id="p7">/ritzau/</p><p id="p1">ANERKENDELSE: Den 14 marts 2012 blev Valby Grundejerforening opløst som følge af, at der ikke længere var kræfter, som kunne videreføre foreningen administrativt. En beslutning, der bekom Lokalhistorisk Selskab på Mosedalvej meget vel.</p><p id="p2">For i den forbindelse besluttede generalforsamlingen at donere kr. 30.000 af foreningens formue til Valby Lokalhistoriske Selskab som en anerkendelse af Selskabets vigtige arbejde for at bevare Valbys historie.</p><p id="p3">Det skete ved en reception i Selskabets lokaler den 19. april, en dato hvor Selskabet samtidigt kunne fejre sit 30 års jubilæum.</p><p id="p4">Valby Grundejerforening overgår i sin helhed til Grundejeren.</p><p id="p5">dk -Fællesforeningen af Grundejerforeninger i København -hvor den bliver en Valby-afdeling. Der vil således også fremover blive afholdt Valby-arrangementer af særlig interesse for grundejerne i Valby.</p><p id="p6">»Det er klart,« siger Birgit Philipp, afgået formand for Valby Grundejerforening og næstformand i Grundejeren.</p><p id="p7">dk., »at der i stadig højere grad er behov for, at grundejerne organiserer sig, da det er tydeligt, at kommunen med lys og lygte søger efter områder, hvor man kan vælte betalingen af vejvedligeholdelse og belysning over på grundejerne, dér hvor det ikke allerede er sket.</p><p id="p8">Derfor er det vigtigt, at endnu flere grundejerforeninger i Valby melder sig ind i Grundejeren.</p><p id="p9">dk.</p><p id="p10"><br /><em style="bold">Slipper for at betale for vejbelysning</em></p><p id="p11">»I disse tider, hvor kommunerne tilsyneladende mener, at det er OK at forbedre kommunens budget ved at vælte betaling af veje og belysning over på ejerne af private fællesveje, er det ekstra vigtigt, at grundejerne i Københavns kommune slutter op om Grundejeren. dk, som senest har vist sig som en slagkraftig organisation: Det lykkedes nemlig Grundejeren. dk at påvirke Borgerrepræsentations politikerne i Københavns kommune, så de stemte imod Teknik-og Miljøforvaltningens forslag om, at ejerne af private fællesveje i København nu også skulle betale for vejbelysning.</p><p id="p12">Grundejerne i København - i modsætning til det øvrige Danmark -slipper således for at betale for vejbelysning på de private fællesveje - en enestående sejr for Grundejeren.</p><p id="p13">dk's 6000 medlemmer og alle andre grundejere,« slutter Birgit Philipp.</p><p id="p1">KUN TIL VALBY: Allerede inden den egentlige lancering af en ny ' Valby-vin' kom den på hylderne i Kvickly. I løbet af to dage forsvandt de første 180 flasker, så målt på det første salg er der i hvert fald en vis nysgerrighed.</p><p id="p2">»Vinen kan kun købes her, og den er valgt ud fra, at den skulle ramme valbyborgere bredt. Den kan gå til det meste, og det er sådan en vin, næsten alle kan lide,« fortæller Sigmund Rubeksen, der er souschef i Kvickly i Spinderiet.</p><p id="p3"><br /><em style="bold">Kino skal blive den første</em></p><p id="p4">I første omgang er der lavet 1000 flasker, og der går to styks på en hund. De fem kroners overskud fra hver flaske går til Valby Kino.</p><p id="p5">»Det er faktisk et reelt ønske om, at give noget til det nærområde, vi er en del af. Det første år, har vi planlagt at overskuddet skal gå til Valby Kino, men derefter regner vi med, at der skal vælges et andet formål i Valby, der kan bruge en hånd,« siger Sigmund Rubeksen.</p><p id="p1">Hvad er det bedste ved at i Valby? -Vi bor i en landsby tæt på city. Valby noget helt for sig selv. Som New Yorkerbydelen Greenwich Village, hvor man ikke hele tiden tager ind til Manhattan.</p><p id="p2">Hvad bør ændres i valby? -Vi er mange, der savner en biograf. Og det er ærgerligt med alle de butikker, der lukker nu. Spinderiet er et godt center, men jeg savner specialbutikkernes særlige stemning.</p><p id="p3">- Hvordan bruger I Valby? -Her bor og færdes vi.</p><p id="p4">Her er der alt, hvad vi skal bruge. Vi handler meget hos den pragtfulde ostemand på Valby Langgade, og jeg træner i Fitness World, mens jeg er gravid.</p><p id="p5">Hvor tager I gæster med hen? -Vi går en tur på vores lille hyggelige vej. Og besøger så Lokalhistorisk Selskab, Carlsberg, Nordisk Film og Valbyparken, som vi kun kendte fra Grøn Koncert, inden vi løb »Forårsklassikeren«. Løbet er en.</p><block><p>Københavns Kommune har netop bevilget sin andel på fire mio. kr. til det samlede projekt på 58 mio. kr. </p></block><p id="p1">Det kommer til at betyde døden for flere af de eksisterende 
forretninger, når det fremtidige butikscenter Valby Torvene om to år 
åbner med 50 nye butiker i det centrale  Valby.</p><p id="p2">
»Et nyt center vil helt sikkert betyde døden for nogle forretninger. Så 
er der andre, der vil opleve en opblomstring, fordi der kommer nye 
kunder til. Men man ser det, hver gang et nyt butikscenter åbner. Vi så 
det med Frederiksberg Centret og Fisketorvet. Hver gang er der andre, 
der må lide døden,« siger revisor Jan Dybkilde, formand i Valby 
 Handelsforening.</p><p id="p3">
Han forudser, at nogle af byens forretninger vil flytte til nye lokaler 
i Valby  Torvene.</p><p id="p4">
Men det er langtfra alle, der vil have råd til en høj centerhusleje. 
Han lægger dog vægt på, at det også er positivt for en bydels udvikling 
med et  butikscenter.</p><p id="p5">
»Det hjælper ikke noget at være enøjet. Man skal også se mulighederne i 
det og være fremsynet. Men man kan ikke åbne et center, uden at det 
koster noget,« siger Jan Dybkilde, der som erhvervsrevisor også har 
mange kunder i Valbys  handelsliv.</p><p id="p6">
Planerne for Valby Torvene har længe været på bordet i det nordjyske 
udviklingsselskab TK Development, der også er bygherre og medejer af 
megacentret Field's, som åbner i Ørestad næste  år.


<br /><em style="bold">Færdigt i 2005
</em><br /></p><p id="p7">Det nye center på det store tomme område mellem Valby Langgade og Valby 
Station, hvor Tingsted, Bomuldsspinderierne og Porcelænsfabrikken Norden 
tidligere lå, skulle have været indflytningsklart i  2004.</p><p id="p8">
Men forhandlinger og ændringer af projektet har forsinket det hele 
lidt. Nu forventer TK Developments direktør, Robert Andersen, at Valby 
Torvene står færdigt i slutningen af  2005.</p><p id="p9">
Ændringerne betyder, at antallet af boliger i tilknytning til projektet 
er steget markant på bekostning af lejemål til kontorer og liberalt 
 erhverv.</p><p id="p10">
Valby Torvene kommer til at ligge under et stort glastag i fjerde sals 
højde, så sollyset kan trænge ind på det indendørs torvemiljø, der skal 
binde de mange forretninger sammen. Ifølge Robert Andersen viser en 
markedsanalyse, som TK Development har fået foretaget, at Valby er 
underforsynet med attraktive  butikker.</p><p id="p11">
Derfor lægger mange forbrugere deres handel uden for  Valby.</p><p id="p12">
»Det er derfor i udpræget grad nærmiljøet, det handler om med Valby 
Torvene. Ved at have flere attraktive butikker liggende samlet under 
fælles tag får vi dem til at lægge handlen lokalt. Vi har ingen 
ambitioner om at trække kunder så langt væk som fra Amager,« siger 
Robert  Andersen.</p><p id="p13">
Den potentielle kundegruppe inden for en radius af fire kilometer er på 
110.000 forbrugere med et årligt forbrug på knap fire mia.  kr.

<a href="mailto:jpk@jp.dk">jpk@jp.dk</a></p><p id="p1">REN BY: Igen og igen hører man røster om, at gøre Valby til en ren by. For det første er Valby ikke en by. For det andet så består bydelen Valby som minimum af Valby City og Vigerslev, men cityborgerne har travlt med at gøre alle os andre til udkantsborgere i Valby.</p><p id="p2">Der er meget rent i Valby -ja, nærmest slikket, for vi er så mange, der bor ved private fællesveje med intet skrald og fin vejbelægning og gode fortove.</p><p id="p3">Det, som skranter, er de fælles anlæg og områder, hvor for eksempel Banestyrelsen og Københavns Kommune har ansvaret.</p><p id="p4">Her roder det med skidt og lort samt dårlig vejvedligeholdelse.</p><p id="p5">Eksemplerne er for mange for et lille læsersuk fra Vigerslev/ Valby.</p><p id="p6">Valby City har deres egne problemer, for de føler ikke ansvar for deres eget nærområde, hvilket ret beset ikke er et Valby-problem men et lokalt lokalproblem. Valby City har altid været ganske uintresserede i alt uden for deres eget navleområde. De går til Valbybladet og » kommunen « , fordi de tror, at det løser alle deres problemer. Hold da mund og gå i gang selv. De gør vi i Valby i udkanten af det forkælede cityområde.</p><p id="p7">Cityborgerne klager over butikslukninger, men handler i Bilka, på Strøget, i Fields, Fisketorvet og Føtex - og i Irma og Brugsen på Valby Langgade, når der er tilbud. Svære folk at tale med, fordi de stritter i alle retninger. De bliver aldrig tilfredse, for de bliver aldrig en del af Valby, men en del af hovedstaden, som også har deres city.</p><p id="p8">Som læserne vil forstå, så lider jeg åbenbart af mindreværdskomplekser, fordi jeg bor i Margrethe Sogn, Vigerslev, Folehave-kvarteret. Jeg har det godt herude, for det matcher overgangen mellem land og by.</p><p id="p9">Det er også fint, at en såkaldt aktiv pensionist ved navn Palle Dahl -sikkert cityborger -vil have os til at bøje ryggen og nakken for at pille affald op, hvilket vi gør i forvejen.</p><p id="p10">Palle Dahl kender bare ikke vores dagligliv i størstedelen af Valby. Synd for ham og synd for os.</p><block><p>Mens socialdemokraterne står i kø for at skælde ud på borgmester Søren Pind, tager SF godt imod hans forslag om at holde en folkeafstemning i Valby. </p></block><p id="p1">København</p><p id="p2">Der er fredag blevet beslaglagt enorme mængder gammelt slik fra et kælderlokale i Valby. Det oplyser Fødevarestyrelsen i en pressemeddelelse. <br /></p><p id="p3">Da Fødevarerejseholdet slog dørene op til kælderlokalet på Carl Jacobsens Vej i Valby, var to personer i gang med at ompakke gammelt slik til nye æsker. De hygiejniske forhold var så kritiske, at den eneste form for toilet var en tom spand, og der var ingen håndvask. <br /></p><p id="p4">Det er desværre ikke en sjældenhed at finde den slags ulovlige lagre, fortæller Søren Jensen fra Fødevarerejseholdet. <br /></p><p id="p5">- Det er desværre ved at være ret ofte, at vi finder lagre som dette, hvor slik bliver opbevaret og håndteret på en måde, som gør det uegnet til menneskeføde. <br /></p><p id="p6">- De unge mennesker, som sad og ompakkede slik, har ikke haft mulighed for vaske hænder, så der kan være kommet colibakterier og andre bakterier på slikket, siger Søren Jensen fra Fødevarerejseholdet.</p><p id="p7">Fødevarestyrelsen opfordrer forbrugerne til at kassere slikket, men på grund af manglende fakturaer fra lagerets side har Fødevarestyrelsen ikke oplysninger om, hvilke butikker der har modtaget varer fra lageret. <br /></p><p id="p8">Fødevarestyrelsen har indtil videre beslaglagt den store mængde slik og fortsætter efterforskningen. <br /></p><p id="p9"><br />/ritzau/</p><p id="p1">ULTMATE: Valby Idrætspark er blevet tildelt værtsskabet for europamesterskaberne i ultimate frisbee 2015. The European Ultimate Federation har foretrukket Danmark som værtsland frem for nationer som Tyskland, Polen og Storbritannien.</p><p id="p2">Det er et kæmpe arrangement, som Dansk Frisbee Sport Union -i samarbejde med Københavns Kommune og Wonderful Copenhagen -skal stable på benene. Op imod 60 landshold med 1.200 spillere fra hele Europa kommer til Valby for at dyste i fire forskellige rækker.</p><p id="p3">Det gør slutrunden til et af næste års største sportsarrangementer i København. Slutrunden finder sted i dagene fra den 27. juli til den 2. august 2015.</p><p id="p4">Ultimate frisbee spilles på en græsbane, der er lidt smallere end en almindelig fodboldbane. Der er syv spillere på hvert hold. En kamp varer 90 minutter.</p><p id="p5">Målet er at få frisbee'en -eller disc'en, som den kaldes i ultimate -transporteret fra mand til mand op af banen. Man scorer point ved at gribe disc'en i modstanderens målzone. Der er ingen dommere i ultimate frisbee. Spillerne skal selv dømme og opnå enighed i de svære situationer. bob.</p><p id="p1">København, søndag</p><p id="p2">Politiet efterlyser vidner, som har set eller hørt noget efter et væbnet røveri i Valby søndag aften.</p><p id="p3">To mænd har søndag aften begået et væbnet røveri mod DagliBrugsen på Frugthaven 16 ved Folehaven i Valby.</p><p id="p4">Det oplyser den centrale efterforskningsleder Robert Jensen, Københavns Politi, til Ritzau.</p><p id="p5">- Vi ved ikke så meget, men de har altså truet de ansatte med en skydevåbenlignende genstand, siger han.</p><p id="p6">Mændene slap af sted med kontanter og cigaretter, efter at de havde truet butikkens ansatte ud i et baglokale.</p><p id="p7">Politiet har endnu ikke et signalement af gerningsmændene.</p><p id="p8">Butikkens ansatte slog alarm klokken 20.55, og politiet efterlyser derfor vidner, som kan have set eller hørt noget i minutterne inden da.</p><p id="p9">- Vi har et vidne, som mener at have hørt noget hjulspind i tidsrummet omkring røveriet. Og hvis der er andre, som mener at vide noget, så hører vi meget gerne fra dem, siger efterforskningslederen.</p><p id="p10">Vidner kan rette henvendelse på telefonnummer 114.</p><p id="p11">/ritzau/</p><p id="p1">En iskold knivrøver har her til eftermiddag truet sig til et ukendt beløb i Danske Bank på Valby Langgade. Røveriet fandt sted godt en time før lukketid, mens der var godt med kunder i banken.</p><p id="p2">- Gerningsmanden går op til skranken, og så viser han en kniv. Der er faktisk ikke tale om verbale trusler, han viser bare den her kniv, og så dykker han selv hånden ned i kassen og får et beløb med. Han flygter efterfølgende derfra på cykel i retning mod Valby Station, siger Emil Jensen, efterforskningsleder ved Københavns Politi, til bt.dk.</p><p id="p3">Politiet er stadigvæk til stede i området, da det endnu ikke er lykkedes at fange gerningsmanden.</p><p id="p4">- Vi leder efter en mand - han er muligvis mulat. Han beskrives som værende 20-25 år, 180-185 centimeter høj, og så er han spinkel af bygning. Han er klædt i sort eller mørkt tøj, siger Emil Jensen.</p><p id="p1">København, søndag</p><p id="p2">En 19-årig mand er død efter et skyderi ved en fest i Folehaven i Valby.</p><p id="p3">En 19-årig mand er dræbt af skud ved en fest i Folehaven i Valby tidligt søndag morgen. Det oplyser vicepolitiinspektør Tommy Keil fra Station Amager.</p><p id="p4">- Klokken cirka fem i morgens får vi en anmeldelse om slagsmål ved Folehaven 35. Politiet kommer ud og konstaterer, at der er en fest på anden sal, og at der er en mand, der er blevet skudt og er afgået ved døden, siger Tommy Keil.</p><p id="p5">Den 19-årige mand er sandsynligvis blevet skudt af to personer, som kom uanmeldt til festen, oplyser politiet.</p><p id="p6">Politiet kan endnu ikke oplyse, hvor manden er ramt, og hvor mange skud der er blevet affyret. Politiet befinder sig fortsat på gerningsstedet, hvor man afhører vidner til drabet.</p><p id="p7">/ritzau/</p><p id="p1">BOKSNING: Trods fraværet af Ritti Dayson og Ives Mavula, som begge var skadede, oplevede Bavnehøj-klubben, Valby IK, masser af succes ved det internationale boksestævne, Hvidovre Box Cup, der blev afviklet i weekenden den 19.-20.</p><p id="p2">marts.</p><p id="p3">Sværvægteren (-91 kg) Nikolaj Uldall fik i den grad sat sig i respekt. Både i semifinalen og i finalen blev hans modstander stoppet af kamplederen.</p><p id="p4">Mikael Maszecki fra Sverige holdt til 2. omgang i semifinalen, mens hans svenske landsmand, Enisw Demiraj, allerede blev stoppet i 1. omgang i finalen.</p><p id="p5">Dermed en velfortjent guldmedalje til Nikolaj Uldall. Også Goddi Nørgaard vendte hjem med guld. I letvægtsfinalen (-60 kg) stoppede han Ahmed Ali fra CIK i 2. omgang. Thor Larsen var oppe mod en stærk cypriotisk modstander i semifinalen i mellemvægt (-75 kg). Michalis Michailidis besejrede Thor Larsen med hele 21-5. I drengenes fluevægtsfinale (-50 kg) stoppede Valby IK's Isman Neziri sin modstander, Deniz Dag fra BK Hundige, i 2. omgang og vandt dermed guld. Derimod måtte Anna Elmose nøjes med sølv, da hun tabte kvindernes letmellemvægtsfinale (-70 kg) med 5-7 til Stephanie Louis-Fernand fra England. bob.</p><p id="p1">Inden for it er fire år en menneskealder, så derfor kan vi næppe genskabe samme mangfoldighed af sære ruter, som da vi i 2005 afholdt DM i omvej ved brug af www.rejseplanen.dk og lignende.</p><p id="p2">Men vi forsøger gerne: Jonas Johansen skulle fra Nykøbing F. til Valby, og rejseplanen. dk foreskrev en tur på 9 timer og 15 minuttervia Århus! Vor daværende DM-vinder skulle få hundrede meter ned ad vejen i Langstrup i Nordsjælland, men blev sendt med bus til nabolandsbyen Lønholt og sat til værsgo at gå tilbage over markerne.</p><p id="p3">Andenpladsen blev dengang udløst af en biltur fra Valby til Berlin, som takket være www.krak.dk indbefattede en sejltur til Helsinki.</p><p id="p4">Der var dengang hædrende omtale til en rejse fra Købmagergade 43 til Købmagergade 52 i det indre København - fordi man skulle med to busser og sætte 21 minutter af til rejsen - til en tur fra Vesterbro i København til Buddinge, som indbefattede færgeoverfarten Tårs-Spodsbjerg, og til en rejse fra Aalborg til København, der var budgetteret til at vare 34 timer og 13 minutter og rumme ikke færre end 10 skift.</p><p id="p5">Kan nogen slå dem? Skriv i så fald gerne til bagsiden@pol. dk (bs).</p><p id="p6" /><p id="p1" /><p id="p2">9. september 2009 15:28</p><p id="p3">Politiet er gået ind i en faglig konflikt i Valby. Og en gruppe blokadevagter er blevet fjernet med magt.</p><p id="p4">Samtidig beskytter over 30 betjente de polske arbejdere, der bryder blokaden. De kan dermed fortsætte det overenskomststridige arbejde.</p><p id="p5">Politiet understreger, at de bestemt ikke tager parti i sagen.</p><p id="p6">"Vi er blevet tilkaldt af bygherren, der er blevet forhindret i at få materialer ind. Det er det," siger indsatsleder ved aktionen, Henrik Svejstrup.</p><p id="p7">Konflikten udspiller sig på anden måned omkring byggeriet på Trekronergade i Valby.</p><p id="p8">Her forsøger repræsentanter fra den lokale 3F fagforening at få bygherren til at skrive under på en overenskomst.</p><p id="p9">"Vi har for flere uger siden tilsendt Trekroner Penthouses et overenskomstkrav, og vi har de seneste dage gjort nye forsøg på at komme i kontakt med dem. Nu siger de vist, så klart det kan siges, at de ønsker kamp," fortæller gruppeformand Jesper Weihe.</p><block><p>En 37-årig mand er blevet fængslet i 27 dage i Københavns Dommervagt, sigtet for at have dræbt en 58-årig mand efter et heftigt drikkelag i en lejlighed på Hornemanns Vænge i Valby. </p></block><p id="p1">HASLEV: Efterårets udgave af piratskak blev spillet i weekenden på Piraten i Haslev havde 24 deltagere fra skakklubberne i Valby, Slagelse, Tølløse, Næstved, Faxe og Haslev.</p><p id="p2">Spillestyrken gik fra et ratingtal på 1100-2134, og turneringen afvikledes i tre grupper inddelt efter spillestyrken.</p><p id="p3">Partierne blev spillet som hurtigskak med en betænkningstid på 20 minutter pr.</p><p id="p4">spiller til hele partiet.</p><p id="p5">De syv runder blev afbrudt midtvejs, for at man kunne nyde den obligatoriske frokostret: stegt flæsk med persillesovs og rødbeder. Topplaceringer i de tre grupper blev.</p><p id="p6">Kurt Klifoth fra Valby Skakklub 6 point, Per Hagerup fra Tølløse Skakklub 5,5 point, Erik Levin Hansen og Henrik Steen Jensen fra Haslev Skakklub, samt Troels Frøelich fra Valby Skakklub alle 5 point. mandrup.</p><p id="p1">BADMINTON: Spændende og seværdige kampe, fælles opvarmning, networking på tværs af klubber, lounge, fest, hygge og en perlerække af sociale aktiviteter. Yonex Valby Open 2012 havde det hele.</p><p id="p2">I weekenden den 1.-2.september arrangerede Sankt Annæ IF Badminton for syvende gang Yonex Valby Open.</p><p id="p3">Det er tredje gang, at det sker i den nuværende form, hvilket vil sige ' stor form'.</p><p id="p4">Yonex Valby Open er således Sjællands største badmintonseniorturnering.</p><p id="p5">I alt 158 spillere fra 33 klubber var på plads i Valbyhallerne -heraf var de 60 fra den arrangerende klub.</p><p id="p6">bob.</p><p id="p1">HELSINGE: Valby Hegn opstod som en forstlig indhegning i 1781, inden da lå der marker, som var delt mellem adskillige landsbyer.</p><p id="p2">I dag klokken 18.30 til 21.30 kan man komme på en kulturhistorisk tur i Valby Hegn med Carsten Carstensen, Skov-og Naturstyrelsen Nordsjælland og Niels Henriksen, Holbo Herreds Amatør arkæologiske Forening, hvor man kan se sporene efter markerne, og markskellene mellem landsbyerne. Ikke mindst er Valby Hegn kendt for sine prægtige stendysser fra Bondestenalderen. Turen er små seks kilometer lang. En del af turen går uden for stier og skovveje. Mødestedet er p-pladsen ved skovvejen Lavølinie og ved landevejen Løgelandsvej. Bus 341 kører derhen.</p><p id="p1">UNATURLIGT: Det har i mange år været bøgernes verden, der har domineret til den årlige festival ' Fantasticon', der i en årrække har været holdt i Valby, blandt andet i Kulturhuset.</p><p id="p2">Forfattere til alt fra science fiction til fantasy og horror har gæstet festivalen og fortalt om deres værker. Dem er der også plads til i år, men den filmiske del får langt større plads.</p><p id="p3">»Det er oplagt, at vi med samarbejdet med Valby Kino også fokuserer mere på film. Vi har før haft film på festivalen, men det er ikke mange steder, der er mulighed for at vise dem i høj kvalitet,« fortæller Lars Ahn Pedersen fra Fantasticon til Valby Bladet.</p><p id="p4">Særlige filmvisninger På grund af samarbejdet med den frivillig-drevne biograf og festivalen bliver der vist danske genre-kortfilm, som ellers ikke normalt kommer i biograferne.</p><p id="p5">Blandt andet vises den Robert-nominerede animationsfilm ' Vokseværk' og sci-fi horror-novellefilmen M'ordene på Katarina', der fik premiere på dette års CPH PIX.</p><p id="p6">Fra CPH PIX kommer også ' Echoes of a Ronin' og vinderen af årets Movie Battle, ' Nu er solen død' med Anette Støvelbæk i hovedrollen.</p><p id="p7"><br /><em style="bold">Masser af debat</em></p><p id="p8">Som afslutning på filmprogrammet møder danske filmfolk op for at deltage i paneldebat om de udfordringer, der er ved at lave film i fantasygenrene i Danmark.</p><p id="p9">Desuden er der en særvisning af filmatiseringen af Lene Kaaberbøls fantasysucces, ' Skammerens datter'.</p><p id="p10">Stadig masser af bøger Den store satsning på film i år, betyder ikke, at litteraturen er sat i skammekrogen.</p><p id="p11">Tværtimod fortæller Lars Ahn Pedersen.</p><p id="p12">»Vi har langt større muligheder for at satse på film i år, end tidligere. Men selv om vi rykker ind i biografen er der flere forfattere, der igen i år kommer.« Blandt andet Britiske Ian Watson, der har udgivet bøger i årtier og samarbejdet med Stanley Kubrick på manuskriptet til A. I. -Kunstig intelligens, der blev filmatiseret af Steven Spielberg efter Kubricks død.</p><p id="p13">Også Pat Cadigan, der i 80' erne blev kaldt ' The Queen of Cyberpunk', fordi hun var en af de få kvindelige forfattere, som skrev cyberpunk, gæster festivalen i år.</p><p id="p14">I forbindelse med Fantasticon udgiver Science Fiction Cirklen en novellesamling på dansk med hver af de to forfattere.</p><p id="p15">Læs meget mere og se hele programmet for festivalen på fantasticon. dk FESTIVAL. Fantasticon 2015 30.-31 maj i Valby Kino, Gl.</p><p id="p16">Jernbanevej 36, 2500 Valby.</p><p id="p17">Lørdag klokken. 10 -18 og søndag klokken 11 -18. Entré: 75 kroner for en dag/ 150 kroner for hele weekenden.</p><p id="p18">Vi har før haft film på festivalen, men det er ikke mange steder, der er mulighed for at vise dem i høj kvalitet.</p><p id="p19">LARS AHN PEDERSEN, festivalen fantasticon.</p><p id="p1">SVIPTUR: Mellem 15 og 20 medlemmer af rockerbanden Bandidos besluttede sig at bruge 1. maj på café i Valby. I hvert fald troppede omkring en snes uniformerede bandemedlemmer op på Café Sommerfugl på Valby Langgade.</p><p id="p2">Det vakte dog efter alt at dømme ikke begejstring, i hvert fald blev politiet tilkaldt og rockerne blev alle visiteret, inden de blev bortvits fra cafeen. Besøget såvel som visitation og bortvisning forløb stille og roligt. rem.</p><p id="p1">-Turisterne fra omegnen og de fjernere landsdele holder sig væk. Enten tror de, at billedkunsten allerede er død i Valby, eller også er de bare bange for at være umoderne. Det giver ikke mange point i bedre kredse at samle på fiasko eller fortidsminder  og ifølge den dårlige presse har Valby jo tabt kunsten på gulvet. Fra at være Danmarks hotteste distrikt er vi med ét slag blevet fortid for de unge og de kultursmarte, siger Allan Knoblauch, som selv har skabt det største galleri i fabrikken overfor Ny Ellebjerg Station: Copenhart Gallery bruger sine 300 kvadratmeter til god nutidskunst  moderne skulptur og maleri uden for mange dikkedarer. </p><p id="p2">-Vi valgte ikke Valby for at være smarte, men for at præsentere god kunst i den københavnske bydel, vi føler os bedst hjemme i, fortæller galleristen, som selv er Valby-borger på tiende år.  Og heldigvis har vi af samme årsag et bredere og mere lokalt forankret publikum, end de andre Valby-gallerier. Nok to tredjedele af vores gæster regner Copenhart for 'deres primære kunstbiks', selvom mange også gerne besøger den mere eksperimenterende samtidskunst hos vore gode naboer. </p><p id="p3"><br /><em style="bold">Ikke for folkeligt, tak</em></p><p id="p4">-Men den sidste trediedel er for modebevidst til at risikere at være en del af en fiasko. I samme øjeblik Valby bliver dødsdømt i den toneangivende kulturpresse, kan du ikke se deres røv for bare skosåler. De skynder sig hjem til Charlottenlund, til de får varsler om, hvor det er "rigtigt" at følge samtidskunsten i fremtiden. Og så tager de til Kødbyen eller Carlsberg-grunden eller andre hotte steder, som ikke er blevet for folkelige endnu. Mere indviklet er det faktisk ikke, fastslår Allan Knoblauch, der selv har tre års erfaring som gallerist i Valby, men har været aktivt interesseret i dansk billedkunst gennem 40 år. </p><p id="p5">Copenhart har ingen flytteplaner. Og foreløbig er kun Mogadishni rykket til Bredgade, mens Helene Nyborg har pillet skiltet ned. LarmGalleri og Bendixen fortsætter i Valby nogle måneder endnu. Og Peter Lavs fotogalleri er også aktivt, så der er stadig masser af liv i kunst-fabrikken. </p><p id="p6"><br /><em style="bold">Virtuelt publikum</em></p><p id="p7">Spørgsmålet er, om Valby og Sydhavnen med sine 50.000 indbyggere er store nok til selv at brødføde et par gallerier.  På Copenhart har man hidtil kunnet regne med et gennemsnit på 30 gæster pr.åbningsdag, nok til at give projektet mening: - "Men det er faldet siden dommedags-artiklerne. I april er vi under 20 daglige gæster, og salget er jo heller ikke for godt i disse neurotiske krisetider", indrømmer Allan Knoblauch, som dog ikke giver op af dén grund: </p><p id="p8">"Foruden den lokale opbakning har vi haft stor fremgang på nettet i år  til 60 unikke gæster i døgnet eller to tusinde om måneden på www.copenhart.dk . Så mange når vi aldrig i det virkelige liv, hverken i Valby eller andre steder. Med lidt salg til dette virtuelle publikum, kan vi opveje det tab, som den dårlige presse har givet os i det virkelige Valby. Og så er der ingen ko på isen, uanset hvor mange andre gallerier, der forlader fabrikken", lover Allan Knoblauch.</p><p id="p1">FRIVILLIG: Sponseret med 15.000 kroner har Valby Kino fået mulighed for at installere systemet Subreader i de tre biografsale.</p><p id="p2">Systemet betyder, at ordblinde og andre læsesvage via en app på deres mobil og en earplug kan få læst underteksterne op.</p><p id="p3">»Det er en del af vores vision om at være ' Valby Kino for alle'. Jeg skrev til flere handicaporganisationer, om der var noget de manglede i forhold til at få en biografoplevelse, og Dysleksiforeningen vendte så tilbage med Subreader,« fortæller Jette Christensen, der formidlede ønsket videre til de villige sponsorer.</p><p id="p4"><br /><em style="bold">Motivationen</em></p><p id="p5">Det er kombinationen af en opvækst i Valby og succes i erhvervslivet, der har været så god, at ejerne af Nanostone nu betaler lidt tilbage.</p><p id="p6">»De frivillige der driver biografen rakte ud efter vores hjælp. Og er der noget vi gerne vil støtte, så er det frivillige i Valby. Og samtidig hjælpe ordblinde, så de også kan komme ind og se alle film uden at skulle kunne tale engelsk, kinesisk og tysk. Det er genialt,« mener Nicklas Christensen.</p><p id="p7"><br /><em style="bold">Nanostone</em></p><p id="p8">Nicklas Christensen og Claus Møller har været venner siden skoletiden på Vigerslev Allé Skole og for ti år siden lavede de sammen selskabet Nanostone, der beskæftiger sig med at rense og imprægnere fliser. Firmaet er vokset støt siden og er tre gange kåret som Gazelle-virksomhed.</p><p id="p9">Væksten har gjort Nanostone landsdækkende og adressen er flyttet fra Valby til Hedehusene, Åbyhøj og Malmø.</p><p id="p10">»Men Valby fylder stadig meget, Claus bor her stadig, og jeg opholder mig også her, når jeg er ' hjemme' fra Århus,« fortæller Nicklas Christensen.</p><p id="p11"><br /><em style="bold">Eneste i København</em></p><p id="p12">I Valby Kino er der netop lagt sidste hånd på teknikken i to af salene, så ordblinde kan nyde de udenlandske tekstede film på det store lærred. Den tredje sal er også på vej.</p><p id="p13">»Vi har længe haft alle vores danske film tekstede for hørehæmmede, og nu kan vi som den eneste biograf i hovedstaden også vise film for folk, der ikke læser så godt,« slutter Jette Christensen, der også regner med at det vil hjælpe for eksempel hjerneskadede til en bedre oplevelse.</p><p id="p14">De frivillige der driver biografen rakte ud efter vores hjælp. Og er der noget vi gerne vil støtte, så er det frivillige i Valby.</p><p id="p15">NICKLAS CHRISTENSEN, Nanostone.</p><p id="p1">København</p><p id="p2">To personer er kommet til skade i forbindelse med en personpåkørsel på Valby Station mandag morgen. <br /></p><p id="p3">Tilsyneladende er en mand blevet ramt af et tog, hvorefter vedkommende blev kastet tilbage på perronen. Her ramte han en anden person, der fik et hovedtraume.</p><p id="p4">Det oplyser vagtchef Michael Andersen fra Københavns Politi til Jyllands-Posten. Det er ikke klart, hvor slemt de to personer er tilredt.<br /></p><p id="p5">Episoden betyder samtidig, at togdriften er ramt. Men fra klokken 8.30 kan togene igen passere Valby Station.</p><p id="p6">Først klokken cirka 9.30 vil togene dog have rystet alle forsinkelser af sig, oplyser DSB.</p><p id="p7"><br />/ritzau/</p><p id="p1">København</p><p id="p2">En yngre kvinde er onsdag aften blevet stukket med en kniv ved Valby Station.<br /></p><p id="p3">Politiet modtog anmeldelsen klokken 22.22 onsdag aften, oplyser vagtchef Michael Andersen fra Københavns Politi.</p><p id="p4">- Det er en yngre kvinde eller en pige - jeg kender ikke hendes alder endnu - der er blevet stukket i låret med en kniv. Hun skulle ikke være kommet alvorligt til skade, siger Michael Andersen til Ritzau.</p><p id="p5">Knivstikkeriet er ifølge politiet foregået på perronen, og politiet afsøger banelegemet efter eventuelle spor.<br /></p><p id="p6">Politiet beordrede kortvarigt togdriften forbi Valby Station indstillet efter anmeldelsen om knivstikkeriet, men kort før midnat kører togene igen som normalt, skriver politiet på Twitter. <br /></p><p id="p7"><br />/ritzau/</p><p id="p1">Valby Bibelcamping i Nordsjælland har været ualmindeligt godt besøgt både af campister og gæster til møderne. Det særlige i år var, at der var flere småbørn end normalt, og de nye familier har allerede meldt deres ankomst til næste år.</p><p id="p2">Det fortæller missionær Søren Skovenborg, der var lejrchef. Han glæder sig over, at der blandt de nye ansigter IM var en kurdisk familie på syv personer. De nød det nære fællesskab, som kendetegner Valby Bibelcamping.</p><p id="p3">»En lille krølle på dette års bibelcamping var, at dagen før det sluttede, var der indsamlet godt 16.000 kroner, og dagen efter var det hævet til 39.000 kroner. -Alt i alt fortæller dette års bibelcamping, at den har en fremtid,« fortæller en glad Søren Skovenborg.</p><p id="p4">AI.</p><p id="p1">Debat DGI Storkøbenhavn ønsker at medvirke til, at der i Valby dannes minimum en lokal svømmeforening i Valby, som er klar med tilbud til de lokale borgere, når Vandkulturhuset står færdigt.</p><p id="p2">Derfor er vi faktisk enige med Johannes Nymark i det han siger, at han gerne vil. Men det er altså ikke korrekt, når Johannes skriver, at »DGI vil have fingre i det nye vandkulturhus i Valby«. Det er DGI Storkøbenhavns Debat formål at styrke foreningsidrætten i København og altså også i Valby. Vores medlemmer er idrætsforeninger i det storkøbenhavnske område, og vores bestyrelse er sammensat af lokale foreningsfolk. Det ved Johannes Nymark godt, for han var inviteret og deltog i et møde, hvor vi havde samlet foreningsfolk fra Valby med henblik på at få foreninger fra Valby på banen. Det blev i deltagerkredsen aftalt at dialogen skulle fortsættes.</p><p id="p3">Det er korrekt, at en repræsentant fra svømmeklubben »VVV« deltog på mødet.</p><p id="p4">Når man skal starte noget nyt, som man ikke har forstand på, er det rart at få råd og vejledning fra nogen, der har erfaring med organisering af svømmeklub, uddannelse af trænere, relevante vandaktiviteter m. v.</p><p id="p5">Når Johannes Nymark i artiklen udtaler at DGI er »i fuld gang med at oprette en brugergruppe, der skal stå for brugen og fordelingen af vandkulturhuset«, er det ikke korrekt. DGI Storkøbenhavn kan ikke oprette brugergrupper eller fordele tid i vandkulturhuset. Det er en opgave, der suverænt ligger hos Kultur og Fritidsforvaltningen i Københavns Kommune. Det ved Johannes Nymark forhåbentlig.</p><p id="p6">Der er foreningsfrihed i Danmark. Dvs. at alle, der har lyst, kan starte en svømmeklub, og har krav på at blive behandlet lige af kommunen.</p><p id="p7">Det ved Johannes Nymark også godt, og derfor kan det selvfølgelig undre, at Johannes Nymark går i bladet med det budskab om, at DGI Storkøbenhavn »vil sætte sig på Vandjuvelen«.</p><p id="p8"><br /><em style="bold">Hvad er din dagsorden</em></p><p id="p9">Hvad er din egentlige dagsorden, Johannes? Det DGI Storkøbenhavn gerne vil arbejde for, er at der dannes en eller flere svømmeklubber i Valby, som kan sørge for, at der er vandidrætstilbud med høj kvalitet til børn, familier og ældre til en lav pris. Vi tror på lokale fællesskaber, hvor medlemmerne har indflydelse på egen organisering og idrætsudøvelse. Det gør man bedst ved at danne en idrætsforening.</p><p id="p10">Altså kan DGI Storkøbenhavn kun støtte op om, at Valby gennem lokale foreninger kommer til at fylde det nye vandkulturhus. Og på den måde er det herligt, at Johannes Nymark, som repræsentant for Lokaludvalget, gerne vil understøtte den proces og står klar til at hjælpe. Vi vil gå i dialog med Johannes Nymark igen, som vi tidligere har aftalt, så vi i fællesskab kan arbejde for sagen.</p><p id="p11">Jacob Bøgesvang, Formand DGI Storkøbenhavn.</p><p id="p1">Det bliver den snart fratrædende politichef Per Larsen, der 22. januar går på pension, der skal være en af de første deltagere i Valby Lokal TVs »Søndagsgæsten«. Det bliver en udsendelse på ca. 20 minutter, hvor gæsten konfronteres med aktuelle problemstillinger, udsagn og modspil fra sit faglige liv.</p><p id="p2">Efter Per Larsen hedder gæsterne blandt andet Pia Allerslev, der er borgmester for kultur og fritid, og som blandt andet konfronteres med sin kærlighed til sport og Brøndby, og Mette Reissmann, der udover at være kandidat til Folketinget i Valby, også er blevet socialdemokraternes politiske ordfører på Københavns Rådhus.</p><p id="p3">Som søndagsgæst ventes blandt andet Susan Hedlund, Mikkel Warming og Rasmus Jarlov, der er indtrådt i Folketinget og nyvalgt til Borgerrepræsentationen for de konservative.</p><p id="p1">Det pusler alle steder i mørket på Porcelænstorvet foran Prøvehallen. Inde i Spinderiet er de handlende ved at lukke og slukke for i dag. Udenfor i mørket ses en masse selvlysende striber i bevægelse, og man kan høre løbetøj knitre. Efterhånden som øjnene vænner sig til oktobermørket, kan man se, at der kommer flere og flere løbere til. Deres sko er lydløse. Og de er ikke verdens mest larmende mennesker. </p><p id="p2">Men mange af dem har også først lige mødt hinanden, og de skal koncentrere sig. Om lidt skal de ud at løbe. Der er mange nybegyndere og nye løbere med i projekt Starttorun. I Valby er det et samarbejde mellem Valby IF og DGI - Danske Gymnastik- og Idrætsforeninger. www.starttorun.dk </p><p id="p3">Hilbert Kristiansen, tovholder i Valby IF: "De mindst hurtige hold starter med 4 minutters gang og 3 minutters løb, mens det hurtigste hold starter med at løbe 10 km. Målet for den enkelte kan enten være at få motion og velvære eller at deltage i Copenhagen Maraton. Når man melder sig til, følger der et gratis startnummer med, som kan bruges inden for to år."</p><p id="p4"><br /><em style="bold">Nye motionister </em></p><p id="p5">Det spændende løbeprojekt henvender sig især til folk, der ikke er vant til at motionere. Men løberuterne er udformet sådan, at såvel begyndere som erfarne løbere og folk, der vil genvinde formen, kan finde et egnet niveau. Hver løbegruppe ledes af en frivillig, ulønnet hjælpetræner, der fungerer som rådgiver for løberne og temposætter for gruppen. I Valby har 17 trænere afpudset formen og tempoet og vil igennem vinteren guide folk med ønske om at få pulsen op og forbedre konditallet.</p><p id="p6">Hilbert Kristiansen understreger, at for mange mennesker er det skridtet ud af døren, der er det sværeste. Derfor er projektet et godt tilbud om at komme i gang. For det at løbe sammen med andre lægger et forventningspres på den enkelte, som kan være et vigtigt incitament til at fortsætte. </p><p id="p7">"Vi har skabt rammerne for en god oplevelse. Og det er ikke for sent at melde sig til. Programmet strækker sig over 30 uger frem til midten af maj 2009. De fleste af os løber tre gange om ugen året rundt og det er ikke kun en floskel når vi påstår, at det kun regner to gange på et år medens vi løber. Vejret er altså ingen hindring for god motion." Ifølge Hilbert Kristiansen er historien om DGI og Valby IF som følger: For 11 år siden konstaterede DGI, at store områder i København var uden tilbud om gymnastik. Da Valby var et af dem, blev der booket en gymnastiksal og fundet en instruktør, som startede et børnehold, der hurtigt blev til to. </p><p id="p8">Derpå dannedes foreningen Valby IF med gymnastik som primært omdrejningspunk. Det udviklede sig til en forening med 300 fortrinsvis børnegymnaster, der får gode oplevelser og sund motion. "Vi ønsker selvfølgelig også at udvikle foreningen på voksensiden. Derfor har vi tilsluttet os det koncept, som DGI har lanceret i 32 byer landet over," siger Hilbert Kristiansen, der er en initiativtagerne til samarbejdet i Valby med DGI.</p><p id="p1">Bydelsrådsformand Ejner Jensen (S) udtaler til Valby Bladets læsere den 9. august, at man har lavet mange ting i Valby Bydelsråd.  I ordret citat skriver den han:  "Der er sat mange skibe i søen, som handler om forbedret samarbejde mellem
institutioner og skole.
Dette er, hvad man primært og konkret gerne ville huskes for i Valby Bydelsråd, ifølge Ejner Jensen selv.
<br /><em style="bold">Positive undersøgelser</em><br /> Siden skriver samme formand den 4. september om de mange gode meldinger, der er kommet frem i undersøgelser om Valby Bydelsråd.</p><p id="p2">Borgerne er meget glade for bydelsrådet.  Det vil jeg ikke bestride.  Det nære miljø ofte opleves som noget godt og rart og trygt.  Småt er i den sammenhæng godt.
Problemet er bare, at alle de omtalte skibe aldrig kom i havn, fordi de sank.
Lad os tage fat på samtlige kendsgerninger.
<br /><em style="bold">Høring glemt</em><br /> Valby Bydelsråd søgte at gennemføre en slags helhedsskole kaldet hen over middag i et samarbejde mellem Kirsebærhavens Skole og fem udvalgte børneinstitutioner.  Her blev der handlet hen over hovedet på de berørte forældre.  Forslaget mødte
massiv modstand blandt forældrene, i skolebestyrelsen samt i institutionsbestyrelserne.  Bydelsrådet havde handlet hen over hovederne på folk, forberedt sagen dårligt, givet de berørte parter urimeligt korte svarfrister osv., men skibet sank, gudskelov.
Valby Bydelsråd forsøgte sig også med et forslag om en overbygningsskole i Valby City.  Igen blev der handlet helt hen over hovederne på borgerne.  Det førte til en hård polemik i lokalpressen, bl.  a. fra den berørte skolebestyrelse for Kirsebærhavens
Skole.  Der var også stor fortørnelse blandt de berørte forældre over hele sagsbehandlingen fra Valby Bydelsråd.  Også det skib sank.
Endelig var der den lovbefalede høring omkring det nye og igangværende skolebyggeri på Kirsebærhavens Skole, hvor Valby Bydelsråd undlod at inddrage den forrige skolebestyrelse.  Her svigtede nærdemokratiet totalt mens inkompetencen rådede.  Der blev
også dengang skrevet et harmdirrende brev fra en enig skolebestyrelse ( som jeg var medlem af ), men den modtog aldrig så meget som et svar endsige en beklagelse over det bydelssvigt, som udelukkede skolebestyrelsen som part i sagen i strid med loven. 
Også her sank et skib.
<br /><em style="bold">Skibe uden havn</em><br /> Ejner Jensen har ret i, at der sættes mange skibe i søen på skoleområdet, og at til dato er ikke et eneste nået i havn.  Det er mere korrekt at konkludere, at Valby Bydelsråd på alle måder har generet institutionerne og skolerne samt de
berørte forældre.  Et bydelsråd skal naturligvis bedømmes på nogle konkrete tiltag.  Jeg har på meget fair vis taget udgangspunkt i de tiltag, som Ejnar Jensen selv har fremlagt, og her dumper Valby Bydelsråd med et brag.</p><p id="p1">EM 2020: Når fodboldfeberen til næste år rammer hele Europa under EURO2020 vil også Valby blive dækket af et tykt lag stjernedrys.</p><p id="p2">2020 markerer 60-årsjubilæet for den første EM-slutrunde.</p><p id="p3">Som led i fejringen har UEFA for længst besluttet at fordele værtskabet på 12 europæiske byer - heriblandt København. Parken lægger græs til afviklingen af fire EM-kampe.</p><p id="p4">Derudover skal to af byens idrætsanlæg danne ramme om træningsfaciliteter for de europæiske spillere.</p><p id="p5">Tingbjerg Idrætspark i Brønshøj er det ene anlæg og skal fungere som træningsbaner for de hold, der skal spille kamp i Parken.</p><p id="p6">Det andet anlæg er Valby Idrætspark på Julius Andersens Vej. Valby Idrætspark skal være Team Base Camp og indgår dermed i et katalog, som holdene kan vælge imellem i forhold til at have et fast sted at bo og træne under slutrunden.</p><p id="p7">Det europæiske fodboldforbund, UEFA, har klare retningslinjer for, hvad de enkelte træningscentre og hoteller skal kunne opfylde for at komme i betragtning.</p><p id="p8">Det omfatter både kvalitet af baner og omklædningsrum, sikkerhed, hotelstandard og afstand til selve kampstedet.</p><p id="p9">»Med Tingbjerg og Valby Idrætsparker får spillerne gode træningsfaciliteter, så de kan være helt klar til de vigtige kampe - som tusindvis af tilrejsende fodboldfans og københavnere glæder sig til at overvære,« siger overborgmester Frank Jensen (S) i en pressemeddelelse.</p><p id="p10">bob.</p><p id="p1">GENFØDSEL: Det var en hård fødsel, da Valby Torvehaller efter flere måneders planlægning og lange forsinkelser endelig slog dørene op i september måned.</p><p id="p2">Nu er dørene imidlertid lukket igen. Mindre end fire måneder nåede de at være åbne.</p><p id="p3">»Det er frustrerende, men to af samarbejdspartnerne har ikke leveret det, de skulle og konceptet er ikke kommet på det rigtige niveau,« siger Henrik Nielsen, idémanden bag Valby Torvehaller.</p><p id="p4">Forsinket i første omgang Det var planen at Valby Torvehaller skulle været åbnet allerede i juni måned, men den milliondyre ombygning af lokalerne hvor møbelforretningen Indoor tidligere lå, trak ud. Først viste det sig, at det tog længere tid, end man havde troet, at de 700 kvadratmeter om og som om det ikke var nok, blev hårde hvidevarer og håndværkernes værktøj stjålet midt i opførelsen.</p><p id="p5">Da dørene blev slået op med musik, smagsprøver og 30 forskellige specialbutikker var der naturligt nok mange spændte valbyborgere, der kiggede forbi.</p><p id="p6">Hen over efteråret har mange brugt og besøgt de nye torvehaller, men nu er dørene altså lukket. For en stund i hvert fald.</p><p id="p7"><br /><em style="bold">Relancering planlagt</em></p><p id="p8">»Det er stadig for tidligt til, at jeg kan fortælle noget om et nyt koncept, da vi stadig forhandler med samarbejdspartnere,« fortæller Henrik Nielsen.</p><p id="p9">Men han fortæller, at det er planen at genåbne -og i overvejelserne er også en relancering af Valby Torvehaller med et nyt og gennemarbejdet koncept i løbet af foråret.</p><p id="p10">»Selvfølgelig er stadeholderne også trætte af det, men de har egentlig taget det okay. Det giver dem også muligheden for tage et skridt tilbage og reorganisere sig,« siger han.</p><p id="p1">På fredag får københavnere med interesse for eksperimenterende  dans, teater og kunst et nyt tilbud i Valby, hvor en ny scene med navnet  Prøvehallen for første gang med et større arrangement åbner dørene for  publikum. For over 20 millioner kroner har Københavns Kommune indrettet et  kultur- og idrætshus i en af Bing og Grøndahls fabrikshaller, der udover  idrætsfaciliteter også rummer en fuldt operativ teaterscene med plads til  150 publikummer.</p><p id="p2">Scenekunstneren og koreografen Helle Fuglsang har gennem flere år arbejdet  med perfomanceprojekter i porcelænsfabrikkens gamle haller i Valby, og har  været med i den borgergruppe, der har arbejdet for at få et kulturhus med  mulighed for scenekunst til Valby.</p><p id="p3">»Det bliver et spændende sted, der skal inddrage det lokale kulturliv, men  også skal have internationalt islæt med produktioner og forskningsprojekter  af høj kunstnerisk kvalitet, som kan trække publikum til Valby,« siger Helle  Fuglsang.</p><p id="p4">Hvad det indebærer, kan publikum opleve fredag og lørdag, når Helle  Fuglsangs første arrangement med titlen »Scenekunst Manifest« løber af  stablen i Prøvehallen. Med arrangørens egne ord drejer det sig om via  performance og dans at give publikum »en visuel og sanselig oplevelse af  bygningen.   «</p><p id="p5">I bygningen arbejder bl.a. kunstnere fra Half Machine gruppen med dans i  luften (!) og filminstallationer, performancegruppen BIDT improviserer, og  elever fra Dartington Art Academy inddrager publikum i en  multimedieinstallation. På den nye teaterscene vises blandt andet værker af  Helle Fuglsang selv og mediekunstner Pelle Skovmand, en dansekoncert med det  unge kompagni M(E)GO og filminstruktør Jessica Nilsson’s prisbelønnede  kortfilm. Efter forestillingen er der mere live  musik   .</p><p id="p6"><a href="mailto:krl@berlingske.dk">krl@berlingske.dk</a></p><p id="p7"><a href="http://www.scenekunst.org">www.scenekunst.org</a></p><p id="p8">/program</p><block><p></p></block><block><p></p></block><p id="p1">OMRÅDEFORNYELSEN: Som styregruppemedlem er man med til at sikre, at kvarteret løftes i takt med borgernes ønsker og får direkte indflydelse på parkog byrumsprojekter samt sociale og kulturelle begivenheder.</p><p id="p2">»Som styregruppemedlem bliver du en del af et lokalt fællesskab, hvor du kan engagere dig i projekter om byrum, kunst, kultur eller aktiviteter,« fortæller projektchef Thomas Geiker.</p><p id="p3">Områdefornyelsen er en kommunal indsats, der skal være med til at give Gl. Valby et fysisk, kulturelt og socialt løft i en seksårig periode. Der er igangsat en lang række projekter, der alle skabes i tæt dialog med borgerne. De overordnede beslutninger om områdefornyelsens projekter besluttes i en styregruppe, der består af borgere fra kvarteret og repræsentanter fra kommunen.</p><p id="p4">Sammen er disse medlemmer talerør for beboere og brugere i kvarteret.</p><p id="p5"><br /><em style="bold">Få inddraget borgerne</em></p><p id="p6">Styregruppen består af 23 medlemmer, og beboerne er repræsentanter fra forskellige boligformer samt det lokale kultur-, erhvervs-og foreningsliv.</p><p id="p7">Styregruppen holder møde fire gange om året. På møderne træffes der beslutninger om områdefornyelsens projekter og fordeles midler til projekter i Gl. Valby. Det er også styregruppens ansvar at sikre borgerinddragelsen til de enkelte projekter.</p><p id="p8">Dette styregruppevalg er det tredje og sidste i områdefornyelsens periode i Gl. Valby.</p><p id="p9">Den sidste fase på halvandet år kommer primært til at handle om at få forankret de igangsatte projekter. Styregruppen skal derfor være med til at fremme et lokalt ejerskab til projekterne og fungere som ambassadører for projekterne - også efter områdefornyelsen er lukket ned.</p><p id="p10">Styregruppevalget foregår onsdag 30. april i Valby Kulturhus, lokale 2, 3. sal. kl. 16.30.</p><p id="p11">Har man nogen spørgsmål, er man velkommen til at kontakte projektchef Thomas Geiker på al66@tmf. kk. dk eller på telefon 28107853.</p><p id="p12"><br /><em style="bold">Fakta</em></p><p id="p13"><br /><em style="bold">OMRÅDEFORNYELSEN</em></p><p id="p14">Områdefornyelsen i Valby er en helhedsorienteret indsat, hvis mål er at forbedre både det fysiske, kulturelle og sociale miljø i Gl. Valby.</p><p id="p15">Gl. Valby er det centrale ValbyKvarteret strækker sig langs Valby Langgade, fra Jesuskirken i øst til Akacieparken i vest.</p><p id="p16">Alle borgere i Gl. Valby kan deltage i Områdefornyelsens projekter, uanset hvor aktiv man ønsker at være.</p><p id="p1">Natgyserløb, skihop på Wii, forvandlingslaboratorium, og ' langhårede' bøger -alle sanser sættes i spil, når Valby Kulturhus, Valby Bibliotek og Vigerslev Bibliotek indbyder til sjove aktiviteter i folkeskolernes vinterferie.</p><p id="p2">-Vi er glade for allerede nu at kunne præsentere en vifte af sjove aktiviteter for børn i vinterferien, siger Signe Jarvad, der er chef for Kultur Valby.</p><p id="p3">-Jeg er først og fremmest stolt over variationen og sammenhængen - det fælles tema ved bibliotekernes og kulturhusenes børnefestival er ' laboratorium', men dét, der går på tværs i Valby, er solide og opfindsomme sanseoplevelser. Det bliver vildt spændende, tilføjer chefen.</p><p id="p4"><br /><em style="bold">Forvandlingslaboratorium i Zone 2</em></p><p id="p5">Zone2 åbner dørene for et stort forvandlingslaboratorium for de 3 til 12-årige børn. Hele 2. sal installeres med fyldte kolber, statisk elektricitet og sjove forsøg, hvor børnene selv kan prøve kræfter med diverse eksperimenter - og ind imellem vil børnene få sig en overraskelse, når den gale videnskabsmand alias skuespilleren Brian Samsboe tager fat på gakkede forsøg.</p><p id="p6">På Valby Bibliotek er det muligt at teste balancesansen, når biblioteket får opstillet en Wii, hvor man både kan prøve slalomløb og skihop.</p><p id="p7">For de helt små i alderen et til fem år er der sjove muligheder for at få en anderledes sanseoplevelse på Vigerslev Bibliotek, hvor der er indrettet et rum med bøger, der har lyde, pels, huller og sjove låger. Disse aktiviteter foregår fra mandag til torsdag i Valby Kulturhus, onsdag og torsdag på Valby Bibliotek, og mandag til lørdag på Vigerslev Bibliotek. Der er gratis adgang.</p><p id="p8">Natgyserløb for de seje Fredag aften den 18. februar er der det traditionsrige natgyserløb i Valby Kulturhus, hvor alt er mørklagt. Temaet er ' helvede'.</p><p id="p9">Så endnu engang er der lagt op til et skræmmende orienteringsløb igennem kulturhusets mange skumle gange og rum.</p><p id="p10">Indgangen her koster 30 kr.</p><p id="p11"><br /><em style="bold">Tid og sted</em></p><p id="p12">Valby summer af aktiviteter for små og store børn i skolernes vinterferie. Læs mere om de mange aktiviteter på www.valbykulturhus.</p><p id="p13">dk eller besøg kulturhusene og bibliotekerne, hvor det samlede program for Børnefestival 2011 kan afhentes.</p><p id="p1">
I bagende hede lukkede blandt andre Magtens Korridorer, Nik &amp; Jay, Aqua og D-A-D Grøn Koncert-sæsonen med den syvende koncert i rækken.</p><p id="p2">Og det har været en af de mere succesfulde sæsoner for arrangørerne. Efter nogle sæsoner med dårligt billetsalg, kunne der meldes om udsolgt ved flere koncerter. Heriblandt i Valby, hvor 40.000 mennesker var samlet.</p><p id="p3">Grøn Koncert har besøgt Esbjerg, Herning, Århus, Aalborg, Kolding, Odense, Næstved og Valby.</p><p id="p1">To pistolbevæbnede og maskerede mænd begik sent i aftes røveri mod chaufføren af en pengetransport i Valby i København og forsvandt med cirka 150.000 kroner, oplyser politiet.<br /> Chaufføren var ved at låse sig ind i et baglokale til Kvickly-forretningen på Valby Langgade for at hente dagens omsætning, da røverne dukkede op og truede ham med pistolen.<br /> Fremgangsmåden ved røveriet ligner til forveksling den, der er blevet benyttet ved flere andre røverier mod pengetransporter i København, oplyser kriminalpolitiets centrale vagtleder.</p><p><a target="_blank" href="http://woview.infomedia.dk/?url=http://www.fyens.dk/index.php%3Fbfv_pageid=65%26bfv_articleid=374523&amp;OpointData=81c88cafc5325bbc4925bdca18f7a1a3JmlkX3NpdGU9NDQ1JmlkX2FydGljbGU9ODQ4OTMmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Fyensstiftstidende.dk</a></p><p id="p1">Når børnefamilierne ankommer til Valby Bibelcamping i Nordsjælland, har børnene gennem længere tid glædet sig til at møde aben Arthur. Han henter dem ikke alene til børnemøderne, men har også for vane at »forstyrre« mødelederen under velkomsten til aftenmødet.</p><p id="p2">»Valby Bibelcamping er nok lille af størrelse, men når omkring 20 børn følger aben til møder og hopper omkring ham på scenen om aftenen, opleves det anderledes. I det hele taget har børnene hoppet meget. De har været i stand til gennem hele ugen at hoppe i otte timer om dagen i den store hoppeborg,« fortæller lejrchef Søren Skovenborg.</p><p id="p3">»Der har ikke kun været gensynsglæde for børnene, men mange gæster i alle aldre finder hinanden på bibelcamping. Det har dog ikke hindret nye gæster i at møde op. Igen i år kunne Valby Bibelcamping konstatere, at antallet af fastliggende gæster er vokset.« AI.</p><p id="p1">FÆLLESSKAB: Valby Kulturhus, Valby Bibliotek, Prøvehallen og Vigerslev Bibliotek bliver til Kultur Valby. Og den nye chef, Signe Jarvad, slog på sit første personalemøde i sidste uge fast overfor medarbejderne, at Valby nu skal ud og markere sig som en markant aktør i det kulturelle landskab. På mødet afslørede hun også det nye navn »Kultur Valby« og de nye visioner, der skal signalere de nye tider og være med til at tegne fællesskabet mellem i bydelens kulturelle firkløver.</p><p id="p2">»Jeg har valgt, at vi hurtigt lægger os fast på et navn. Kultur Valby fortæller klart og enkelt, hvad den nye samling af kulturelle institutioner i Valby er for en størrelse. Det handler om kultur i bred forstand fra udlån af bøger til store teateropsætninger.</p><p id="p3">Og det handler om, at vi befinder os i Valby,« fortæller Signe Jarvad, der benyttede sit første møde med den samlede personalegruppe i de fire institutioner til at lancere det nye navn.</p><p id="p4">Men der var ikke kun tale om en »barnedåb«. På mødet præsenterede Signe Jarvad også en håndfuld mål for det kommende års arbejde: »Det kommende år kommer til at handle om, at vi skal lære hinanden at kende de fire institutioner i mellem. Vi skal bevæge os fra at være samarbejdspartnere til at være kollegaer - og det bliver en spændende, men også en udfordrende proces, hvor vi skal gøre en dyd ud af at være forskellige,« siger Signe Jarvad: Og føjer til med en tyk streg under, at »det kommende år også skal bruges til at skabe mere synlighed omkring de kulturelle tilbud og aktiviteter.« »Vi skal skabe flere og bedre kulturtilbud til borgerne. Her har vi allerede rigtig meget at byde på. Men dét vi først og fremmest skal blive gode til, er at fortælle valbyborgerne om hinandens aktiviteter,« understreger Signe Jarvad. Kommer man ofte på biblioteket, skal man der kunne finde informationer om, hvad der findes af tilbud i Prøvehallen eller kulturhuset og omvendt.</p><p id="p5">»Københavnerne skal også lære Valby at kende. Vi skal ud over stepperne med formidlingen af vores kulturelle tilbud, så de vækker københavnernes opmærksomhed og lyst til at udforske kultur-og fritidslivet i Valby,« gjalder de første programerklæringer fra Signe Jarvad, der understreger, at udviklingen af fælles markedsføring med respekt for det særegne og unikke ved hver institution, er en væsentlig del af nøglen til mere synlighed.</p><p id="p6">Endelig lægger hun op til, at Kultur Valby skal være en markant medspiller og sparringspartner.</p><p id="p7">Både i forhold til Valby som bydel og i forhold til Kultur-og Fritidsforvaltningen som helhed.</p><p id="p8">»Det er allerede min fornemmelse, at vi har rigtig meget at byde på. Vi skal være med dér, hvor dagsordenen sættes uanset om det er i forhold til lokale politiske, kommunale, private eller frivillige aktører.</p><p id="p9">Og vi skal være en stærk sparringspartner i forhold til det brede, kulturelle og administrative udviklingsarbejde, som finder sted i Kultur-og Fritidsforvaltningen,« slår Signe Jarvad fast.</p><p id="p10">»Det er rammerne. Nu skal vi i gang med at fylde indhold på,« smiler Signe Jarvad og bemærker, at det jo i virkeligheden er dét, der bliver det mest interessante: »Nemlig, hvordan vi konkret arbejder sammen i hverdagen.«.</p><p id="p1">GLÆDEN DRIVER VÆRKET: »Den ping-pong, der er mellem forening, trænere og gymnaster, og den glæde det medfører, når vi gør en indsats for idrætten i Valby, er det, der gør det hele værd at kæmpe for. Det der driver mig er at få at vide, at det er godt, det jeg gør. Det, at andre mennesker spiller positivt ind på det, jeg tænder på, gør, at jeg gerne sætter andre ting til side for at få opbygget noget, flere kan have glæde af,« forklarer Iben Raffnsøe.</p><p id="p2">Den positive programerklæring fra Iben Raffnsøe omfatter samtidig et tilbud fra Valby Idræts Forening om forskellige idrætsgrene rundt omkring på Valbys skoler og i Prøvehallen.</p><p id="p3">Foreningen adskiller sig dermed fra de store etablerede idrætsforeninger ved at tilbyde noget andet end håndbold og fodbold, og det skal der ifølge Iben Raffnsøe også være plads til.</p><p id="p4">»Der er flere i Valby, der gerne vil dyrke andre former for idræt, og dem skal der også være plads til. Vi er en bydel med rigtig mange familier, og når vi åbner for tilmelding, så er vores børnehold overbookede efter 14 dage. Det vidner om en stor interesse,« fortæller Iben Raffnsøe.</p><p id="p5">Ressourcerne mangler Trods den store interesse for idræt må Valby Idrætsforening kæmpe for at få rekrutteret de nødvendige instruktører og skrabe penge sammen til de rigtige redskaber. Helt konkret betyder det, at Valbys springpiger træner på Frederiksberg, som har en springgrav -noget Valby ikke kan tilbyde i øjeblikket.</p><p id="p6">Desuden har VIF ikke trænere nok til at lære de små børn springredskaberne ordentligt at kende.</p><p id="p7">»Det er ærgerligt, at Valby ikke kan tilbyde det selv. Vi mangler f. eks. en springtræner til drengene på 7-10 år, så de kunne få lov til at prøve nogle lidt sejere ting, der forbereder børnene til senere at kunne træne eksempelvis parkour, der er en slags springgymnastik i byens rum. Og så mangler vi akut en kassérer,« fortæller Iben Raffnsøe.</p><p id="p8">Og derfor synes hun da også, at det er meget positivt, at hun er blevet inviteret af Valby Lokaludvalg til at hjælpe med at få formuleret en ny idrætspolitik i Valby. »Det er fedt at kunne præge idrætspolitikken i Valby og fortælle, hvad det er, gymnasterne mangler. Vi har et håb om, at vi kan få lidt ekstra ressourcer til vores gymnastikhold og samarbejde mere med de store foreninger, så der samlet set kommer bedre forhold for idrætsudøvere i Valby,« forklarer Iben Raffnsøe.</p><p id="p9"><br /><em style="bold">Back to basics med effektiv træning</em></p><p id="p10">Iben Raffnsøes glæde for idræt kommer blandt andet fra mange år med aerobic. Men det får ikke rigtig adrenalinet i kog mere. For at få et nyt kick måtte hun prøve noget andet og mere udfordrende. Det blev Advanced Circuit Training ( ACT), som er DGIs version af crossfit, hvor man går back to basics og bruger de remedier, der er for hånden i en gymnastiksal eller i naturen.</p><p id="p11">»Jeg blev helt høj første gang jeg prøvede det. Det var så fedt.</p><p id="p12">Jeg snakkede som et vandfald om det bagefter, og når jeg gik ned af trapper, så var mine lår mega ømme. Yes, tænkte jeg, det må jeg simpelthen udbrede til andre.« Næste næsten uundgåelige skridt var da også, at hun engagerede sig i ACT-uddannelsen -for selv at være »klædt på« til at udbrede træningsformen til Valby. Hun har nu et voksenhold i VIF, hvor deltagerne bliver udsat for hårde workouts hver onsdag aften.</p><p id="p13">»Når vi laver pull-ups skal deltagerne ligge på gulvet og trække sig op i ringe, der hænger ned fra loftet. Vi bruger bomme, madrasser og deltagernes egen kropsvægt. Det er et succeskriterie, at de virkelig får noget ud af det og mærker fremskridt,« fortæller Iben Raffnsøe og fotsætter: »Flere og flere møder op, for når deltagerne ømmer sig på jobbet næste dag, så forklarer de kollegaerne: " Jamen, jeg har bare været til træning hos Iben." Og så kan folk høre, at det virker. Effektiviteten tiltaler de voksne. De nyder deres sejre, og de styrer selv deres begrænsninger.</p><p id="p14">Jeg vil helt vildt gerne trække flere folk ind, så de får den fede oplevelse vi andre har under og efter onsdagens træning.«.</p><p id="p15"><br /><em style="bold">Tænk ud af boksen</em></p><p id="p16">Iben ser mange muligheder for at udbrede og udvikle idrætstilbuddene i Valby. Hun synes, man skal tænke ud af boksen og bruge de muligheder, der foreligger. F. eks. kan Områdefornyelsen Gl. Valbys planlagte aktivitetsplads på A-grunden ved Akacieparken, der forventes klar i slutningen af 2011, bruges til at trække flere hold udendørs, hvilket kan være med til at udfordre og inspirere gymnasterne på nye måder.</p><p id="p17">»Jeg engagerer mig ikke i det her for at sidde i en bestyrelse.</p><p id="p18">Jeg gør det, fordi jeg synes det er sjovt at dyrke gymnastik og give glæden videre til andre," fortæller Iben Raffnsøe.</p><p id="p1">Det gik voldsomt for sig, da røvere mandag morgen røvede Jyske Bank på Valby Langgade. Mindst en bankansat er kommet til skade efter bankrøveriet.</p><p id="p2">Røverne var bevæbnet med maskinpistoler, romerlys og de havde spredt partisansøm ud på flugtruten, som var de inspireret at rekord-røveriet i Stockholm sidste måned.</p><p id="p3">"Vi ved endnu ikke, hvor slemt personen er kommet til skade eller hvordan. Umiddelbart er der dog ikke affyret skud," oplyser Ordenspolitiets Centrale Vagtleder John Hansen til eb.dk</p><p id="p4">Fire røvere skulle efter sigende have deltaget i røveriet. De flygtede angiveligt på motorcykler, men politiet tror, at røverne skiftede til bil under flugten. Mændende talte med udenlandsk accent.</p><p id="p5">Efter røveriet har politiet afspærret samtlige indfaldsveje til Valby Langgade. Flere af gaderne tæt ved Valby Langgade er nemlig fyldt med partisansøm og sømkæder, som skulle forhindre politiet i at fange røverne.</p><p id="p6"><br /><em style="bold">(opdateres)</em></p><p id="p1"><br /><em style="bold">Foto: Anders Sune Berg</em></p><p id="p2">På en gavl ved Valby Station hænger verdens første soldrevne kunstværk. Sorte solceller og røde neonrør danner tilsammen den vægdekoration, som siden åbningen i sidste uge har fungeret som symbol for Valbys mål om at få flere solceller på byens hustage. I Københavns næststørste bydel har de nemlig en plan - en solcelleplan. Målet er, at 15 procent af bydelens elforbrug skal være dækket af solenergi i 2025.</p><p id="p3">"Hvis Københavns Kommune skal nå målet om at blive en CO2-neutral hovedstad i 2025, gælder det om at få integreret mere solenergi i kommunens klimaplan. For i sidste ende er det kun sol- og vindenergien, som vi har ubegrænsede mængder af," siger han.</p><p id="p4">"Vi satser først og fremmest på at få flere borgere til at investere i et solcelleanlæg," fortæller Louise Groth-Michelsen, som er projektkoordinator hos Miljøpunkt Valby. Hun fortæller, at 30 husstande i Valby har mulighed for at få et tilskud på 35 procent til et solcelleanlæg. Indtil videre er der seks husstande, der har fået solceller på taget. Og ti nye anlæg er på vej.</p><p id="p1">- Tilbudet er gratis og en god lejlighed til at få styr på hvilke regler, der gælder for hvad. Vi lavede lignende besøg til enkelte butikker lidt før jul. Og erfaringerne derfra var så gode, at vi har besluttet at gentage successen og tilbyde affaldsbesøget til alle interesserede butikker", fortæller Louise Groth-Michelsen fra Miljøpunkt Valby. </p><p id="p2">Valbys grønne butikker har allerede fået besøg, og for Alice Johansen, ejer af Salon Organic på Toftegårds Alle betød besøget, at hun fik helt tjek på indsamlingsordninger. Hun opfordrer også andre til at tage imod tilbuddet "Jeg tror, at det ville batte noget for miljøet, hvis alle butikker i Valby vidste præcis, hvordan de skulle sortere deres affald. Og måske kan vi endda lære at smide mindre ud." fortæller Alice.</p><p id="p3">Interesserede butikker kan henvende sig til Miljø-punkt Valby på infomiljopunkt-valby.dk eller 36180197.</p><block><p>Sådan karakterer kriminalinspektør Ove Dahl fra drabsafdelingen i Københavns Politi et stenkast, der i nat kostede en 46-årig mand livet i Valby. </p></block><p id="p1">Egentlig blev "Kunst på Tingstedet" opgivet for et par år siden, men en ny bestyrelse med billedmageren Poul Brasch i spidsen har bragt den tilbage på dagsordenen i samarbejde med en anden gruppe, Kunsthåndværkerne.</p><p id="p2">-Vi har besluttet, at arrangementet skal deles lige mellem de to foreninger. Valby Kunstforening skal tænke på sine malere, mens Kunsthåndværkerne skal tage sig af sine medlemmer, fortæller Kunstforeningens nye formand Poul Brasch Udstillerne stiller deres værker op fra kl. 9, mens selve udstillingen åbner kl. 11.</p><p id="p3">Selv udstiller Poul Brasch egne værker i Valby Have lørdag 6. og søndag 7. juni fra kl.</p><p id="p4">13-17, begge dage.</p><p id="p5">Poul Brasch lover en lille forfriskning til dem, der lægger vejen forbi Valby HavUdstillinge.</p><p id="p6">Indgangen er ved Lykkebovej 31.</p><p id="p1">Mand i 20erne begik røveri på postkontor i Valby</p><p id="p2">Bevæbnet med en kniv begik en mand i 20erne mandag eftermiddag røveri mod postkontoret på Valby Langgade 209 i Valby.</p><p id="p3">Kl.  13.21 indløb der alarm om røveriet til politiet, der sendte patruljer på gaden i området for at lede efter røveren, der flygtede fra postkontoret.</p><p id="p4">Røveren beskrives som mellem 20 og 25 år, 170 til 175 cm høj og spinkel af bygning.  Under røveriet var han iført en brun t-shirt og en brun hætte.  Det stod umiddelbart ikke klart, hvor mange penge røveren havde fået udleveret.  Udbyttet lagde han i en plasticpose fra Superbrugsen, oplyser ordenspolitiets centrale vagtleder på Københavns Politigård.</p><p><a target="_blank" href="http://woview.infomedia.dk/?url=http://www.berlingske.dk/indland/artikel:aid=119224&amp;OpointData=b504940847ecc8cb16f7d3330641f461JmlkX3NpdGU9MTIxJmlkX2FydGljbGU9MTg1NTUmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Berlingske.dk</a></p><p id="p1">Anden søndag i advent står i julens tegn i Valby Kino. Ved denne børnebio i Kulturhusets teatersal viser Valby Kino først filmen ' Astrid Lindgrens jul' -de bedste juleklip fra Astrid Lindgrens filmskat. Senere vises den danske film ' Max Pinlig': Drengen Max er forelsket i sin klassekammerat Ofelia, men det er ikke så nemt at få det sagt. Samtidig er Max ved at blive mere populær hos de seje i klassen, men så må han også fravælge sin gamle og ikke så smarte venner Esther og Hassan. Tilværelsen er med andre ord ikke nem for Max, og det bliver ikke bedre når man har en max pinlig mor, beskriver Katrine Clausager Rich, der er formand for Valby Kino.</p><p id="p2">Denne søndag kan biografturen tilmed kombineres med en tur på den nye skøjtebane på Toftegårds Plads og en æbleskive i café Mæt, opfordrer Valby Kinos forkvinde.</p><p id="p3"><br /><em style="bold">Tid og sted</em></p><p id="p4">Søndag den 5. december kl.</p><p id="p5">10 vises filmen ' Astrid Lindgrens jul'. Kl. 12.30 vises filmen ' Max Pinlig'.</p><p id="p6">Valby Kulturhus, Valgårds Vej 4-8.</p><p id="p1">SØNDAG DEN 3. APRIL: »Jeg var indsamlingsansvarlig sidste år, og jeg synes det er positivt, at indsamlingen er blevet en årlig begivenhed, som borgerne kan deltage i. Men det skal jo ikke begrænse sig til den ene dag. Dagen skal være med til at øge bevidstheden om, at vi også i dagligdagen holder Valby ren.« Sådan lyder det fra Thuri Astradsson, der sidste år samlede ind i området omkring Porcelænstorvet og som er på strassen igen, når den søndag den 3. april står påden helt store forårsrengøring. Så er du træt af affald og skrald på gader og pladser i Valby, så kan du igen i år gøre en forskel for Valby. Store Forårsrengøring 2011 finder i år sted den 3. april.</p><p id="p2">På bare tre timer kan du være med til at sætte et eksempel for dine medborgere og gøre Valby til en renere by.</p><p id="p3"><br /><em style="bold">300 deltagere</em></p><p id="p4">Sidste år deltog op imod 300 engagerede Valby-borgere i indsamlingen.</p><p id="p5">I år håber arrangørerne -Valby Lokaludvalg, Miljøpunkt Valby og Områdefornyelsen Gl. Valby -at mindst lige så mange vil støtte op og være med til at slå rekorden fra sidste år, hvor fem tons affald blev indsamlet i Valby.</p><p id="p6">" Det er en super hyggelig dag, hvor Valby-borgere i alle aldre står sammen om, at gøre noget for deres bydel. I 2010 var Valby blandt de 3 områder i Danmark, hvor frivillige indsamlede den største mængde affald på den årlige indsamling.</p><p id="p7">Faktisk indsamlede vi i bydelen mere end i hele resten af København tilsammen. Vi satser på endnu en rekord i 2011, og vi håber, at mange valby-borgere har mulighed for at være en del af dette rekordforsøg," fortæller Louise Lind fra Valby Lokaludvalg.</p><p id="p8"><br /><em style="bold">Øget bevidsthed om en ren by</em></p><p id="p9">Under indsamlingen deles Valby op i 10 mindre områder, der hver har en indsamlingsansvarlig.</p><p id="p10">De indsamlingsansvarlige sørger for at medbringe affaldstænger og plasticsække samt at koordinere hvor i det enkelte " distrikt", der bliver samlet ind. Det betyder, at du har mulighed for at indsamle affald i dit nærområde eller et andet sted, hvor du har lyst til at gøre en særlig indsats.</p><p id="p11">Efter tre timer med et skarpt øje på at samle affald i Valbys gader, mødes alle indsamlere på Porcelænstorvet, hvor mængderne af indsamlet affald vil blive gjort op. Du kan nyde din gode samvittighed sammen med de andre indsamlere, når formiddagen rundes af med underholdende indslag og gratis mad og drikke. Der vil også være søndagsåbent i Spinderiet, så du kan kombinere den gode sags tjeneste med en shoppetur.</p><p id="p1">DET LOKALE VALG: Da Anders Jøgensen flyttede til Valby i 2012, begyndte han snart at undre sig over, hvorfor en bydel med tæt på 52.000 borgere ikke havde et godt spillested med plads til koncerter. Da han en dag så, at der skulle være valg til Valby Lokaludvalg, besluttede han sig for blive klogere på, hvad det indebar: »Det specielle med mig var, at da der sidste gang var valg til lokaludvalget, tog jeg derop, fordi jeg som tilflytter var nysgerrig efter at se, hvad det var for nogle ildsjæle, der var med i det der lokaludvalg, der jo rammesætter og er med til at sætte ting i gang. Jeg var sådan lidt nysgerrig med mine kulturbriller på, kan man sige,« fortæller Anders Jørgensen.</p><p id="p2">Lokaludvalgets wildcard Det, der begyndte som en kulturel nysgerrighed, blev dog snart til meget mere. Som medlem af en lille sports-og kulturforening begyndt Anders Jørgensen nemlig som suppleant i Valby Lokaludvalg: »Jeg var nok lidt af et wildcard i begyndelsen, men så skete der det, at der var et medlem, der blev længerevarende sygemeldt, og så trådte jeg ind på pladsen. Da der var gået et halvt års tid i den position, blev vi enige om, at jeg skulle være fuldbyrdet medlem,« siger han.</p><p id="p3">Tirsdagsmusik i kirken Som medlem af Valby Lokaludvalgs Kultur-og Idrætsudvalg er det stadig kulturen, der fylder meget på Anders Jørgensens dagsorden: »Nogen medlemmer går meget op i lokalpolitiske emner som vejtræer, Ny Ellebjerg Station, og hvor høje kantsten må være. Det har jeg mega stor respekt for, men min indgang er nok mere, at jeg kommer ind med et kulturafsæt. Jeg tænker meget i, at lokaludvalget er et godt sted at arbejde med fællesskab og aktiviteter, der hvor jeg bor. Her lærer jeg jo alle mulige gode folk at kende, så vi måske sammen kan skabe noget,« konstaterer han.</p><p id="p4">Som lokalkulturens fortaler kunne Anders Jørgensen dog godt tænke sig et spillested til de musikere han med egne ord kalder ' Lille Vega-navne'.</p><p id="p5">Et sted, han lidt selv var med til at skabe for fire år siden: »En dag opdagede jeg, at Timotheuskirkens præst, Stine, havde lavet tre koncerter i kirken med sådan nogle musikere, som jeg gik og savnede i Valbys koncertbillede. Jeg foreslog, at vi gik sammen og lavede en koncertrække med ' Lille Vega-navne', hvor konceptet var, at de foregik i kirken om tirsdagen. Det blev så til Timotirsdage,« siger Anders Jørgensen og fortsætter: Kulturen har det godt »Nu er Timotirsdage mit eget projekt, men generelt synes jeg, vi i lokaludvalget har fået gjort noget godt for det kulturelle område de senere år. Jeg tror godt, man kan sige, at der var en nedgangsperiode i Valby Kulturdage for en tre år siden, men så begyndte vi at satse mere på det. Blandt andet har vi sat flere penge af til, at arrangører kan komme på banen, og det har givet noget swung i Kulturdagene.« Spørger man Anders Jørgensen, hvordan det går valbykulturen i dag, lyder svaret, at han synes, den lever og har det godt. Og når spørgsmålet går på kulturens dagsorden de næste fire år, står særligt en ting højt på listen: »Vi ved, at biblioteket skal have en ny fremtid her i Valby.</p><p id="p6">Det blev jo først droppet i Smedestræde, men de næste fire år knokler vi videre med at få det til Toftegårds Plads,« siger Anders Jørgensen.</p><p id="p7"><br /><em style="bold">LOKALDEMOKRATERNE</em></p><p id="p8">Det lokale demokrati er på dagsordenen i begyndelsen af 2018, hvor lokaludvalgene skal vælges påny. Men hvad betyder det egentlig at være med i et lokaludvalg? Hvorfor er dette frivillige arbejde vigtigt? Og hvad er egentlig på den lokale dagsorden? Det og meget andet sætter vi fokus på i artikelserien ' Lokaldemokraterne', hvor nuværende medllemmer af Kgs.</p><p id="p9">Enghave Lokaludvalg og Valby Lokaludvalg fortæller om det lokale arbejde i bydelene.</p><p id="p1">INSPIRATIONSMØDE: Hvordan skal fremtiden se ud for Valbys handelsliv? Det kan man få inspiration til og ny viden om og selv sætte sit præg på, når Områdefornyelsen Gl. Valby torsdag 3. oktober kl. 18-20 i caféen i Prøvehallen på Porcelænstorvet 4 inviterer udlejere, politikere, butiksdrivende og andre interesserede i fremtidens butiksliv.</p><p id="p2">Torsten Bo Jørgensen fra COWI har en stor viden om detailhandel og byudvikling og vil levere et oplæg om internationale og lokale tendenser for handelsliv og bymidter samt fortælle om, hvad man som kommune, udlejer, butik og handelsforening kan gøre for at bevare de levende byer.</p><p id="p3">Kvartermanager Rikke Weischelfeldt fra Områdefornyelsen Gl. Valby har i samarbejde med antropolog Anne-Louise Lysholm Hansen lavet nogle undersøgelser blandt Valbys kunder. De vil fremlægge deres undersøgelser af, hvad kunderne i Valby vil have, og hvad butikkerne kan gøre for fastholde kunder og nå nye kundegrupper.</p><p id="p4">Aftenen vil begynde med mad og drikke fra en af Valbys specialbutikker. Tilmelding skal ske på facebook. com/ Viva-Valby eller ved at sende en mail til bt59@tmf. kk. dk jma.</p><p id="p1">Der opstod tirsdag aften tumult og skyderi på Carl Jacobsens Vej i Valby i København. Ifølge de første oplysninger skulle en person være kommet svært til skade.</p><p><a target="_blank" href="http://woview.infomedia.dk/?url=http://www.jv.dk/artikel/331856&amp;OpointData=13847234e42b363e3f6c3814d2e8609fJmlkX3NpdGU9NDQ0JmlkX2FydGljbGU9Mjg0NTQ5JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Jv.dk</a></p><p id="p1">En 24-årig kvinde blev torsdag morgen fundet dræbt af knivstik på Vigerslev Vænge i Valby i København.  En person er mistænkt.  Ingen anholdt, oplyser politiet.</p><p><a target="_blank" href="http://woview.infomedia.dk/?url=http://www.fyensstiftstidende.dk/index.php%3Fbfv_pageid=65%26bfv_articleid=516686&amp;OpointData=834c2b35ee3becb5761c32483bbd18d8JmlkX3NpdGU9NDQ1JmlkX2FydGljbGU9MTgzNTI1JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Fyensstiftstidende.dk</a></p><p id="p1">FODBOLD SERIE 2: Efter otte forgæves forsøg lykkedes det omsider Valby Boldklub at vinde i serie 2, da det lørdag blev 2-0 i bundgyseren ude mod Bispebjerg Boldklub.</p><p id="p2">Maher Elkhatib bragte Valby BK foran allerede efter fem minutters spil, da han sparkede bolden i nettet fra kanten af feltet. De lyseblå fra Valby vadede i målchancer. Bispebjerg havde dog den største, da værterne ved stillingen 0-1 fik tilkendt straffespark. Der reddede Valby-keeper, Rabie Bachnak, imidlertid på fornem vis.</p><p id="p3">Valby BK havde flere friløbere, men først et kvarter før tid lukkede Valbys Magnus Høvring kampen på et kontraløb med sin scoring til resultatet 0-2.</p><p id="p4">Valby Boldklubs cheftræner, Bo Thomsen, var naturligvis en lettet mand efter sejren. Til LigaBold. com sagde han: »Det er en kæmpe forløsning og en stor glæde hos holdet. Vi leverede en rigtig god og koncentreret indsats, og vi holdt vores spillekoncept. Det var virkelig en fornøjelse at se på,« udtalte Bo Thomsen, som særligt fremhævede de centrale midtbanespillere, Jacob Myggen Jensen og Kenneth Argart. bob.</p><block><p><br /><em style="bold">Torsdag d. 30. April 2009 kl 18:17</em> </p></block><p id="p1">VALBY: Sjælsø har solgt 54 lejligheder i Valby for 104 millioner kr. til det private ejendomsselskab Solbærparken.</p><p id="p2">-Vi er meget glade for denne aftale, som viser, at investeringer i velbeliggende boligejendomme i det storkøbenhavnske område er interessante og attraktive for investorerne. Tilflytningen til det storkøbenhavnske område fortsætter, og det skaber et godt grundlag for etablering af nye boligprojekter, som er interessante investeringsobjekter for såvel danske som internationale investorer, siger Flemming Joseph Jensen, CEO i Sjælsø.</p><p id="p1">STOLELEG: Der er rigtig mange børn med madpakker og skoletasker på vej til Valby. Faktisk mangler der i år hele fire skolespor i Valby, hvor der lige nu er 16. Det forbedres over de kommende år, idet Vigerslev Allé Skole udvides med et spor i 2015 og Kirsebærhavens Skoles udbygges med et spor i 2016. Dermed kommer antallet af skolespor i Valby op på 18, og det er ikke langt fra de 20, som forvaltningen lige nu vurderer, at der er behov for.</p><p id="p2">Som tidligere beskrevet i Valby Bladet har forvaltningen været nødt til at justere på skoledistrikterne for at kunne få antallet af elever til at gå op med antallet af skolestole. Nu ser det ud til at gå op, selv om det holder hårdt.</p><p id="p3">»Børnetilvæksten i Valby er stigende. Det er den faktisk i hele København og især på skolebørnsområdet. I år er det meget markant,« siger Malene Stampe, som er vicekontorchef i kapacitetsstyring i Børne-og Ungeforvaltningen.</p><p id="p4"><br /><em style="bold">Budgethåb</em></p><p id="p5">Generelt har den store mangel på skolepladser fået forvaltningen til at gå benhårdt efter nye spor, når budgetforhandlingerne starter til efteråret.</p><p id="p6">»Men det bliver ikke i Valby og Kongens Enghave, for der har vi løst pladsproblemerne på anden vis,« siger Malene Stampe.</p><p id="p7">Over det meste af København er situationen, at langt færre fraflytter byen, ligesom der kommer flere til. Så selv om fødselstallet for nyligt er blevet reguleret i nedadgående retning, så mangler der alligevel skolepladser. Det tager tid at bygge de nye skoler, og forvaltningen oplyser, at der også mangler ledige byggegrunde i Københavns Kommune, og det gør det svært at bygge nye skoler.</p><p id="p8">Mange steder er det løst med midlertidige pavilloner.</p><p id="p9">Men det bliver ikke i Valby og Kongens Enghave, for der har vi løst pladsproblemerne på anden vis, MALENE STAMPE, vicekontorchef.</p><p id="p1">Fra i morgen skal der også betales for parkering i dele af Valby, på Ydre Nørrebro og Ydre Østerbro. Københavns Kommune indfører en ny parkeringszone kaldet gul zone, hvor det i tidsrummet 8-23 vil koste ni kroner i timen at parkere. Om natten bliver prisen to kroner per time.</p><p id="p2">Københavns Kommune indfører den nye parkeringszone for at gøre parkering i beboelsesområder mindre attraktiv for pendlere og dermed skabe flere parkeringspladser til københavnere med en beboerlicens.</p><p id="p3">»Grundlæggende er den gule zone indført for at lette parkeringssituationen for beboerne i området. Vi gør det mindre attraktivt at parkere for pendlere, som får et incitament til at tage en anden transportform ind til byen,« siger Morten Kabell (EL), teknik-og miljøborgmester i Københavns Kommune.</p><p id="p4">For beboere er det muligt at købe en beboerlicens, som koster fra 100 til 1.150 kr. om året afhængigt af bilens miljøpåvirkning. En elbil vil for eksempel koste 100 kr. om året.</p><p id="p5">Morten Kabell fortæller, at det har været et problem, at pendlere har parkeret deres biler i områder på Ydre Østebro, Ydre Nørrebro og Valby.</p><p id="p6">»Det afgørende er at skaffe parkeringspladser og at lette trængslen for beboerne. I Borgerrepræsentationen har der været en enstemmig følelse af, at det er for byens borgere, vi må tilrettelægge byen, og så må pendlerne finde en anden måde at komme ind til byen,« siger teknik-og miljøborgmesteren. Københavns Kommune forventer, at indførelsen af den gule parkeringszone vil betyde, at der bliver mindre pres på parkeringspladserne i de pågældende områder.</p><p id="p7">»Der er ingen tvivl om, at der i det område, der nu bliver gul zone, har været et ret stort pres på parkeringspladserne, og det kan vi afhjælpe med en betalingszone. Vi har set med tidligere udvidelser af parkeringszonen, at det fører til en lettelse i antallet af parkeringer i gadebilledet,« siger Morten Kabell.</p><p id="p8">krnd@berlingske.dk </p><p id="p9">9 kroner i timen kommer det i tidsrummet 8-23 til at koste i de nye parkeringszoner.</p><p id="p10"><br /><em style="bold">Betalingszoner for parkering</em></p><p id="p11">1. marts 2017 tilføjes en ny betalingszone i Valby, Ydre Nørrebro og Ydre Østerbro.</p><p id="p1">VIRKELIGT: Vinderfilmen ved Europas største dokumentarfilmfestival IDFA ' Sange fra skoven' vises onsdag i Valby Kino.</p><p id="p2">Den frivilligt drevne biograf er med sit fokus på specialfilm, klassikere og dokumentarfilm den oplagte kandidat til at springe med visningen af de seks årlige dokumentarfilm, der vises som en del af DOXBIO.</p><p id="p3"><br /><em style="bold">Pygmæmusik</em></p><p id="p4">Historien i dokumentarfilmen ' Sange fra skoven', drejer sig omkring den unge musikforsker Louis Sarno.</p><p id="p5">Som ganske ung mand i USA hører han et stykke musik, han overhovedet ikke kan glemme igen. Derfor opsporer han de mystiske lyde og finder dem hos Bayaka pygmæerne i de centralafrikanske regnskove.</p><p id="p6"><br /><em style="bold">Velintegreret</em></p><p id="p7">Han vender naturligvis tilbage.</p><p id="p8">Men det er efter 25 år og sammen med en 13 år gammel søn.</p><p id="p9">Efter 25 år i regnskoven er Louis Sarno en fuldt integreret del af pygmæsamfundets samlere dybt inde i regnskoven.</p><p id="p10">Han forelskede sig og fik en søn. Den nu 13-årige Samedi.</p><p id="p11">Som spæd var Samedi meget syg og Louis Sarno lovede ham derfor, at han ville tage ham med til sin gamle verden, hvis han overlevede sygdommen.</p><p id="p12">Den tid er nu kommet.</p><p id="p13">Sammen drager far og søn af sted til New York City, hvor den nu noget ældre Louis Sarno blandt andet genser sin gamle ven Jim Jarmusch.</p><p id="p14">Samedi falder overraskende nemt til i denne nye underlige verden uden at kunne ét ord engelsk. Det er straks noget sværere for Louis at vende tilbage til den vestlige civilisation.</p><p id="p15">Historien udspiller sig smukt i kontrasterne mellem den afrikanske jungle og den amerikanske storby, mens båndet vokser mellem far og søn.</p><p id="p16">DOKUMENTAR. ' Sange fra skoven'. Valby Kino, Gl.</p><p id="p17">Jernbanevej36,2500 Valby.</p><p id="p18">Onsdag 30 april kl.19.00</p><p id="p1">SMALLE GADER: I Valby Bladet 20. marts blev en eventuel letbane gennem nabokommuner omtalt. Det er sikkert en rigtig god ide der, men det er ikke sagen i tæt bebygget byområde med smalle gader.</p><p id="p2">Derfor: skal Valby have letbane? Det har der været talt om - og der har været ideer om at lade den køre fra Carlsberggrunden, måske Ny Ellebjerg og Hvidovre Hospital. Jeg har selv været for ideen - måske af lidt sentimentale grunde, for jeg tænkte på gamle dages sporvogne. Men glemte nok alle problemerne.</p><p id="p3">Efter at have deltaget i et møde på Københavns Rådhus om letbane på Frederikssundsvej - er jeg kommet væk fra at synes, at letbaner er en god ide. Det er der mange grunde til for eks.: -Hvis en vogn af en eller anden grund ikke kan køre videre fra det sted, hvor den befinder sig, så er der heller ikke andre letbanevogne, der kan komme videre.</p><p id="p4">-Biltrafikken får det svært med at komme frem med det resultat, at mange vil søge andre ruter, der så til gengæld får mangedoblet den hidtidige mængde trafik.</p><p id="p5">-Handelslivet må forvente dårligere omsætning med deraf følgende butiksdød. Der bliver næppe plads til parkering, det bliver sværere at krydse gaden og der vil blive frataget plads til stoppesteder.</p><p id="p6">Derfor nej til letbaner. I stedet håber jeg ( vel vidende det er dyrt), at der med tiden kommer et langt større Metro-net også til Valby, at en stor del af biler, der ikke har ærinde i København, ledes uden om byen via en havnetunnel, at muligheden for hurtigbusser af forskellig karakter undersøges, samt at en del af de forhindringer, der allerede er for biltrafikken bliver genvurderet og i mange tilfælde fjernet.</p><p id="p1">Trods mange forsøg på at bevare gasbeholderen i Valby, efter man i 2007 tog den ud af drift, har det ikke rigtigt ført til noget, og det har nedbragt en dødsdom over bygningsværket fra 1967.</p><p id="p2">-Der er over årene kommet mange spænende forslag til, hvad gasbeholderen kunne bruges til i fremtiden -alt fra universitet til sportsfaciliteter og en restaurant på toppen -men desværre har ingen ønsket at byde på beholderen. Og at anvende den i sin nuværende form, indtil en ny ejer er fundet, er ikke muligt på grund af oliedampe. Det koster flere millioner kroner at blive ved med at vedligeholde beholderen, og det er udgifter, som vi hos Københavns Energi ikke kan tillade os at sende videre til kunderne. Derfor bliver vi nu nødt til at rive den ned, fortæller Morten Stanley, der er chef for bygas hos Københavns Energi.</p><p id="p3"><br /><em style="bold">Ordentlig afsked</em></p><p id="p4">Københavns Energi mener imidlertid ikke, at man kan sige farvel til en så markant bygning i stilhed. Derfor inviterede de 15. september til en lille afskedsceremoni i selve gasbeholderen.</p><p id="p5">-Gasbeholderen er efterhånden gået hen og blevet et vartegn, og mange -ikke mindst i Valby -finder det vemodigt, at det er slut, siger Morten Stanley om årsagen til, man mente, det var nødvendigt, at markere beholderens endeligt.</p><p id="p6">Selv om den store gasbeholder nu rives ned, bruger man stadig masser af gas som energikilde i København.</p><p id="p7">Men siden gasbeholderen i Valby blev lukket ned i 2007, har københavnerne fået leveret gassen fra Kløvermarken Gasværk og Strandvænget Gasværk, hvor bygassen nu produceres i samme tempo, som der er behov for den.</p><p id="p8">Den gamle gasbeholder rives ned omkring 1. november ved sprængning, hvorefter resterne klippes i stykker med entreprenørmaskiner.</p><p id="p9">Arbejdet forventes alt i alt at tage et par måneder. nj.</p><p id="p1">Forfatteren Aksel Sandemose har i år fået sin helt egen plads.</p><p id="p2">Det fortæller Uwe Max Jensen, som synes, at det fortjener at blive omtalt.</p><p id="p3">-Jeg ved ikke om, det er Janteloven ( du skal ikke tro, du er noget), der er årsagen. Men en ny plads med navnet Aksel Sandemoses Plads ved Langgade Station i Valby i København har nærmest ikke tiltrukket sig nogen som helst opmærksomhed.</p><p id="p4">Til trods for, at Aksel Sandemose og ikke mindst hans roman » En flygtning krydser sit spor « , hvori Janteloven optræder som et element, er en klassiker inden for dansk litteratur, skriver Uwe Max Jensen i en mail til Morsø Folkeblad.</p><p id="p5">Han oplyser, at navnet på pladsen blev godkendt af Teknik-og Miljøudvalget i Københavns kommune 1. marts i år.</p><p id="p6">Områdefornyelsen Gl. Valby og Nørretofte Vejlag, som sammen med DSB er medejer af grundstykket ved Langgade Station, foreslog, at pladsen skulle hedde Ved Vejen med henvisning til Herman Bangs roman.</p><p id="p7">En plads på den anden side af Langgade Station hedder Herman Bangs Plads.</p><p id="p8">-Vejnavnenævnet afviste navnet Ved Vejen, da man ikke fandt det velegnet til en plads, og nævnet besluttede i stedet at indstille navnet Aksel Sandemoses Plads til godkendelse hos Teknikog Miljøudvalget, skriver Uwe Max Jensen.</p><p id="p9">-Man kunne måske mene, at Nykøbing Mors, der danner rammen om En flygtning krydser sit spor, var et mere oplagt sted at navngive en plads Aksel Sandemoses Plads. Men i stedet blev det Valby, der nu kan sole sig i lyset fra den kendte forfatter, hedder det fra Uwe Max Jensen.</p><p id="p10">I sin mail gentager han også Jantelovens ti bud: Du skal ikke tro, du er noget.</p><p id="p11">Du skal ikke tro, at du er lige så meget som os.</p><p id="p12">Du skal ikke tro, at du er klogere end os.</p><p id="p13">Du skal ikke bilde dig ind, at du er bedre end os.</p><p id="p14">Du skal ikke tro, at du ved mere end os.</p><p id="p15">Du skal ikke tro, at du er mere end os.</p><p id="p16">Du skal ikke tro, at du dur til noget.</p><p id="p17">Du skal ikke le ad os.</p><p id="p18">Du skal ikke tro, at nogen bryder sig om dig.</p><p id="p19">Du skal ikke tro, at du kan lære os noget.</p><p id="p1">KONKURRENCE: Valby Lokaludvalg udlodder i samarbejde med Valby Kino og Kulturdagene en privat filmvisning i biografen.</p><p id="p2">Når Valby Kulturdage 2.</p><p id="p3">og 3. september fylder Valby Langgade og området omkring, er der flere end 150 forskellige begivenheder. Alt for mange til, at arrangørerne kan opleve det hele.</p><p id="p4">Derfor er hele Valby og omegn inviteret til at forevige festlighederne.</p><p id="p5"><br /><em style="bold">En simpel opgave</em></p><p id="p6">Det eneste, du skal gøre, er at lave vise dine oplevelser på kulturdagene.</p><p id="p7">Det kan være en profil på en af foreningerne, en reportage fra en koncert eller teaterstykke.</p><p id="p8">Det kan også være en anmeldelse af madboderne eller måske du sætter dig for at portrættere deltagerne eller vise, hvor meget, der faktisk er på kulturdagene i år.</p><p id="p9"><br /><em style="bold">Tre simple regler</em></p><p id="p10">De eneste krav for at være med i konkurrencen er, at filmen bliver optaget med mobiltelefon, at den er redigeret bagefter, og at den højst varer tre minutter.</p><p id="p11">Når videoen er færdig skal den oploades på Valby Kulturdages Facebookside. Deadline er fredag 9. september. Derefter bliver de bedste videoer udvalgt til en afstemning, hvor vinder, anden og tredjeplads kåres.</p><p id="p12"><br /><em style="bold">Fine præmier</em></p><p id="p13">Vinderen får en privat filmvisning i Valby Kino for sig selv og op til 53 venner. Der er film af eget valg fra det aktuelle program, samt popcorn og sodavand.</p><p id="p14">Vinderfilmen bliver naturligvis vist som forfilm på aftenen.</p><p id="p15">Andenpladsen bliver præmieret med et gavekort til Valby Kino for to personer samt en middag på en restaurant i Spnideriet.</p><p id="p16">Tredjepræmien er et gavekort for to personer til Valby Kino.</p><p id="p1">STRATEGISK SPARRING: »Vil du være sparringspartner for Kultur Valby?« Det var et af budskaberne i august, da Kultur Valbys program for efteråret gik rundt i postkasserne hos valbyborgerne. Nu skal der nedsættes en bestyrelse for Kultur Valby, der får til opgave at sikre nytænkning og udvikling af det kommende kulturelle udbud i bydelen.</p><p id="p2">»Jeg forestiller mig en bestyrelse, der kan inspirere til nytænkning og udvikling på kultur-, fritids-og biblioteksområdet.</p><p id="p3">Det skal være en bestyrelse, der kan arbejde på et strategisk niveau og som forstår at sætte deres politiske eller kunstneriske kontakter i spil«, fortæller Signe Jarvad, der er chef for Kultur Valby.</p><p id="p4">Nedsættelsen af en bestyrelse kommer som et naturligt led i udviklingen af det organisatoriske grundlag for Kultur Valby, der siden januar 2011 har omfattet Prøvehallen, Valby Bibliotek, Valby Kulturhus og Vigerslev Bibliotek med den ambition at tilbyde sammenhængende kulturtilbud fra litterære oplevelser over bogudlån, teater, nycirkus, musik og børnekultur til idrætsoplevelser.</p><p id="p5">Den nye bestyrelse vælges på et valgmøde på mandag den 14. november, kl. 19.00 i Valby Kulturhus. Er det noget du vil involvere dig seriøst i, så mød op og meld dig under de kulturelle fremtidsfaner.</p><p id="p1">SKAL VÆRE NEMT: Vejen til bæredygtighed er et lang og sejt træk. Men med Valby Lokaludvalgs opdaterede version af folderen Guide til grønne indkøb i Valby, er et lille skridt på vejen taget. Folderen er en lokal guide, der viser forbrugerne hen til de butikker i Valby, der sælger produkter med økologimærker, miljømærker eller andre mærker, som sikrer, at der tænkes særligt på miljø, klima og sundhed: »Hvis man vil undgå for mange kemiske stoffer, skal man gå efter de miljøvenlige varer, når man handler. De er bare ikke altid lige til at finde.</p><p id="p2">Det skal være nemt at finde de miljøvenlige varer. Det bliver det med vores nye guide, siger Dorte Grastrup-Hansen, der er miljømedarbejder i Valby Lokaludvalg.</p><p id="p3"><br /><em style="bold">Specialvarer</em></p><p id="p4">Den nye udgave af folderen, der udkom første gang i 2006, sætter særlig fokus på forbrugsvarer, som man ikke umiddelbart tænker over i forbindelse med økologi og miljø: »Der er mange gode miljøvenlige varer, som kan købes lokalt, men det kan godt være svært at finde frem til specialvarer.</p><p id="p5">Hvor køber man fx miljømærket maling eller tøj? Det vil vi gerne hjælpe forbrugerne med i dagligdagen. Derfor denne folder,« siger Dorte Grastrup-Hansen. Folderen giver ligeledes en række gode miljøråd, og på bagsiden kan du læse mere om emnet kemikalier i hverdagen. Et emne der er særligt fokus på for tiden.</p><p id="p6">Folderen bliver lanceret lørdag den 2. juni kl. 12-13 ved indgangen til Kvickly i Spinderiet.</p><p id="p7">Her kan du få guiden plus en såkaldt " trolley coin". En trolley coin er en særlig mønt, der kan bruges til supermarkedernes indkøbsvogne. Den passer perfekt i et nøglebundt, og tanken er, at man altid en mønt ved hånden, når der skal bruges en indkøbsvogn.</p><p id="p8">Hvis du ikke når forbi Spinderiet lørdag den 2. juni, kan du altid hente folderen i Valby Lokaludvalgs sekretariat i Kulturhuset på Toftegårds Plads. Folderen kan også fås på biblioteket og -selvfølgelig -i mange af de butikker, der er omtalt i folderen.</p><p id="p1">Bestyrelsen og direktionen for Carlsberg-koncernen i København har i de senere år mere end en gang haft en lukning af tapperiet i Valby oppe og vende.</p><p id="p2">Baggrunden var bl.a. en alt for stor overkapacitet med to tapperier i Danmark.</p><p id="p3">Men selv om beslutningen aldrig er blevet taget, så mener iagttagere i den internationale bryggeribranche, at det set med økonomiske briller ville være oplagt for Carlsberg udelukkende at satse på sit store supermoderne ølbryg-geri i Fredericia. Her ligger også det Carlsberg-ejede Coca-Cola-tapperi.</p><p id="p4">Et bryggeri midt i en storby er på mange måder en gammeldags placering af en moderne industrivirksomhed. I Fredericia, hvor Arlas kæmpe ostemejeri og en række andre store virksomheder er placeret, ligger det til gengæld centralt og midt i landet. Virksomhederne udnytter logistikken og de gode jernbane- og vejforbindelser i det jyske trekantsområde.</p><p id="p5">Men hidtil har Carlsberg-ledelsen bevidst undladt at tage beslutning om en bryggerilukning i Valby. Bevarelsen af det gamle tapperi sker ganske givet især af historiske grunde, fordi det var her dansk øls berømte fader, J. C. Jacobsen, startede Carlsberg i 1800-tallet.</p><p id="p6">Bestyrelsen for Carlsberg med de fine professorer fra Carlsbergfondet i spidsen føler et loyalt ansvar over for den gamle Jacobsen. Flytter Carlsberg ud af Valby, har Carlsberg ingen historie mere, vil mange med rette sige. At Carlsberg-ledelsens hjerte banker for Valby viser opførelsen af et af verdens største mikrobryggerier til tapning af specialøl i tilknytning til Carlsbergs museum.</p><p id="p7">Mikrobryggeriet i Valby ventes færdig til sommer.</p><p id="p8"><br /><em style="bold">Fokus på Fredericia</em></p><p id="p9">»Det er i Fredericia, vi vil fokusere de primære investeringer. Vi har ingen konkrete planer om at lukke i Valby,« siger direktør Jørn Tholstrup Rohde fra Carlsberg Danmark A/S på spørgsmålet, om der er overvejelser om lukning i Valby.</p><p id="p10">Koncernen har på sine store markeder udnævnt et ankerbryggeri og et støttebryggeri. I Danmark er det henholdsvis Fredericia og Valby.</p><p id="p11">Mens tapperiet i Fredericia på helårsbasis i 2004 udnyttede 85 procent af sin kapacitet, lå udnyttelsesgraden på blot 66 procent i Valby. I højsæsonen, dvs. sommeren, kører bryggeriet i Valby på fuldt tryk, dvs. 100 procents udnyttelse.</p><p><a target="_blank" href="http://woview.infomedia.dk/?url=http://www.berlingske.dk/business/artikel:aid=544144&amp;OpointData=d107e692ab586352bd1a5af8baf9ff94JmlkX3NpdGU9MTIxJmlkX2FydGljbGU9MTEzODg2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Berlingske.dk</a></p><p id="p1">Valby er et af Københavns store byudviklingsområder, med en befolkning på 52.809 og som fortsat er opadgående.</p><p id="p2">Udviklingen koncenterer sig hovedsageligt i Valby Syd, der udgøres af FL Smidth-området, det tidligere Grønttorvsområde (Ny Valby), Ny Ellebjerg og Valby Idrætspark. Her opleves en rivende udvikling, især i forhold til opførelse af boliger. Omdannelsen af de gamle industriarealer til blandet erhverv og bolig, giver et spændende byområde med en blandet karakter.</p><p id="p3">Mange kontorbyggerier er blevet opført på de stationsnære grunde i Valby Syd, der ligger i tilknytning til Ny Ellebjerg station. Stationen er igang med at blive udbygget, så den bliver et af landets største trafikknudepunkter. Metro til Ny Ellebjerg vil give 41.000 flere daglige påstigere i Metroen, heraf 27.000 på den nye strækning i Sydhavn. Sydhavnsmetroen forventes at stå færdig i 2023.</p><p id="p4">Udviklingen af den nye infrastruktur i Valby og den korte afstand til Københavns centrum skaber grundlag for en fortsat storstilet byudvikling, både hvad angår boliger, kontorer, butikker og offentlige institutioner. Den samlede udvikling af Valby Syd, beløber sig til i alt 15 milliarder kr. fordelt på 325.000 kvm boliger og 325.000 kvm erhverv.</p><p id="p5"><br /><em style="bold">09.00</em></p><p id="p6"><br /><em style="bold">Registrering og morgenmad</em></p><p id="p7"><br /><em style="bold">09.30</em></p><p id="p8"><em style="bold">Velkomst</em></p><p id="p9"><br /><em style="bold">09.35</em></p><p id="p10"><br /><em style="bold">Udvidelse af togstation og metro i Valby</em></p><p id="p11">Metro til Ny Ellebjerg vil give 41.000 flere daglige påstigere i Metroen, heraf 27.000 på den nye strækning i Sydhavn. Sydhavnsmetroen forventes at stå færdig i 2023. Hvad er status på projektet, og hvordan ser tidsplanen ud? Hvordan bidrager Ny Ellebjerg til afviklingen af den kollektive trafik?</p><p id="p12"><br /><em style="bold">10.00</em></p><p id="p13">Markedet for erhvervsejendomme og boligejendomme i Valby</p><p id="p14">Med de mange stationsnære områder, især i byudviklingsområdet Valby Syd, er der lagt op til udvikling af erhvervsbyggeri og boligbyggeri. Hvordan udvikler erhvervs- og boligmarkedet sig i Valby i forhold til prisniveau, efterspørgsel og liggetider, og hvilke områder er særligt attraktive?</p><p id="p15"><br /><em style="bold">10.25</em></p><p id="p16"><em style="bold">Ny Valby</em></p><p id="p17">Ny Valby, det tidligere Grønttorvet, bliver en helt ny bydel baseret på en ny byplan. Arealet er 160.000 kvm med en byggeret på næsten 240.000 kvm. Der er tale om 2.000 blandede enheder blandt andet med rækkehuse og 5 højhuse på 50-80 meter. Derudover kommer der 2 børneinstitutioner, butikker, caféer og formentlig også kontorer samt en park på 19.000 kvm. Hvad er status på projektet, og hvordan ser tidsplanen ud? Hvordan vil Ny Valby bidrage til byudviklingen i området? Hvem er målgruppen for boligerne?</p><p id="p18"><br /><em style="bold">10.50</em></p><p id="p19"><em style="bold">Kaffepause</em></p><p id="p20"><br /><em style="bold">11.20</em></p><p id="p21"><br /><em style="bold">Skybrudstunneller til 300 millioner</em></p><p id="p22">Der planlægges et skybrudstunnelsystem, der omfatter etablering af en tunnel på 1,3-1,5 km med en diameter på 2,5-3 m samt et antal skakte. Tunnelen skal løbe fra den sydlige del af Valby til Kalveboderne. Formålet med etableringen er at reducere gener og skader i forbindelse med skybrud, samt minimering af opstuvning af regnvand i terræn. Hvor meget regnvand kan systemet håndtere? Hvad er status på arbejdet, og hvordan ser tidsplanen ud? Hvordan kan et skybrudstunnelsystem bidrage til byudviklingen i Valby?</p><p id="p23"><br /><em style="bold">11.45</em></p><p id="p24"><em style="bold">Valby Maskinfabrik</em></p><p id="p25">På den tidligere FL Smidth-grund er der ved at opstå en ny bydel, Valby Maskinfabrik, mellem Toftegårds Plads, Vigerslev Allé og Gammel Køge Landevej. Der kommer boliger, butikker, erhverv og grønne pladser. Et af projekterne omfatter opførelse af 10.000 kvm boliger som åben karrébebyggelse ved Gammel Køge Landevej. Der etableres erhverv i en del af stueetagen. Der opføres op til 6 etager samt penthouse. Der er udarbejdet en masterplan for området. Hvilke retningslinjer og principper udstikker masterplanen, og hvilket arkitektonisk greb er valgt? Hvordan skal Valby Maskinfabrik fremstå, når det er færdigbygget?</p><p id="p26"><br /><em style="bold">12.10</em></p><p id="p27"><br /><em style="bold">Ungdomsboliger til 73 millioner</em></p><p id="p28">Der planlægges 137 ungdomsboliger i Valby Idrætspark med et samlet areal på ca. 5.500 kvm. Boligerne er indrettet, så de kan funktionsopdeles mellem køkken, ankomstzone og opholdszone. Området omkring boligerne har et stort potentiale for idræt og kultur. Hvordan kan ungdomsboligerne bidrage til området omkring Valby Idrætspark? Bliver der bygget nok ungdomsboliger i København, og hvad er status for projektet?</p><p id="p29"><br /><em style="bold">12.35</em></p><p id="p30"><br /><em style="bold">Spørgsmål og afslutning</em></p><p id="p31"><br /><em style="bold">12.40</em></p><p id="p32"><em style="bold">Frokost</em></p><p id="p1">Strålende sol og et flot program, der blev åbnet af den supermusikalske og populære Pernille Højmark og Sweethearts, gjorde Valby Kulturdage 2010 til en mega-succes.</p><p id="p2">Fra første nummer swingede og gyngede det i Valby Langgade.</p><p id="p3">Lokaludvalgets formand Lisbeth Ritter, havde i sin åbningstale tidligt fredag aften sagt, at hun glædede sig til at danse i gaden fredag aften, når Sweethearts spillede.</p><p id="p4">-Men det måtte jeg opgive. Der var simpelthen ikke plads til at danse foran scenen, så mange mennesker var der. Men det er jo herligt, at det er den store interesse og et begejstret publikum, der gør, at man må opgive at danse i gaden, sagde Lisbeth Ritter.</p><p id="p5">Hvor mange, der besøgte Valby Langgade, Tingstedet, Spinderiet, Porcelænstorvet og scenerne ved Annexstræde og Gl.</p><p id="p6">Jernbanevej, er der ikke et præcist tal på. De mest moderate anslog godt 30.000 besøgende.</p><p id="p7">Men Mr. Valby - alias den mangeårige formand for Lokaludvalget, Ejnar Jensen -anslog, at op imod 50.000 mennesker havde gæstet Valby i løbet af de tre dage, som byens bedste og største byfest varede.</p><p id="p8">Det gode sensommer-vejr og et attraktivt program tiltrak virkelig mange.</p><p id="p9"><br /><em style="bold">Det var bare flot! Og det siger alt</em></p><p id="p10">Og det siger alt om den gode stemning og det høje humør, at politiet i løbet af de tre dage ikke foretog én eneste anholdelse - eller måtte sende nogen til afkøling i detentionen.</p><p id="p11"><br /><em style="bold">Ingen ballade -Vi havde</em></p><p id="p12">-Vi havde naturligvis folk på plads under kulturdagene, men det er jo herligt at kunne konstatere, at der faktisk ikke var noget at komme efter for vore folk.</p><p id="p13">Fredag eftermiddag var optræk til uro ved Valby Langgade station, hvor en snes unge knægte, havde samlet sig - for at lave lidt rav i gaden. Men vore folk var på plads - og kunne tage uroen i opløbet, siger Henning Munk Plum fra Valby Nærpoliti til Lokalavisen. Lokaludvalget i Valby havde som arrangør af kulturdagene - for en sikkerheds skyld - entreret med et privat sikkerhedskorps.</p><p id="p14">-Men de kom heller ikke i aktion, alt gik glat og problemfrit.</p><p id="p15">Ren ro og fordragelighed, selvom vi var rigtig mange mennesker i Valby, siger Lokaludvalgets formand Lisbeth Ritter.</p><p id="p16">Andre kendere konstaterede, at selvom der var rekord-mange besøgende til Kulturdagene, så er der alligevel så god plads, at ingen bliver klemt og mast i gaden.</p><p id="p17">-Man kan trække vejret og bevæge sig rundt uden at føle, at man har nogen hængende på ryggen. Der er simpelthen en fin balance mellem det rum og den plads, der er i Valby - og de tusinder, der går gennem gaden, handler og nyder de mange forskellige slags underholdning, der går over scenerne, som det blev sagt af flere lokaludvalgsmedlemmer.</p><p id="p1">Politi og redningsfolk er færdig med arbejdet på Valby Station, der igen åbnes op for al togtrafik. Det oplyser Københavns Politi.</p><p id="p2">Sporet har været lukket, siden en person tirsdag omkring klokken 13.30 blev ramt af et lyntog. Det oplyser DSB, som fik meldingen om ulykken klokken 13.40.</p><p id="p3">Personpåkørslen fik ikke væsentlige konsekvenser for togtrafikken til og fra København, da lyntogene blev sendt uden om Valby og til Ny Ellebjerg. Herfra har passagerer, der skulle til Valby, tage S-toget, som ikke har været påvirket af personpåkørslen.</p><p id="p4">Københavns Politi oplyser, at den påkørte person er afgået ved døden. Intet tyder på, at der ligger en forbrydelse bag ulykken.</p><p id="p5">BNB</p><p id="p1">PÅ VÆGGEN: Kunne du tænke dig at få Valby på væggen hjemme i dagligstuen, på kontoret eller i børneværelset? Så har du muligheden. Designkunst. dk, der for nogle år siden startede med en Amager-serie bestående af plakater fra Kastrup, Amager Standpark, Dragør, Tårnby, Ørestad, Islands Brygge, Christianshavn og Amagerbro, lokker nu med en Frederiksberg-plakat.</p><p id="p2">»Sommerkoncerter, filmproduktion, cafeer og Valby Bakke.... Listen er lang når det kommer til opblomstrende Valby og atmosfæren er ikke til at tage fejl af. Her en by, hvor du kan finde alt -både det gamle og det nye, og det gør det til en virkelig smuk by at bo i« skriver værkets designer, Stefan Cantagallo, som er født og opvokset i Kastrup.</p><p id="p3">Man kan sikre sig Valby-plakaten -indrammet -i flere størrelser. Og plakaten bestilles på www.</p><p id="p4">designkunst.dk.</p><p id="p1">100 PROCENT: I alt 100 københavnere, der hver især skulle illustrere en procent af hovedstadens indbyggere har været udstillet på Københavns Museum.</p><p id="p2">Nu er de lokale repræsentanter fra Valby imidlertid ' hjemme' for en stund.</p><p id="p3">»Det er en rigtig fin mulighed for at få en udstilling ind i biografen. Så det var uden tøven, vi takkede ja til at stille dem op,« fortæller Lisbetht Ritter, der er daglig leder i Valby Kino.</p><p id="p4">I alt er der ni valbyborgere, der har deltaget i projektet, da Valbys indbyggere udgør samlet set ni procent af københavnerne.</p><p id="p5">Det er fotograf Maja Nydal Eriksen, der har bedt de 100 københavnere om at fortælle, hvad der skiller dem ud fra resten af den brogede flok af københavnere.</p><p id="p6">De 100 portrætter har siden juni i år været udstillet på Københavns museum, men nu kan ni procent af udstillingen opleves i Valby Kino.</p><p id="p7">»Jeg synes, det er en interessant udstilling, og det er en sjov mulighed, at se deltagerne fra Valby skilt ud for sig selv,« siger Lisbeth Ritter.</p><p id="p1">Store Valby: Fra på mandag den 1. juni vil Store Valby Vandværks kunder få leveret drikkevand af Roskilde Forsyning.</p><p id="p2"> - Vi glæder os til at tage godt imod de 141 nye kunder. I den kommende tid vil kunderne i området rundt om Store Valby Vandværk opleve, at vi arbejder i området. Det gør vi for at sikre en god og stabil vandforsyning, siger forsyningschef Torben Christiansen.</p><p id="p3">Som noget af det første efter overtagelsen etableres nye forbindelser til Store Valby Vandværks ledningsnet. Derfor kan byens beboere opleve, at der både bliver arbejdet ved Bredekæret/Store Valbyvej og Ågerupvej/Toftemosevej.</p><p id="p4">Ved Bredekæret og Store Valbyvej har der indtil for nylig været vandledninger, der er blevet brugt til nødforsyning af vand. Den er nu blevet ændret til en fast vandforsyning. Der bliver også etableret en helt ny forbindelse til vandledningerne ved Ågerupvej og Toftemosevej i løbet af sommeren. Derudover vil der være nogle omlægninger af ledninger blandt andet rundt om vandværket.</p><block><p>Politiet tilbageholder til morgen omkring 50 østeuropæere, efter at have ransaget en lagerhal i Valby i København. </p></block><p id="p1">Til gengæld vil et frasalg af en del af Carlsbergs arealer give et endnu ukendt beløb i kassen hos bryggeri-giganten.</p><p id="p2">- Lukning af bryggeriet i Valby koster 240 medarbejdere jobbet frem til 2008, sagde Carlsbergs danske direktør, Jørn Tolstrup, på et pressemøde tirsdag.</p><p id="p3">Carlsberg satser på at sælge 190.000 kvadratmeter af det samlede areal på 320.000 kvadratmeter.</p><p id="p4">Med lukningen for brygning i Valby står bryggeriet i Fredericia til at blive opgraderet.</p><p id="p5">- Investeringen på 800 mio. kr. skal gøre Fredericia bryggeri til det mest moderne i Europa, lød det fra direktøren.</p><p id="p6">Der vil dog fortsat være 800 medarbejdere i Valby.</p><p id="p7">- Carlsberg-ånden vil blive i Valby blandt andet med de historiske bygninger, sagde koncernschef Nils Smedegaard Andersen.</p><p id="p8">Om de frasolgte arealer skal give plads for boliger eller erhvervsbyggeri vides endnu ikke, ligesom værdien af arealerne er ukendte.</p><p><a target="_blank" href="http://woview.infomedia.dk/?url=http://www.berlingske.dk/business/artikel:aid=699514&amp;OpointData=c4e4ce7f1037a0da0105641410b64ed3JmlkX3NpdGU9MTIxJmlkX2FydGljbGU9MTczNTUxJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Berlingske.dk</a></p><p id="p1">Ebbe Skovdahls styrkede tropper har arbejdet hårdt hele vinteren for at gøre truppen klar til forårets nedrykningskamp, og Frem starter efter planen hårdt ud med mestrene fra FC København i et hovedstads-derby, som Valby-klubbens PR-afdeling har tildelt navnet Klassekampen.</p><p id="p2">Alle anstrengelserne kan dog vise sig forgæves, hvis det kolde vejr fortsætter og Valby Idrætsparks græstæppe må erklæres uegnet til fodbold på lørdag eftermiddag.</p><p id="p3">Derfor har Frem, der ikke har varme i sin hjemmebane på Julius Andsersens Vej, været nødt til at købe et stort tæppe, som Valby Idrætspark bliver puttet under hver aften, når solen går ned.</p><p id="p4">I dagtimerne arbejdes der med banen, men i nattetimerne bliver den altså beskyttet under et stort tæppe, der holder den værste frost borte og holder på den smule varme, der er i græsset.</p><p id="p5">Frem håber på at kunne åbne dørene for mere end 10.000 tilskuere til kampen imod FCK i Valby på lørdag.</p><p id="p6">Sæsonens første kamp imellem det to hold endte 2-0 til FCK i Parken.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=40138&amp;OpointData=3780ed13eef7e7eaf48836d186c48c5fJmlkX3NpdGU9OTIzMCZpZF9hcnRpY2xlPTQ2NTMyJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Bolddk.com</a></p><p id="p1">Hvad er det bedste ved at bo i Valby? »At her er alle slags mennesker.</p><p id="p2">Vi er en landsby i storbyen, der skal rigtigt meget til at tvinge én ud over bakken.« Hvad er det værste ved at bo i Valby? »Trafikken gennem byen er slem. Og lige nu siges det, at der er en børnelokker her i kvarteret ved Vigerslevvej.</p><p id="p3">Vores skolelærere sender advarsler ud til os, det er væmmeligt.</p><p id="p4">« Hvordan bruger I byen? »Trods glæden over Spinderiet gør vi alt for at holde liv i de små charmerende butikker ved at handle meget hos dem.« Bør noget i Valby fredes eller rives ned? »Autoværkstedet ved Nordisk Film nede bag Irma midt i byen burde laves om til et kultursted med lækre gallerier og musikcafe med levende musik og et fedt flygel.</p><p id="p5">Med sådan en central beliggenhed ved filmområdet og tæt på Tingstedet ville stedet have alle forudsætninger for at blive et varmt sted. Vi håber, at kunstnere og ildsjæle i og omkring Valby snart kan finde ud af at sætte hinanden stævne og få det etableret. Der skal ikke være fine rammer, for Valby jo som New Yorks Greenwich Village.« Hvor vil I tage gæster med hen? »Vi skal på sticks'n'Sushi, og frokosten skal vi have på Bjælkehytten. Og så bruger vi tit Hotel Fy og Bi, når tilrejsende musikere, som vi samarbejder med, skal overnatte.« els.</p><p id="p1">Foråret så sagte kommer; og det er ikke lutter lagkage, her hvor sneen ikke længere kan skjule Valbys henkastede affald.</p><p id="p2">Derfor synes man i Valby Lokaludvalg -som enhver anden husstand i bydelen -at det er blevet tid til den Store årlige Forårsrengøring, så Valby kan gå sommeren i møde lidt renere.</p><p id="p3">Planlægningen er i fuld gang og arrangørerne har allerede delt Valby op i 10 indsamlingszoner, der vil være bemandet af en indsamlingsleder, som vil sørge for at uddele veste, indsamlingsposer og affaldstænger. Alle har dermed mulighed for at hjælpe med at samle affald i deres eget lokalområde.</p><p id="p4">Du kan tilmelde dig på thomas@miljopunkt-valby. dk eller telefonisk til sekretariatet for Valby Lokaludvalg på telefon 36 180 190. Ved tilmelding vil du få oplyst, hvor der er en indsamlingspost i dit nærområde, hvor du kan hente grej på dagen.</p><p id="p5">Men tilmeld dig allerede idag, så du ikke glemmer det.</p><p id="p6">Og glem heller ikke sidste uges opfordring her i bladet om at sende os foto af »svinagtige« steder i bydelen, som trænger til en kærlig hånd, når det går løs søndag den 18. april. Så frem med kameraet eller mobiltelefon, og afsted med billedet til fls@bl.</p><p id="p7">dk.</p><p id="p1">ÅBNINGSTID: Det gik alt sammen stærkt fra ideen om Valby Torvehaller var født, til byggeriet gik i gang. Men en torvehal med næsten 30 forskellige salgsboder, spisesteder, lounge-område og udeareal banker man ikke op hen over sommeren.</p><p id="p2">Slet ikke, hvis det når at blive sommerferie. »Det har i hvert fald ikke skortet på udfordringer.</p><p id="p3">Der har været mange i gang med arbejdet på samme tid, hvilket selvfølgelig giver en slags udfordringer. En anden slags er, at vi skal bruge rigtig meget strøm til at drive alle køkkenerne, og vi har simpelthen haft brug for kraftigere strømføring,« fortæller daglig leder af Valby Torvehaller, Birgitte Nyboe.</p><p id="p4">Seneste udfordring kom så sent som i starten af ugen, hvor det viste sig, at den tilstrækkelige mængde netforbindelse til kasseautomaterne ikke kan være klar før i næste uge.</p><p id="p5">»Ellers bliver alt så godt som klar i denne uge. Vi holder fast i den officielle åbningsreceptionen på fredag, hvor vi har inviteret en række gæster, men den endelige åbning bliver først i slutningen af næste uge,« fortæller Birgitte Nyboe.</p><p id="p6"><br /><em style="bold">Ingen konkurrent</em></p><p id="p7">Der er styr på alle stadeholderne, der både byder på specialiseret vinhandel, chokolade og masser af portugisisk mad og specialiteter.</p><p id="p8">»Det har været en hård udvælgelsesproces, hvor vi har måtte sige nej til mange. Der skal være en sammenhæng i de stader, man finder her. Og så vil det jo for eksempel ikke give nogen mening at have sushi, når vi er nabo til Sticks &amp; Sushi. Ligesom vi heller ikke skal have blomsterhandel, når der ligger en fantastisk en af slagsen lige ovre i Spinderiet,« siger Birgitte Nyboe.</p><p id="p9">Nogle butikker vil dog ramme i krydsfeltet. For eksempel kommer der en ostehandel, og mange har været bekymrede for om det bliver en konkurrent til Valby Ostelager.</p><p id="p10">»Vi skal være med til at skabe liv i Valby, og det sidste vi vil er at konkurrere mod de butikker, der allerede ligger her. Ostebutikken i Valby Torvehaller skal satse på en anden type oste end butikken på Valby Langgade,« siger Birgitte Nyboe.</p><p id="p11"><br /><em style="bold">En landsby har et marked</em></p><p id="p12">Sliddet har været langt, udfordringerne store og forsinkelserne flere end planlagt.</p><p id="p13">Når dørene endelig bliver åbnet, efter planen den 5. september, er det lige inden sommeren går på hæld. Og for byens nye marked har det også betydning.</p><p id="p14">»Der er mange, der glæder sig til vi åbner. Det gør vi også.</p><p id="p15">Valby har på mange måder en landsbystemning over sig, og en ordentlig landsby skal selvfølgelig have et marked.</p><p id="p16">Og ligesom på landsbymarkederne, så bliver der forskellige tilbud afhængig af årstid.</p><p id="p17">Udenfor skal der for eksempel være caféborde om sommeren og andre aktiviteter om vinteren.</p><p id="p18">Juletræssalg, måske,« siger hun.</p><p id="p1">-Der er under Ejner Jensens ledelse skabt en smuk tradition for, at Valby taler med en stemme. Det skal bydelen fortsat. Det er en forudsætning for, at vi kan råbe både Folketinget og Københavns Rådhus op. Men vi må ikke misforstå, at vi ikke kan tage en offentlig debat. Vi kan se forskelligt på skolebyggeri, på trafik og miljøpolitik. Men vi bliver nødt til at blive enige til sidst. For ellers er der ikke en eneste, der vil lytte til os, siger Karsten Madsen.</p><p id="p2">Han har nu sendt en opfordring til de to formandsemner, Michael Fjeldsøe ( SF) og Lisbeth Ritter, Valby Grundejerforening socialdemokrat) om at bruge den næste måned på at inden det konstituerende møde i marts i fællesskab at udarbejde et forslag til struktur omkring Lokaludvalgets arbejde, som kan vinde bred tilslutning: -Hvis de to kan finde ud af, hvordan vi skal arbejde de næste fire år, har vi forudsætningen for fælles optræden.</p><p id="p3">Men det er legalt at være uenige og se forskellige løsninger.</p><p id="p4">Debatten er demokratiets forudsætning, siger Karsten Madsen.</p><p id="p5">I sin henvendelse peger han på, at Valby Lokaludvalg skal have en idrætsgruppe/ udvalg og en en erhvervsgruppe/ udvalg: -Det ene skal sikre, at vi i idrætsbydelen Valby for første gang får en samlet strategi for idrættens udvikling.</p><p id="p6">Erhvervsudvalgets vigtigste opgave bliver at sikre at bydelens kvarterer ikke dør ud. -Vi skal holde liv i Vigerslev, Folehaven, Valby Langgade og området omkring Ålholm. Vi skal sikre virksomheder slår sig ned i bydelen, så vi kan tilbyde arbejdspladser til de forhåbentlig mange, der gerne vil bo i Valby, siger Venstres medlem af udvalget. Derudover peger han på skolepolitik, trafikpolitik, kulturstrategi, ældreoffensiv og fokus på svage medborgeres forhold, som noget af det vigtigste.</p><p id="p7"><br /><em style="bold">Skal dele indflydelsen</em></p><p id="p8">-Men nøglen er, at vi deler indflydelsen ud på mange, der repræsenterer forskellige politiske holdninger.</p><p id="p9">F. eks. vil liberale og borgerlige partier altid være langt nede i rækken i bydele som Valby og Sydhavnen. Det er imidlertid vigtigt, at der lyttes til alle og ingen majoriseres.</p><p id="p10">Det har Ejner forstået bl. a. ved at gøre Venstres repræsentant til næstformand. Det er ikke nødvendigvis den konstruktion, der er den rigtige, selv om man også har den hos vore naboer i Kgs.</p><p id="p11">Enghave. Men tankegangen er rigtig. Som jeg kender de to formandsrepræsentanter er den tankegang dem ikke fremmed, siger Karsten Madsen.</p><p id="p1">»Da jeg flyttede herud, var folk meget nervøse. På det tidspunkt var der  ikke meget andet end værtshuset »Venners hjem« og mig.«</p><p id="p2">Sådan siger galleristen Christian Chapelle fra Mogadishni, der hidtil har  været alene om at markere samtidskunsten i Valby.</p><p id="p3">Nu får han selskab af to artsfæller, Helene Nyborg og Kim Bendixen, der fra  hver deres galleri vil være med til at gøre den tidligere fabrik på Carl  Jacobsens Vej til et samlingssted for eksperimenterende kunst.</p><p id="p4">»Valby er et meget potentielt område. Folk har endnu ikke de samme  forventninger, som hvis de tager ud på Islands Brygge. Det skaber nogle  friere rammer, som jeg gerne bruge til at vise anderledes kunst,« fortæller  Helene Nyborg, der især satser på »Funky fucturistic« – værker, der laves  med utraditionelle materialer og fortæller om samfundet i dag.</p><p id="p5"><em style="bold">Valby giver respekt</em></p><p id="p6">Historien om gallerierne i Valby er også historien om høje  huslejepriser og få penge. Alle tre gallerister understreger dog, at de  store lokaler og de rå omgivelser ved den nedlagte fabrik har haft stor  betydning for deres valg af adresse.</p><p id="p7">»Jeg tror, at der er nogle ting, der giver respekt i miljøet. At du ved  noget om kunst – og at du tør tage nogle chancer. Hvis man f.eks. tænker  anderledes og flytter et andet sted hen, så forventer folk også nogle andre  ting af dig,« siger Christian Chapelle, der satser på kunstnere som Fie  Norsker, Julie Nord og Andreas Schulenburg.</p><p id="p8">Hans nye genbo, Kim Bendixen, byder blandt andet på Torben Ribe, Johan  Nobell og Jonas Hviid Søndergaard.</p><p id="p9">»Vi har nogenlunde den samme profil, og det skal klart udnyttes,« forklarer  Kim Bendixen, der blandt andet regner med, at de tre gallerier vil holde  fællesåbent om torsdagen, så man ikke kommer i karambolage med gallerierne i  Indre By.</p><p id="p10">  Trods intentionen om at undgå konkurrencen fra Islands  Brygge har gallerierne i Valby ved en tilfældighed lagt årets første  ferniseringer på samme dag som mange af deres københavnske kollegaer.</p><p id="p11">Den uheldige planlægning bliver dog taget med ro.</p><p id="p12">Der er nemlig sket lidt i Valby, siden Mogadishni og »Venners hjem« blev  naboer.</p><p id="p13">»Det er klart, at når der pludselig ligger tre gallerier på en adresse, så  trækker man flere folk til. Samtidig er området ved at blive et kulturelt  samlingspunkt. Emmerys er rykket ned på Carl Jacobsens vej, og bladet »Penge  og Privatøkonomi« har udråbt Valby til det nye satsningsområde. Det er ikke  til at sige, hvad der vil ske i fremtiden, men de næste fem-seks år vil det  helt klart være mere afslappet end på Islands Brygge«, konstaterer Christian  Chapelle.</p><p id="p14"><a href="mailto:saal@berlingske.dk">saal@berlingske.dk</a></p><p id="p15"><a href="http://www.mogadishni.com">www.mogadishni.com</a></p><p id="p16"><a href="http://www.helenenyborg.com">www.helenenyborg.com</a>/</p><p id="p17">Mere om gallerierne </p> <hl2>Fakta: Kunst på Carl Jacobsens Vej </hl2> <p id="p1">Mogadishni, Carl Jacobsens Vej 16. opgang 6. 3. sal. Tirsdag - fredag  11-16. Lørdag 12-15.</p><p id="p2">Helene Nyborg Conmteporary, Carl Jacobsens Vej 16. opgang 6. 2. sal. Tirsdag  - fredag 12-17. Lørdag 12-15.</p><p id="p3">Bendixen Contemporary Art, Carl Jacobsens Vej 16. opgang 6. 4. sal. Tirsdag  - fredag 12-17. Lørdag 11-14</p><p id="p1">SKOLEFODBOLD: Da Johannesskolen fra Frederiksberg torsdag i sidste uge vandt den 49.</p><p id="p2">udgave af Ekstra Bladets skolefodboldturnering med en 4-1 finalesejr i Parken over Hjørring Private Realskole, havde Valby en lille fod med i spillet.</p><p id="p3">Således slår to af Johannesskolens spillere i startopstillingen til dagligt deres folder på fodboldbanerne Valby Idrætspark.</p><p id="p4">Philip Oslev Nzeyimana repræsenterer Boldklubben Frem, mens Malthe Noblet tørner ud for Fremad Valby.</p><p id="p5">bob.</p><p id="p1">Klimaet er for alvor på dagsordenen i disse dage. Og også i Valby og omegn kan man få gode klimavenlige oplevelser.</p><p id="p2">Miljøpunkt Valby anbefaler følgende i den næste uge: Deltag i den store folkelige og fredelige klimamarch lørdag den 12. december kl. 13 fra Christiansborg Slotsplads til Bella centeret. Vis politikerne at du støtter op om kravet om politisk handling.</p><p id="p3">Tirsdag den 15. december kl. 10 byder Nordisk Film på gratis rundvisning på engelsk i deres historiske filmstudier.</p><p id="p4">Nordisk Film tager også klimahensyn og er bla.</p><p id="p5">tilmeldt Københavns Kommunes klima+ ordning. Tilmelding er ikke nødvendig.</p><p id="p6">Mødested er Nordisk Films indgang, Mosedalvel 14.</p><p id="p7">Onsdag den 16. december kl. 15 er der rundvisning på engelsk ved Prøvehallens solcellegavl og klimaanlæg.</p><p id="p8">Tilmelding er ikke nødvendig.</p><p id="p9">Mødested er foran Prøvehallen ved Spinderiet.</p><p id="p10">Onsdag den 16. december er desuden international Sluk Lyset dag. Miljøpunkt Valby henviser til WWF Verdensnaturfondens opfordring om at slukke lyset kl.</p><p id="p11">19-20.</p><p id="p12">Sammen med Valby Kulturhus inviterer Miljøpunkt Valby desuden til story telling og koncert med Vokalkompagniet - se omtale andet sted i bladet.</p><p id="p13">Det folkelige og alternative klimatopmøde Klimaforum09 i DGIByen byder på udstillinger, oplæg, taler, musik, teater, folkekøkken og andet sjov. Der er gratis adgang og åbent kl. 9-22 indtil den 18. december.</p><p id="p1">Forvaltningen kom langt om længe med et forslag til Teknik- og Miljøudvalget. Cykelruten var i orden, men den dejlige plads var blevet til en grusbelagt plads uden vedligeholdelse.</p><p id="p2">Forklaringen skulle være, at det lidt komplicerede lysanlæg på Valby Langgade ikke som planlagt skulle koste 2 mill. kr, men 4,2 mill. Det er svært at forstå, at prisen pludselig skulle blive mere end fordoblet. Det er uacceptabelt, at en fejlberegning i forvaltningen skulle medføre, at den længe ventede plads skulle reduceres til en grusplads. Det har vi politisk afvist, og nu er forvaltningen blevet bedt om at komme igen med et forslag, så vi får den længe ventede grønne plads. Alt andet vil være uacceptabelt. Det er slemt nok, at vi har skullet vente så længe med færdiggørelsen af den spændende cykelrute fra Nørrebro over Frederiksberg til Valby, men at vi skulle ende hele dette flotte projekt med en discountløsning i Valby vil være uforståelig.</p><p id="p3">Nu er forvaltningen sendt på hjemmearbejde. Det længe ventede projekt er flot på Nørrebro. Vi ventede på en bro over Åboulevarden. Ruten har fået et meget fint forløb gennem Frederiksberg. Nu skal afslutningen i Valby have samme kvalitet. Alt andet vil være uforståeligt. Vi skal have afslutningen af cykelforbindelsen, men vi skal også have den lovede plads mod Valby Langgade.</p><p id="p4"><br /><em style="bold">Johs. Nymark (A)</em></p><p id="p1">Det var her, Olsen-banden lagde skumle planer, og det er her, Nordisk Film gennem mere end 100 år har produceret nogle af dansk films største succeser.</p><p id="p2">Valby har i mange år kaldt sig selv for Danmarks første filmhovedstad, men i snart 40 år har man ikke kunnet gå i biffen i bydelen.</p><p id="p3">Men det kan man igen om tre uger, for der slår den nye Valby Kino dørene op til tre sale og 15 daglige forestillinger.</p><p id="p4">Og biografen kommer ikke til at ligne nogen af Københavns andre filmhuse, mener formanden for Valby Kino Fonden, Martin Boserup.</p><p id="p5">» Vi vil helst være vores egen.</p><p id="p6">Der er ikke andre biografer i København, der er drevet af 100 frivillige. Jeg tror, at vi mere bliver et supplement end en konkurrent til Imperial, Cinemaxx og alle de andre, « siger han.</p><p id="p7">Repertoiret vil bestå af 40 procent mainstream-film, mens resten bliver en blanding af blandt andet repriser, Bollywood og franske film.</p><p id="p8">Valby Kino har allerede planer om både babybio og seniorbio og samarbejde med lokale erhvervsdrivende om eksempelvis Bollywood-aften med middag på en lokal indisk restaurant og film i biffen.</p><p id="p9">» Jeg regner med, at vi åbner med seks film på programmet, tre spillefilm og tre kortfilm.</p><p id="p10">Men programmet er ikke færdigt endnu, « siger Martin Boserup.</p><p id="p11">Det er biografen heller ikke, selv om der kun er tre uger til premiere. De mange frivillige arbejder stadig i huset. Det tekniske udstyr leveres i næste uge, og om to uger skal stolene ind i salene.</p><p id="p12">» Vi er ikke helt klar endnu.</p><p id="p13">Men det bliver vi, « siger Martin Boserup.</p><p id="p14"><br /><em style="bold">Valby Kino</em></p><p id="p15">Valby Kino åbner i en gammel erhvervsejendom på Gl. Jernbanevej 40 i Valby.</p><p id="p16">Biografen får tre sale - to sale med 78 stole og en sal med 60 stole. Desuden indrettes der loungeområde, café og slikbutik i bygningen, og foyeren bliver indrettet, så den kan kombineres med koncert, foredrag og andre arrangementer</p><p id="p1">NEONDIGT: Det er et år siden, at Søren Ulrik Thomsen gik en tur i Valby på udgik efter en gavl til sit digt ' regn søvn blå kys'.</p><p id="p2">Digtet blev udgivet i 1982 og siden da, har han haft lyst til at få det bøjet i neon og sat på en gavl i byen.</p><p id="p3">Baggrunden for gåturen i Valby var, at Områdefornyelsen Gl. Valby havde indgået en aftale med Statens Kunstfond og Litteraturudvalget om tre gavludsmykninger, der alle skal etableres i Valby. De er en del af kunstprojektet ' Valby Fortællinger', hvor i alt 9 gavle og 7 facader bliver udsmykket.</p><p id="p4">Valby Fortællinger er et kunstprojekt, som Områdefornyelsen Gl. Valby har født sammen med en borgergruppe.</p><p id="p5">Udvalgte gavle udsmykkes med farver, ord og installationer og skal formidle de fortællinger, der findes i og imellem husene i bydelen.</p><p id="p6">FERNISERING. Søren Ulrik Thomsens digt på gavlen.</p><p id="p7">Herman Bangs Plads, onsdag 24. september, kl. 19.00.</p><p id="p1">Masser af glade fodboldspillere fandt vej til Valby Idrætspark, da alle 7:7 hold spillede deres sidste turneringskamp. Foto: Klaus Sletting Jensen</p><p id="p2">For første gang nogensinde sluttede alle 7:7 hold af på samme spillested, da DBU København havde lagt hele sidste spillerunde på Skandinaviens største spillested. 126 hold var med på dagen, hvor der blev spiller på 21 baner.</p><p id="p3">DBU København havde påsat dommere til alle kampe og dagen igennem var der god stemning på banerne og masser af smil fra de mere 2.000 spillere, som havde fundet vej til Valby Idrætspark.</p><p id="p4">På DBU Københavns Facebook-side eller Youtube-kanal kan du se video og billeder fra dagen.</p><p id="p5">Der skal lyde en stor tak til BK Frem, Fremad Valby, Valby Boldklub og de mange frivillige, som var med til at afvikle arrangementet. En særlig tak skal også lyde til de dommerne.</p><p id="p6">DBU København vil i den kommende tid evaluere arrangementet. Har man som klub ris eller ros er man velkommen til at skrive til Thomas Jensen - tjen@dbukoebenhavn.dk</p><p id="p7">Vi glæder os til næste år.</p><p id="p8"><br /><em style="bold">Skriv en kommentar</em></p><p id="p9"><br /><em style="bold">Skriv kommentar (Kræver login)</em></p><p id="p1">VALBY STATION: Er handicappet, har rollator, men kan ikke gå langt, så nu får jeg kun yderst sjældent brugt mit togkort, da jeg må en omvej med taxa til den den modsatte side af stationen, fordi der ikke er nogen ELEVATOR-ADGANG fra sydsiden.</p><p id="p2">Er det ikke meningen, at dem med barnevogn, cykel, tung bagage, kørestol/ rollator/ stok skal kunne bruge stationen fra sydsiden? Jeg har ønsket og bedt om dette med jævne mellemrum i 25 år, men intet er sket.</p><p id="p3">Valby er en stor station, så det er svært at forstå, at selv de mindste stationer på S-banen har bedre adgangsforhold end Valby. I samme åndedrag efterlyser jeg også den GANGBRO fra sydsiden til Spinderiet, som i en lokalavis blev stillet os i udsigt, da man begyndte at bygge indkøbscentret. Selv om dette ligger lige på den anden side af banen, fra hvor jeg bor, kan jeg ikke komme derover. Hvor er det ærgerligt! Er der mon ikke nogen, der kan trække i trådene for at få disse to tiltrængte forbedringer for en stor del Valby-borgere til at blive til noget?.</p><p id="p1">Det blev en bevæget weekend for projektleder Mia Nadia El Mousti, da hun forleden tog afsked med sit ambitiøse X-Valby projekt og alle de mange der gennem de sidste måneder har deltaget i X-Valby Eventrådet og de inspirerende workshops.</p><p id="p2">X-Valby finaleweekenden sluttede af med en koncert med Isam B, IdaAida og Lucy Love. Der var herlig stemning i Teatersalen, og barometeret blev skruet op til fest, da rapkometen Lucy Love spillede unik grime-rap. Og festen kulminerede på bedste vis, da to af Valbys egne unge raptalenter fra workshopkoncerten fik sidste musikalske ord.</p><p id="p3">Men forbi er ikke forbi. Tværtimod. Har du forslag til, hvad Valby Kulturhus fremover skal arrangere af tilbud for unge, så er du velkommen til at kontakte souschef Lars Becher på tlf: 3618 0182 eller på mail labechkff.kk.dk </p><block><p></p></block><p id="p1">De meget forskellige forslag lægger alle vægt på at skabe en levende bydel med gode byrum og gode forbindelser til det omgivende Valby, skriver Licitationen.</p><p><a target="_blank" href="http://woview.infomedia.dk/?url=http://www.idag.dk/artikel/VisArtikel.aspx%3FSiteID=ID%26Lopenr=80513006&amp;OpointData=00f489bcecd0e07aee3267de4106aa3aJmlkX3NpdGU9NzYzMCZpZF9hcnRpY2xlPTExNjIzJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på kildenavn</a></p><block><p>- Lukning af bryggeriet i Valby koster 240 medarbejdere jobbet frem til 2008, sagde Carlsbergs danske direktør, Jørn Tolstrup, på et pressemøde tirsdag. </p></block><p id="p1">NO SERVICE: Det var ikke de bedste forhold, som Valby Idrætspark bød publikum på, da kampen i Københavnsserien mellem hjemmeholdet fra Fremad Valby og Rønne skulle spilles.</p><p id="p2">Der var da taget nogle stykker med fra Rønne, og de gik lidt forvirrede rundt og kunne ikke finde ind i Valby Idrætspark, hvor Rønne spillede sidst, de to hold skulle mødes.</p><p id="p3">Der var nemlig lukket og slukket.</p><p id="p4">Forklaringen var, at der tilsyneladende kun må spille en enkelt kamp i weekenden i Valby Idrætspark, og da Frem havde reserveret før Fremad Valby, så måtte sidstnævnte og Rønne rykke ud på en af de almindelige baner på anlægget.</p><p id="p5">Det var der selvfølgelig ingen information om, så man kan ikke klage over servicen fra Valby Idrætspark: Der var nemlig ingen. I Fremad Valby er man uforstående overfor, at der kun må spilles en enkelt kamp på opvisningsbanen, og det kan man da godt forstå, men Lokalavisen forventer at få en fornuftig forklaring fra Valby Idrætspark.</p><p id="p6">Men kampen kom da i gang, og den gik godt fra starten for Rønne, der kom foran 0-1 efter et kvarter på et godt mål af Martin Andersen.</p><p id="p7">Herefter spillede Fremad Valby en af holdets virkelig gode kampe, men som Steen Faurskov fra klubben sagde bagefter, så nytter det jo ikke at spille pænt fodbold, hvis man ikke kan score mål.</p><p id="p8">Til gengæld var Rønne klogt spillende, og det var et godt stykke arbejde at holde føringen kampen ud.</p><p id="p9">Med sejren og de tre points byttede Rønne og Fremad Valby lige akkurat plads, så nu er det Rønne, der liggere på andenpladsen efter suveræne Frem.</p><p id="p10"><br /><em style="bold">Svær udekamp</em></p><p id="p11">Og den placering har Rønne ganske gode muligheder for at holde efterårssæsonen ud, for de sidste tre modstandere er alle til at tale med, selv om alle ved, at der ikke findes lette kampe i årets Københavnsserie.</p><p id="p12">På lørdag kl. 13.30 skal Rønne fB spille på hjemmebane mod Fix, og her er det hjemmeholdet der er favorit.</p><p id="p13">Det samme er Rønne i næste runde, hvor holdet også er på hjemmebane og denne gang mod KB, der bestemt ikke udgør nogen større fare for hjemmeholdet. Sværeste opgave bliver den sidste udekamp mod Tårnby FF, der slog KB i denne runde. Alligevel spår vi, at Rønne får samlet nok points sammen i de sidste runder, så hele holdet kan danse om juletræet, mens de er på andenpladsen i Københavnsserien.</p><p id="p1">To personer er blevet ramt af knivstik ved en spillekiosk på Valby Langgade 197 i København.</p><p id="p2">Københavns Politi modtog et opkald 22.28 om, at flere personer var ramt af knivstik.</p><p id="p3">- Vi er lige nu ved at finde hoved og hale i, hvad der er sket derude. Vi har politi til stede derude nu og bliver forhåbentlig klogere på, hvad der er sket i løbet af natten, siger vagtchef ved Københavns Politi Henrik Svejstrup.</p><p id="p4">De to personer, der er blevet ramt af knivstik, er ikke kritisk sårede, men er kørt til hospitalet, oplyser vagtchefen.</p><p id="p5">/Ritzau/</p><p id="p1">Thorvald Bindesbøll (1846-1908) er i dag nok mest kendt for sin grønne etiket til Carldsbergs pilsnerøl Hof, som han i 1904 tegnede til bryggeriet i anledning af, at det blev leverandør til det danske hof.</p><p id="p2">Selv fik han et honorar på 300 kroner for indsatsen; men til gengæld har millioner af mennesker haft ølflasken med etiketten mellem deres hænder.</p><p id="p3">I dag regnes Bindesbøll for én af den såkaldte skønvirkestils førende kunstnere.</p><p id="p4">Skønvirke var den danske udgave af jugendstilen og art nouveau, der blev den stilart, der vandt frem i tiden omkring 1900.</p><p id="p5">Det kendte monument på dansk Skønvirke er Københavns Rådhus, som indrettedes med møbler og andet inventar af Martin Nyrop.</p><p id="p6">Thorvald Bindesbøll var lidt af en original, altid med hænderne begravet i lommerne og altid uden overtøj uanset vejr og vind. Han var kendt for sine ofte aparte kategoriske meninger, som fremsatte et frisprog, som nok kunne overraske.</p><p id="p7">Han har tegnet møbler, lamper, sølvting (Georg Jensen), gravmonumenter, bl. a.</p><p id="p8">sin egen gravsten på Frederiksberg Kirkegård og villaer, bl. a. for maleren Vilhelm Kyhn, på Vodroffsvej på Frederiksberg, hvor senere komponisten Carl Nielsen boede.</p><p id="p9">Også Dragespringvandet på Københavns Rådhusplads (sammen med Joakim Skovgaard) var han med til.</p><p id="p10">Hans siden så berønte bølleornamenter blev i hans samtid ofte kaldt " ekskrementstil" eller fik andre endnu værre betegnelser.</p><p id="p11">I Valby Mose kunne man grave blåler, hvilket gav grundlaget for den pottemagervirksomhed, som J. Eifrig lagde grunden til i Skolegade. Bindesbøll var tilknyttet virksomheden i den gode tid med fremgang.</p><p id="p12">Samarbejdet med fabrikken varede i 13 år og efter Bindesbølls død i 1908 gik det efterhånden ned ad bakke for lerbare-virksomheden, som blev lukket i midten af tyverne.</p><p id="p13">At Bindesbøll var så længe i Valby skyldes det gode samarbejde med fabrikant Eifrig, og også hos fabrikken arbejdere var Bindesbøll afholdt, han var nemlig ikke bleg for at give en omgang.</p><p id="p14"><br /><em style="bold">Et par kasser øl</em></p><p id="p15">I sin bog om Valby beretter Peter Tiemroth, at da Bindesbølls mindesmærke for slaget på Rheden skulle afsløres og orkestret under højtidelige former skulle begynde afspildningen af nationalsangen hørtes Bindesbølls stemme give følgende besked: " Sørg for, at der straks sendes et par kasser øl og nogle flasker brændevin ud til krukkemanden i Valby. Han skal sgu også mærke, at der er fest!" Omtalte mindesmærke står i dag på Holmen.</p><p id="p1">Kvinden siger, at hun lørdag aften traf tre mænd i Valby, som hun gik på værtshus med. Senere besluttede de tre mænd og kvinden at feste videre hos den ene af mændene. Da de to andre senere forlod stedet, skal den 42-årige have voldtaget hende.</p><p id="p2">Efter voldtægten stak kvinden af. Hun blev ved 21-tiden søndag fundet stærkt forkommen og kun iført en tynd kjole på Gammel Køge Landevej godt 500 meter fra det sted, hun siger voldtægten fandt sted.</p><p id="p3">Politiet har anholdt den 42-årige mand. Tidligt mandag havde han endnu ikke taget stilling til sigtelsen, oplyser politiets centrale efterforskningsleder.</p><p id="p4">/ritzau/</p><p id="p1">Ikke unaturligt elsker medlemmerne af Valby Lokaludvalg deres bydel.. Men hvad med dig, lyder spørgsmålet fra lokalpolitikerne på Toftegårds Plads, der efterlyser hjælp til at indfange den helt særlige valbystemning på et billede på Instagram med tagget # elskditvalby.</p><p id="p2">Alle de indsendte billedlige kærlighedserklæringer til Valby kommer til at indgå som del af en udstilling under Valby Kulturdage -hvor Spinderiet har udloddet en hyggelig aften i byen til de tre bedste billeder.</p><p id="p3">-Så har du et bud på hvorfor det er noget helt særligt at bo i Valby? Kan du ind imellem blive indfanget af en helt særlig stemning og tænke - det her, det er Valby! Næste gang det sker, så prøv at indfange øjeblikket på et billede og læg det på Instagram, tagget med # elskditvalby -så er du med til at skabe et billede af Valby anno 2014, lyder opfordringen fra Katrine Clausager Rich, kommunikationsansvarlig for Valby Lokaludvalg.</p><p id="p4"><br /><em style="bold">Levende mosaik</em></p><p id="p5">-Vi vil gerne skabe en levende mosaik, der viser, hvorfor det er noget helt særligt at bo i Valby. Bydelen har længe været i en rivende udvikling, med en masse tilflyttere hvert år, og mange nye byggeprojekter der skyder op.</p><p id="p6">Vi har fået svømmehal og biograf, og et nyt bibliotek og teater er måske på vej. Så hvorfor er det her et helt særligt sted at være? Det kunne vi godt tænke os at få nogle sjove, spændende, anderledes og originale bud på, som vi kan dele med hele Valby under kulturdagene" fortæller Katrine Clausager Rich.</p><p id="p7">Kampagnen, der løber til 30. august, blev skudt i gang for 14 dage siden, og der er allerede kommet mange fine bud på den helt særlige valbystemning.</p><p id="p8">Billederne kan ses løbende på Valby Lokaludvalgs hjemmeside. De bedste skud indgår i en udstilling under Valby Kulturdage, der opdateres efterhånden som billederne tikker ind.</p><p id="p9">På Lokaludvalgsmøde 9.</p><p id="p10">september udvælges tre vindere, der på original vis har indfanget en stemning af Valby.</p><p id="p11">For at deltage i konkurrencen skal du: -Downloade Instagram til din telefon, indfange dit bud på den helt særlige valbystemning på et billede og lægge billedet på Instagram med tagget # elskditvalby.</p><p id="p1">Så sker det: Valby Kulturhus lægger d. 21. april lokaler til årets store Seniormesse. I år er titlen ændret fra 'Ældresundhedsmesse' til 'Seniormesse'. Det nye navn favner bedre hele det nye seniorbillede af aktive ældre, lyder forklaringen fra arrangørerne.</p><p id="p2"><br /><em style="bold">Pris uddeles på messen</em></p><p id="p3">Som altid er indholdet meget varieret, og der er et stort udbud af lokale Valby-aktiviteter. Alt sammen et udtryk for, at det er muligt i Valby at have gode, aktive og indholdsrige seniorår. Seniormessen indledes med, at lokalområdechef Signe Grauslund byder velkommen.</p><p id="p4">Herefter er Seniormessen ramme omkring en prisoverrækkelse til 'De Samvirkende Menighedsplejer'fra 'Ensomme Gamles Værn' - som påskønnelse af det store arbejde, 'De Samvirkende Menighedsplejer' gør for ensomme og skrøbelige ældre.</p><p id="p5"><br /><em style="bold">Ny borgmester åbner messen</em></p><p id="p6">Kort herefter entrerer den nye borgmester Ninna Thomsen og åbner messen. Herefter er det muligt at komme rundt på tre etager og besøge netop det, man interesserer sig for.</p><p id="p7">Det er bl.a. muligt at møde medarbejdere i det nye Sundhedshus på Vesterbrogade. De byder på balanceøvelser og giver inspiration til fysisk træning.</p><p id="p8"><br /><em style="bold">Få målt fedtprocent og synsevne</em></p><p id="p9">Ernæringskonsulent Kirsten Goos, Valby Apotek, sygeplejeklinikken og Optiker Louis Nielsen står klar med diverse målinger af fedtprocent, synsevne, kuliltemåling m.v. rundt omkring på etagerne. Værestederne og aktivitetscentrene i Valby er her også.</p><p id="p10">Boderne illustrerer, hvordan man kan have et meningsfuldt og berigende samvær. De aktive indslag er i år: Pensionistidræt og Linedance med Jes Linedance. I Københavns Madhus kan man høre om og smage på økologiske produkter.</p><p id="p11">Diabetesforeningen vil tilmed være til stede. Det samme vil Valby Nærpoliti. Hovedtaleren herfra er forhenværende chefkriminalinspektør Per Larsen, der lige selv er gået på pension. Han skal tale om den gode og aktive seniortilværelse</p><p id="p12"><br /><em style="bold">Tid og sted</em></p><p id="p13">Seniormesse onsdag d. 21. april kl. 10.30 - 14.30. Valby Kulturhus, Valgårdsvej 4. Messe-arrangører: Det forebyggende team i Valby, VKV Lokalområdekontor Valby, VKV Netværk for Ældre Valby Valby Lokaludvalg Valby Kulturhus. CC.</p><p id="p1">BYVANDRING M. M.: Er du blandt de mange, mange, der gerne vil have en mere sikker by at færdes i som fodgænger og cyklist, så er dit nummer netop trukket ud.</p><p id="p2">Om det er flere cykelstier, bredere fortove, fodgængerovergange, heller, eller hyggelige mikropladser, så har du nu chancen for at blive »byplanlanlægger« for en dag.</p><p id="p3">For på tirsdag den 22. juni inviterer Valby Lokaludvalg og Områdefornyelsen Gl. Valby borgerne til at komme og tegne deres forslag til trafikale ændringer i Gl.. Valby. Arrangementet foregår i Prøvehallen og begynder kl. 16 med et kort visionsoplæg. Herefter er der byvandringer i grupper rundet i området. Og efter den raske byvandring er der fællesspisning kl. 18, ffør blokke og blyanter bliver delt ud, så du kan komme med dine forslag til morgendagens trafikale afvikling i Valby.</p><p id="p4"><br /><em style="bold">Grib chancen</em></p><p id="p5">Forslagene vil indgå i arbejdet med den kommende trafikstrategi for Valby og udstilles i forbindelse med Valby Kulturdage i september.</p><p id="p6">Formand for Valby Lokaludvalgs trafikgruppe Michael Fjeldsøe opfordrer de lokale borgere til at gribe chancen for at få medindflydelse.</p><p id="p7">»Det er vigtigt, at vi får så mange som muligt af områdets beboere til at møde og give sit bidrag til at skitsere, hvordan det centrale Valby kunne se ud i fremtiden på det trafikale område. Vi lægger vægt på, at der er tale om en samlet løsning for området. Vi har valgt en arbejdsform, hvor vi sigter mod at deltagerne ender med at tegne et konkret bud.</p><p id="p8">Der vil være en introduktion til denne måde at arbejde på, og en række af de elementer, der kan indgå, fungerer som en slags byggeklodser,« siger Michael Fjeldsæe -men understreger samtidig, at der ikke er nogen garanti for at fremtidens Gl.. Valby bliver helt som de løsningsmuligheder, der bliver tegnet på mødet.</p><p id="p9">»Vi kan ikke sikre, at verden derefter ser ud som tegningen.</p><p id="p10">Men vi kan få nogle input til trafikstrategien, som forholder sig til, at de er tænkt som et led i en samlet løsning. Og som forholder sig til, at man ved at vælge en ting -fx cykelstier -får mindre plads til andre ting«.</p><p id="p1">	
	

		
			
				
				Forrige
			
			
				Næste 
				
			
			
		

		
			
				
					Vis igen
					Del på Facebook
					Send til mail
					
				
				
																		
							
															
																								
								
								Følg ingeniøren der cyklede 9514 km hjem fra arbejde
							
																								
							
															
																								
								
								Se tagkollapset på hallen i Valby
							
																								
															
							
															
																								
								
								Her er de bedste teknologier til at fjerne is og sne
							
																								
							
															
																								
								
								Otte gaveideer til nørden
							
																																																																							
				
			
		

		
		
	
		
			
		
	
	
	
		$(function() {
			new Gallery('#gallery', '#description-container', 
				[
				 
					{id: 52591, text: 'Julenat kollapsede taget på Club Danmark hallen i Valby. Sne drev sammen i driver i den ene ende af taget, der gav efter for den skæve belastning. 
  
  Billederne er fra Københavns Ejendomme, der administrerer bygningen for fonden, der ejer hallen. 
  
  ', credits: ''} , 
				 
					{id: 52589, text: 'Julenat kollapsede taget på Club Danmark hallen i Valby. Sne drev sammen i driver i den ene ende af taget, der gav efter for den skæve belastning. 
  
  Billederne er fra Københavns Ejendomme, der administrerer bygningen for fonden, der ejer hallen. ', credits: ''} , 
				 
					{id: 52593, text: 'Julenat kollapsede taget på Club Danmark hallen i Valby. Sne drev sammen i driver i den ene ende af taget, der gav efter for den skæve belastning. 
  
  Billederne er fra Københavns Ejendomme, der administrerer bygningen for fonden, der ejer hallen. ', credits: ''} , 
				 
					{id: 52588, text: 'Julenat kollapsede taget på Club Danmark hallen i Valby. Sne drev sammen i driver i den ene ende af taget, der gav efter for den skæve belastning. 
  
  Billederne er fra Københavns Ejendomme, der administrerer bygningen for fonden, der ejer hallen. ', credits: ''} , 
				 
					{id: 52590, text: 'Julenat kollapsede taget på Club Danmark hallen i Valby. Sne drev sammen i driver i den ene ende af taget, der gav efter for den skæve belastning. 
  
  Billederne er fra Københavns Ejendomme, der administrerer bygningen for fonden, der ejer hallen. ', credits: ''} , 
				 
					{id: 52592, text: 'Julenat kollapsede taget på Club Danmark hallen i Valby. Sne drev sammen i driver i den ene ende af taget, der gav efter for den skæve belastning. 
  
  Billederne er fra Københavns Ejendomme, der administrerer bygningen for fonden, der ejer hallen. ', credits: ''}  
				 
				]).init();
		});
	

</p><media media-type="PDF"><media-reference exists="2">24S\2007\11\22\24T_22-11-2007_1_2.pdf</media-reference><media-caption></media-caption></media><media media-type="image"><media-caption><br />Dav Kronprinsen var i går vært ved en jagt i Valby Hegn. Her hilser han på forsvarsminister Søren Gade. Foto: Kim Agersten/Polfoto </media-caption></media><p id="p1">Så er det afgjort, hvem der er skridtet videre i det begrænsede totalentrepriseudbud om opførelse af Valby Idrætskollegium ved Valby Idrætspark i København.</p><p id="p2">13 anmodninger tikkede ind, og fem team har opnået prækvalifikation.</p><p id="p3">De har frem til den 12. juni til at sammensætte tilbud på opgaven, som dækker opførelse af en bebyggelse i tre etager med godt 140 ungdomsboliger med et samlet areal på cirka 5.500 kvm.</p><p id="p4">Det oplyser Torben Vinge Rasmussen fra Wissenberg A/S, der er rådgiver på sagen, i et mailsvar til Licitationen - Byggeriets Dagblad.</p><p id="p5"><br /><em style="bold">Boliger med blandet sigte</em></p><p id="p6">Ungdomsboligerne tænkes udlejet til studerende, idrætsudøvere og kommunalt anviste. Et antal boliger indrettes som handicapboliger.</p><p id="p7">Der er lavet et skitseoplæg i forbindelse med udarbejdelse af lokalplanen. Københavns kommune ønsker, at voluminet og det arkitektoniske udtryk i forslaget bevares i det fremtidige projekt, lyder det i prækvalifikationsmaterialet.</p><p id="p8">Her fremgår det desuden, at det udbudte arbejde omfatter projektering fra dispositionsforslag til hovedprojekt herunder myndighedsprojekt samt udførelse i netop totalentreprise, og at bygningen skal DGNB-certificeres.</p><p id="p9">Projektet udbydes med krav om en DGNB-certificering til minimum sølv. Opjustering til en guldcertificering er indlagt som en option, lyder det.</p><p id="p10">Den anslåede værdi af totalentreprisen er 72,8 mio. kroner eksklusiv moms, og vinder ventes fundet til august.</p><p id="p11">- Forventet underretning af tilbudsgivere den 23. august 2017, oplyser Torben Vinge Rasmussen.</p><p id="p1">Syv drenge er ifølge anklagemyndigheden blevet krænket på deres blufærdighed af en 46-årig mand i Valby, oplyser Københavns Politi.</p><p id="p2">Den 46-årige er også tiltalt for at bruge sin fysiske og psykiske overlegenhed til at have haft andet seksuelt forhold end samleje med tre af drengene, mens de var under 12 år, oplyser senioranklager Jakob Buch-Jepsen til Ritzau.</p><p id="p3">De seksuelle overgreb bestod i, at drengene ifølge politiet blev berørt i skridtet af den 46-årige, som også fik flere af drengene til at røre ham. Samtidig overværede den 46-årige flere af drengenes toiletbesøg, ifølge anklagen.<br /></p><p id="p4">Overgrebene fandt ifølge anklageskriftet sted fra januar 2009 og frem til anholdelsen af den 46-årige mand 13. januar i år.</p><p id="p5">De seksuelle krænkelser har ifølge politiet fundet sted på Carl Th. Dreyers Vej i Valby. Det skete i et privat hjem, oplyste advokaturchef i personfarlig kriminalitet Dorit Borgaard tidligere til Ritzau.</p><p id="p6">På mandens computer har politiet angiveligt fundet 348 fotografier med pornografisk indhold af børn under 18 år.<br /></p><p id="p7">Det er uvist, hvordan den tiltalte forholder sig til politiets anklager. Den 46-årige har siddet varetægtsfængslet siden 14. januar.</p><p id="p8">Sagen mod den 46-årige mand starter ved Retten på Frederiksberg 12. maj.<br /></p><p id="p9">/ritzau/</p><p id="p1">København, tirsdag</p><p id="p2">Taget brænder over en ejendom på Valbygårdsvej i Valby. Der er sendt en bus ud for at evakuere beboere.</p><p id="p3">En ejendom på Valbygårdsvej i Valby i København brød tirsdag eftermiddag i brand. Ilden raserede i første omgang taget over de to opgange nummer 44 og 46, men bredte sig hurtigt til taget over fire opgange.</p><p id="p4">Det oplyser vagtchef Henrik Olesen, Københavns Politi.</p><p id="p5">Alarmen gik klokken 15.20, og Københavns Brandvæsen havde hurtigt de fleste af sine køretøjer på stedet.</p><p id="p6">- Vi har endnu ikke oplysninger om, hvordan det går med slukningsarbejdet, siger brandinspektør Bo Schou, Københavns Brandvæsen.</p><p id="p7">Ifølge politiet er der er sendt en bus ud for at evakuere beboerne. De er blevet samlet på Sankt Annæ Gymnasium på Sjælør Boulevard lige i nærheden.</p><p id="p8">Bo Schou oplyser, at alle beboere i den brændende ejendom formentlig allerede er blevet evakueret, og at der er taget kontakt til Den Sociale Døgnvagt for at finde overnatningsmuligheder til de beboere, der ikke kan vende hjem i nat.</p><p id="p9">Det er en fire etages lejlighedskompleks på Valbygårdsvej ved Bjørnsonsvej, som ilden har fat i. Ejendommen er inden for de senere år moderniseret og har blandt andet fået nyt tag.</p><p id="p10">Kort før klokken 17 havde ilden bredt sig til hele ejendommens tag, og brandvæsnet kæmper for at forhindre, at den breder sig til etagerne nedenunder.</p><p id="p11">/ritzau/</p><p id="p1">HAFNIAHALLEN: Hvad gør man egentlig, når man lige skulle til at danse hiphop sammen med den tidligere X Factor-deltager Reem, og så er strømmen til musikken gået? Man tager da sin christianiacykel og udstyrer den med en gedigen højtaler.</p><p id="p2">Det blev i hvert fald løsningen, da Valby Games onsdag flyttede ind i Hafniahallen, hvor strømmen dog for en stund var flyttet ud.</p><p id="p3">De tekniske problemer stoppede dog langtfra de cirka 200 børn og unge, der var dukket op for at prøve kræfter med nogle af byens mange sportslige tilbud.</p><p id="p4"><br /><em style="bold">En god gang Valby Games</em></p><p id="p5">Udenfor silede regnen ned i vedvarende og temmelig insisterende stråler. Indenfor i Hafniahallen blev der spillet fodbold, stået på hænder, scoret mål på hockeybanen, danset, grinet og rutsjet i fuld fart.</p><p id="p6">Idrætsgrene blev testet af og nye mennesker mødt, da Områdefornyelsen Kulbanekvarteret i samarbejde med blandt andre Surf Valby, Københavns Kommune, Klubberne i Valby og foreningen Gadeidræt inviterede til Valby Games.</p><p id="p1">Der er stille denne onsdag formiddag i de lyse kontorlokaler over Valby Station, hvor medarbejderne i Områdefornyelsen for Gl. Valby holder til: Flere af de ansatte er allerede gået på ferie.</p><p id="p2">De sidste fire følger snart efter.</p><p id="p3">Fra denne uge og hele resten af juli vil der være lukket og slukket på kontoret på Mellemtoftevej.</p><p id="p4">Det sker efter et hektisk forår med masser af aktiviteter.</p><p id="p5">-Vi startede jo officielt tilbage i november 2009 med det store indledende borgermøde i Prøvehallen, hvor vi præsenterede Områdefornyelses-projektet for borgerne her i Valby, fortæller projektchef Christian Kahr Andersen.</p><p id="p6">Hele foråret har det handlet om at få bygget det sekretariat op, som de kommende fem år skal være den koordinerende og administrerende rygrad i Områdefornyelsen af Gl. Valby -med alt fra hjemmeside, logo, flyers, plakater til rekruttering af de rette medarbejdere.</p><p id="p7">Samtidig har medarbejderne i Områdefornyelsen i samarbejde med en større gruppe af interesserede borgere knoklet med at udarbejde den kvarterplan for Gl. Valby, som nu er indsendt til endelig godkendelse i kommunen.</p><p id="p8">Lige nu mangler kun Borgerrepræsentationen og Socialministeriet at give grønt lys for kvarterplanen. Dette sker efter sommerferien, forklarer projektchefen.</p><p id="p9"><br /><em style="bold">Borgerne tages med på råd</em></p><p id="p10">Et helt centralt nøgleord i forbindelse med både udarbejdelsen af kvarterplanen og Områdefornyelsens arbejde generelt er borgerinddragelse.</p><p id="p11">-Vi har nedsat både temagrupper og en styregruppe, hvor lokalområdets borgere er repræsenteret.</p><p id="p12">Den meget store opbakning og det aktive engagement fra borgerne her i Valby har overrasket os positivt, siger Anne Ulrik Westergaard, der er arkitekt og projektmedarbejder i Områdefornyelsen for Gl.</p><p id="p13">Valby.</p><p id="p14">-Udfordringen for os er hele tiden at opstille rammerne og fortsat give borgerne lyst til at engagere sig, uddyber hun.</p><p id="p15"><br /><em style="bold">Borgere blev spurgt til råds om trafik</em></p><p id="p16">Og der er masser af muligheder for, at borgerne kan involvere sig og komme på banen med deres ideer og tanker omkring udviklingen af Gl. Valby: Senest ved det afholdte borgermøde om Valbys fremtidige trafikstrategi, som Områdefornyelsen arrangerede d. 22. juni i samarbejde med Valby Lokaludvalg.</p><p id="p17">Her kunne borgerne komme med forslag til, hvor der bør sættes ind for at forbedre de trafikale forhold i kvarteret.</p><p id="p18">-Vi havde lavet en model, hvor borgerne kunne teste deres trafik-forbedringsforslag i praksis.</p><p id="p19">Selv om man fx mener, der er behov for en cykelsti på en bestemt vej, er det ikke sikkert, der reelt er plads til en cykelsti det pågældende sted, beskriver Anne Ulrik Westergaard, der også her var positivt overrasket over borgernes ivrighed efter at fremkomme med konkrete løsninger.</p><p id="p20">Hun tilføjer: -Det handler altid om at møde borgerne lige der, hvor de er.</p><p id="p21">Vores udfordring er hele tiden at give folk lyst til at engagere sig i de forskellige projekter. Vi vil jo gerne have flest mulige borgere på banen -både dem, der vil være med til at træffe beslutninger, og dem, der selv har projekter, de ønsker at realisere, forklarer hun.</p><p id="p22"><br /><em style="bold">Først ferie — så travlhed</em></p><p id="p23">Som skrevet står den nu på ferie for de fire medarbejdere i Områdefornyelsens sekretariat.</p><p id="p24">Men efter, at medarbejderne har hvilet ud og samlet kræfter, venter masser af nye projekter forude.</p><p id="p25">-Vi har givet støtte til ' Idræt på gaden', som er et projekt, der laver gadeaktiviteter i det nordlige Valby henover sommeren.</p><p id="p26">Også ved Valby Kulturdage i efteråret vil vi være synlige, fortæller projektmedarbejder Thomas Geiker.</p><p id="p27">Han tilføjer, at der netop er ansat en ' Foreningsguide'.</p><p id="p28">-Det handler om, at vi ansætter en koordinator, som inddrager nogle frivillige -typisk studerende.</p><p id="p29">Deres opgave bliver at hj ælpe unge med at komme væk fra gaden og ud i klubber og til aktiviteter. Dette sker i samarbejde med Helhedsplanerne i Akacieparken og Folehaven, uddyber han.</p><p id="p30">På den kulturelle front er der også planer om nye tiltag.</p><p id="p31">-Vi har netop vist VM-landskampen mellem Danmark-Cameroun på storskærm i Prøvehallen, og vi støtter også initiativer som Valby Kino, et teaterprojekt ved navn ' Barakunge' og et nycirkus-projekt, afslører Thomas Geiker.</p><p id="p32"><br /><em style="bold">Nye lokaler ved Langgaden Station</em></p><p id="p33">Sidst på efteråret håber medarbejderne i Områdefornyelsen tilmed at kunne flytte til nye lokaler ved Langgaden Station.</p><p id="p34">Lokalerne skal dog først renoveres -og det tager tid.</p><p id="p35">-De nye lokaler er bedre egnede end lokalerne her på Valby Station, som er en midlertidig løsning. Borgerne kommer ikke bare lige forbi her for at snakke, fordi vi bor på 1. sal bag en låst dør. På Langgade Station placerer vi os midt i Gl. Valby-kvarteret og kan være med til at forbinde de to dele af kvarteret, der gennemskæres af togbanen, pointerer Anne Ulrik Westergaard.</p><p id="p36">-Men det er dog en kæmpe fordel for os, at sekretariatet er rykket til Valby -der, hvor projekterne sker, tilføjer Christian Kahr Andersen.</p><p id="p37">Områdefornyelsesprojektet i Gl.</p><p id="p38">Valby er sat til at vare fem år -fra kvarterplanen er endeligt godkendt.</p><p id="p39">Dette sker i efteråret 2010. Og Områdefornyelsens fire faste medarbejdere -de glæder sig til at kaste sig ud i de mange spændende, fremtidige projekter efter en veloverstået og velfortjent sommerferie.</p><p id="p40"><br /><em style="bold">Om Områdefornyelsen Gl. Valby</em></p><p id="p41">Områdefornyelse er en helhedsorienteret indsats, hvis mål er at forbedre både det fysiske, kulturelle og sociale miljø i et kvarter præget af fysisk nedslidning og sociale udfordringer.</p><p id="p42">Fornyelsen har udgangspunkt i kvarterets ønsker og idéer samt egen medvirken til at udvikle kvarteret. Områdefornyelsen i Gl. Valby blev skudt i gang med en kvarterplan, hvori borgernes ønsker er samlet. I kvarterplanen er der afsat penge til de forskellige projekter. Projektmidlerne til gennemførelse af områdefornyelsen frigives, når kommunen og Socialministeriet til september 2010 godkender kvarterplanen.</p><p id="p43">Formålet med områdefornyelsen er både at iværksætte en række positive forandringer i kvarteret, støtte op om det, der allerede virker og være med til at danne nye netværk i lokalområdet.</p><p id="p44">Kvarteret strækker sig langs Valby Langgade, fra Jesuskirken i øst til Akacieparken i vest.</p><p id="p45">Følg løbende projektet Områdefornyelsen i Gl. Valby på: www.kk.dk/ omraadefornyel sevalby.</p><p id="p1">Valby Grønne Bazar - økologisk forårsmarked i Valby. De økologiske varer kommer ud af butikkerne, så de kan smages, røres og ses. Der sker i festlige rammer i Nordisk Films hyggelige gård til tonerne af klezmer musik.</p><p id="p2">Over 40 forskellige boder med alt inden for økologi. Få lagt en økologisk ansigtsmaske. Køb smukke, brugte ting til hjemmet, få ny viden om energi og miljø eller skift til et klimavenligt energiselskab, mens ungerne bygger en bambusbane til vand, er til madværksted eller prutter på børneloppemarkedet.</p><p id="p3">Det er fjerde år i træk, at arrangementet finder sted. Energi og klima er naturligvis højt på dagsordenen, og man kan blandt andet se bilen Dynamo, udviklet af DTU-studerende. Bilen har lige vundet en suveræn førsteplads i Shells Eco-Maraton ved at køre 589 km på én liter brændstof. Oplev fremtidens ingeniører og deres bil på Valby Grønne bazar.</p><p id="p4">Der vil også være to foredrag med titlerne "baby uden kemi" og "skøn uden kemi" v. Lene Midtgaard, medforfatter til bogen "Familie uden kemi". Der er gratis adgang, og det hele foregår ved Nordisk Film, Mosedalvej 14, 2500 Valby. Tæt på Valby Station. Lørdag og søndag 23.-24. maj 2009 kl. 10-16.</p><p id="p1">Harmløse ser de ud, men er et rent helvede at have som naboer - brostensstriberne på Valby Langgade. Så meget, at BR-medlem Kasper Johansen, der var nabo til brostenene, for et år siden rejste sagen i Borgerrepræsentationen overfor sin partifælle, den radikale bygge- og trafikborgmester Klaus Bondam.</p><p id="p2">Og hvad kom der så ud af det? Jo, nu er han selv rejst med hele familien, som ikke kunne holde ud at blive vækket hver eneste morgen kl. fem af lastbilerne på gaden. </p><p id="p3">Men tilbage er bl.a. ægteparret Conni &amp; Per Henriksen i Bondestuen på Valby Langgade 33, der ikke kan forlade "den vaklende rønne", hvor skufferne i en disk i lejligheden hver eneste eftermiddag rasler op, når bilerne farer hen over brostenene i høj fart, så det larmer og husene ryster.</p><p id="p4">På et spørgsmål til den radikale politiker om han er stolt af sit støj-felttog og hans borgmesters reaktion, er det i telefonen svært at se, om Kasper Johansen får røde ører. - Hvorfor der ikke er sket noget i den sag, eller hvad der måtte være sket, vil jeg øjeblikkelig undersøge igen, kommer det politisk kultiveret fra Kasper Johansen. "For selv om jeg er flyttet, er støjhelvedet jo det samme, og de brosten skal væk. Egentlig er det utroligt at ikke mange flere har brokket sig. Men nu lover jeg at følge op på sagen; så man ikke igen skal læse i Valby Bladet, at det værste ved at bo i det centrale Valby er trafikken på Valby Langgade." </p><p id="p1">IM Udvalget bag Valby Bibelcamping i Nordsjælland er tidligt ude med en glædelig begivenhed, der finder sted til sommer.</p><p id="p2">»I år kan Valby Bibelcamping fejre 40-års-jubilæum, og det sker i dagene den 1.-8. juli, hvor nogle af de tidligere medarbejdere er inviteret til at medvirke på jubilæumscampingen,« fortæller Harry Dahlgaard, der er formand for udvalget.</p><p id="p3">I 1976 blev den første bibelcamping i Nordsjælland afholdt på en campingplads i Helsinge, året efter var Nordsjællands Efterskole blevet købt, og bibelcampingen kunne afholdes på skolens grund.</p><p id="p4">AI.</p><p id="p1">RECEPTION: Miljømedarbejder Dorte Grastrup-Hansen, der har siddet i Vanløse Lokaludvalg, kommer snart til Valby for at arbejde med miljø i lokaludvalget her. Lokaludvalget I Vanløse vil dog gerne se samarbejdspartnere, lokale miljø-ildsjæle og venner til en afskedsreception fra kl. 15 - 17 torsdag 23. februar i lokaludvalgets sekretariat på Kulturstationen, Frode Jakobsens Plads 4, 1. sal. Dorte Grastrup-Hansen tager fat på arbejdet i Valby 1. marts. </p><p id="p1">Den store undersøgelse Tryghedsindeks 2014 om tryghed og kriminalitet i København indeholder både gode og mindre gode nyheder. Det skriver Berlingske.</p><p id="p2">Overordnet set bliver hovedstaden stadig tryggere. Den er igen blevet børnenes og i et vist omfang også de såkaldte hipsteres by; befolkningen vokser, og kriminaliteten falder samlet set. Men København er samtidig blevet bandernes by. Og kriminaliteten giver spændinger i flere kvarterer, især på Nørrebro og i Valby. Undersøgelsen er udarbejdet af Københavns Kommune og offentliggøres tirsdag.</p><p id="p3">Borgernes følelse af tryghed eller utryghed er blevet målt siden 2009. Dengang følte 10,9 procent af borgerne sig utrygge i deres nabolag, mens 22 procent følte sig utrygge ved at færdes udenfor i aften- eller nattetimerne. I 2014 er tallene henholdsvis 7,1 procent og 17 procent.</p><p id="p4">»Man har lov til at glæde sig over udviklingen, uden at jeg har armene over hovedet,« siger Københavns overborgmester, Frank Jensen (S).</p><p id="p5">Tryghedsindekset bygger på en spørgeskemaundersøgelse blandt cirka 8.000 københavnere og på politiets registre over anmeldte forbrydelser.</p><p id="p6">I forhold til en tilsvarende måling fra sidste år er den samlede tryghed blandt københavnerne stort set uændret. Der er dog sket forbedring på ydre Nørrebro og forværring i Valby, og det vurderes nødvendigt med en særlig indsats i fem ud af 35 københavnske distrikter.</p><p id="p7">Dels er der brug for »markant tryghedsskabende« indsats i indre by mellem Rådhuspladsen og Kgs. Nytorv, hvor nattelivet er mest voldsomt, på Vesterbro omkring Hovedbanegården, hvor narkohandel og prostitution er mest synlig, og på Christianshavn, hvor Christiania er centrum for hovedstadens omfattende hashhandel.</p><p id="p8">Dels kræver forholdene på indre Nørrebro og i det sydvestlige Valby en »intensiveret tryghedsskabende indsats«. Tryghedsindeks 2013 pegede også på problemer i området vest for Nørrebrogade, hvor eksempelvis Blågårdsgadebanden holder til. Området blev tidligere kaldt »den sorte firkant«. I dag kaldes det »den røde firkant« efter de røde sociale boligbyggerier med mange indvandrere.</p><p id="p9">I det sydvestlige Valby angiver langt flere end i 2013, at kriminalitet er et problem i nabolaget. Samtidig er eksempelvis indbrudsanmeldelserne steget med 50 procent i perioden.</p><p id="p10">Københavns beskæftigelses- og integrationsborgmester, Anna Mee Allerslev (R), bor selv ved Blågårds Plads. Og hun ser to hovedårsager til den utryghed og kriminalitet, som kendetegner både hendes kvarter og det sydvestlige Valby.</p><p id="p11">»Der er langt flere sociale børnesager, mere fattigdom, langt færre i arbejde, og uddannelsesniveauet er markant lavere end i andre områder,« siger Anne Mee Allerslev:</p><p id="p12">»Men der er ingen tvivl om, at problemerne koncentrerer sig om københavnerne med anden etnisk baggrund. Det er altså både et socialt problem og et integrationsproblem. Løsningen er uddannelse og arbejde. Det mest effektive er at få flere kvinder ind på arbejdsmarkedet«.</p><p id="p13">Derudover peger borgmesteren på behovet for kvalificeret gadeplansarbejde og for mere blanding af ressourcestærke og -svage borgere.</p><p id="p14">Nuværende overborgmester og tidligere justitsminister Frank Jensen bemærker, at det kriminalpræventive arbejde har givet »den mindst aktive generation af ungdomskriminelle i mands minde, og at politiet skal forsætte arbejdet med at sætte bandemiljøets hårde kerne i fængsel. Men også han fremhæver det afgørende i, at hovedstaden ikke knækker over i gode og dårlige kvarterer.</p><p id="p15">»Hvis Nørrebro var en selvstændig kommune, ville den være landets fattigste. Og hvis vi for alvor skal øge trygheden markant, skal vi sørge for, at byen ikke bliver splittet op i rige og fattige kvarterer,« siger Frank Jensen.</p><p id="p16">Derfor er det ifølge overborgmesteren nødvendigt med ændringer i planloven, så kommunen kan kræve forskellige ejerformer i kvarterene.</p><p id="p17">Ifølge Flemming Steen Munch (V), som er gruppeformand for Venstre i København og tidligere vicepolitiinspektør ved Københavns Politi, går det statistisk set i den rigtige retning. Men skal trygheden øges yderligere, kræver det i hans øjne en forebyggende indsats på Nørrebro og i Valby og ikke mindst traditionelt politiarbejde i det indre København, hvor Flemming Steen Munch selv bor.</p><p id="p18">»Jeg får nok høvl for at sige det, men der bør komme en langt mere intensiv politiindsats. Det er ikke nok, at der en gang i mellem kører en patruljevogn igennem. I London, Paris og Berlin har man gående politifolk. København overlader man til natteravnene,« siger han.</p><p id="p19">Det totale antal anmeldelser per 1.000 indbyggere er omtrent det samme som i 2013, men der er sket en forskydning i kriminalitetstyperne. For eksempel er anmeldelser for hærværk og tyveri faldet med 12 og to procent, mens det er steget med 11 og to procent for vold eller trusler og for indbrud.</p><p id="p1">Det er nu tid til at få sat flere og mere konkrete ord på projekt Områdefornyelse i Gl. Valby. I aften kl. 17 afholdes det første af i alt to møder for de tre temagru pper, der skal arbejde med hver sit tema: Det fysiske løft, det sociale løft og de kulturelle løft.</p><p id="p2">Alle interesserede borgere har løbende kunnet tilmelde sig en af temagrupperne. Har man endnu ikke nået at tilmelde sig arbejdet i grupperne - så er det muligt at dukke op på selve aften en, forsikrer projektleder for Områdefornyelsen i Gl. Valby, Christian Kahr Andersen, da Lokalavisen fanger ham et par dage før mødet.</p><p id="p3">- Enhver med interesse i projektet er velkommen til at dukke op. Man skal bare have en lokal fora nkring i Gl. Valby - enten beboelses- eller arbejdsmæssigt, siger han.</p><p id="p4">Projektchefen forklarer, at de tre temagrupper onsdag aften vil sidde placeret i hver deres lokale i Valby Kulturhus, hvor temagru ppemøderne finder sted. - Derfor er det vigtigt, at man har afklaret med sig selv, hvilket af de tre emner,man brænder mest for at arbejde med, tilføjer han.</p><p id="p5"><br /><em style="bold">Valg til styregruppen</em></p><p id="p6">Kl. 20 - umiddelbart efter, at temagruppemøderne er overstået - bliver der et valg til styregruppen for projektet. Denne gruppe vil bestå af i alt 22 personer - både fra kvarteret og fra Københavns Kommune. Styregruppens opgave bliver at sikre, at områdefornyelsen sker i dialog med borgerne i kvarteret, oplyser Christian Kahr Andersen.</p><p id="p7"><br /><em style="bold">Fortsat mulighed for at give inputs</em></p><p id="p8">Aftenens temagruppemøde er en uafhængig opfølgning på det infomøde, koordinatorerne bag p rojekt Områdeløft holdt i Prøvehallen i starten af novemb er. Et møde, der tiltrak rigtig mange engagerede og nysgerrige borgere fra lokalområdet. Christian Kahr Andersen håber, at en flok engagerede borgere vil dukke op og give deres ideer og inputs til kende ved de i alt to temagruppemøder, der afholdes:</p><p id="p9">- Temagruppemødet i aften bliver en visionsfase, hvor der forts at er plads til at komme med inputs. Samtidig forholder vi os selvfølgelig til den viden, vi fik fra det indledende møde i starten af november. Vi byder også på lidt mad og drikke under mødet, fortæller projektchefen. Han tilføjer, at der på det følgende temagruppemøde d. 6. januar 2010 bliver fokus på handlingsfasen.</p><p id="p10"><br /><em style="bold">Fakta om Områdefornyelsen i Gl. Valby</em></p><p id="p11">De næste seks år gennemføres en omfattende områdefornyelse af Gl. Valby. Målet er at forbedre kvarterets fysiske, kulturelle og sociale forhold. I aften, onsdag d. 25. nov. kl. 17 - 20, afholdes det første af to temagruppemøder omkring det forestående Områdeløft i Gl. Valby. Temagruppemødet finder sted i Valby Kulturhus.</p><p id="p12">Efterfølgende - kl. 20 - er der valg til styregruppen for projektet. Områdefornyelsen i Gl. Valby har sit eget sekretariat, bestående af en projektchef og fem medarb ejdere. De står for den daglige drift og skal på sigt sikre, at opgaverne, der sættes i gang under områdeløftet, rent faktisk udføres.</p><p id="p13">Der er i alt afsat i alt 30 millioner til områdefornyelsen i Gl. Valby. Pengene kommer fra Indenrigs- og Socialministeriet, samt fra Københavns Kommune. Se mere og følg projektet løbende på www.kk.dk/omraadefornye lsevalby</p><p id="p1">FODBOLD Både Vigerslev Boldklub og ikke mindst Valby Boldklub hænger godt på i toppen af serie 2.</p><p id="p2">Vigerslev Boldklub sikrede sig søndag en vigtig 3-2 hjemmesejr over et af de andre tophold, Nørrebro United/Grønne Stjerne. Dagen forinden vandt Valby Boldklub 4-1 ude over Sønderbro Fight.</p><p id="p3">Det startede ellers alt andet end godt for 'de lyseblå' fra Valby BK: Kampen i Kløvermarken var kun to minutter gammel, da Murat Güngör var uheldig at heade bolden i eget net efter et hjørnespark.</p><p id="p4">Valby-spillerne kom sig dog forholdsvis hurtigt over chokket, og da dagens fødselar, Serdar 'Jay-Jay' Yatakci, tog sagen i egen hånd, kom der også balance i målregnskabet: 'Jay-Jay' modtog en aflevering på egen banehalvdel. Efter en god vending drev han bolden frem til midten af Sønderbros banehalvdel, hvorefter han fyrede et brag af et langskud af, som hjemmeholdets målmand ikke havde en chance for at tage. Super scoring og 1-1 ved pausen.</p><p id="p5">2. halvleg tilhørte Valby BK. Efter en times spil kom gæsterne for første gang foran, da Kenneth Argart bankede et frispark fra kanten af feltet direkte op i målhjørnet. Ny flot scoring. Efterfølgende havde Sønderbro Fight bolden meget, men da Serdar 'Jay-Jay' Yatakci godt ti minutter senere scorede sit andet mål ved at løfte bolden over hjemmeholdets målmand, blev kampen mere eller mindre afgjort.</p><p id="p6">I slutminutterne cementerede topscorer Jimmi Krøyer sejren med et hovedstødsmål til slutresultatet 4-1. Det var Krøyers 11. sæsonscoring.</p><p id="p1">FODBOLD: De mere end 100 Fremad Valby-fodboldpiger, som torsdag eftermiddag var mødt op i Valby Idrætspark, troede »bare« de skulle indvie en af de to længe ventede kunstgræsbaner. Det viste sig imidlertid, at de også skulle have overbragt den glædelige nyhed om, at Fremad Valby er blevet kåret til Årets Pigeklub i Danmark 2010.</p><p id="p2">Den glade budbringer var Kaj D. Larsen fra Dansk Boldspil-Unions børneudvalg.</p><p id="p3">Fremad Valby blev tidligere på året udnævnt til Årets Pigeklub i København. Den titel medførte en automatisk indstilling til titlen som Årets Pigeklub i Danmark i konkurrence med Årets Pigeklub fra landets øvrige lokalunioner.</p><p id="p4">Fremad Valby har utvivlsomt været svær at komme uden om, da Dansk Boldspil-Union skulle udpege Årets Pigeklub i Danmark.</p><p id="p5">Den 106 år gamle Valbyklub er en fodboldklub i konstant bevægelse. Der er altid gang i et eller andet projekt eller arrangement som for eksempel ' Gadefodbold for piger i København', ' Beach Soccer' på Ofelia Beach, ' Fodboldskole' eller ' Mikrofodboldskole'.</p><p id="p6">Fremad Valby har desuden indledt et samarbejde med Københavns Idrætsefterskole ( KIES), som har udmøntet sig i, at 23 ud af skolens 30 piger spiller på hold i Fremad.</p><p id="p7">I starten af året kunne tv-seere følge Fremad Valbys U/ 15-piger i DR Ramasjang, hvor budskabet om pigefodbold i Valby-klubben blev formidlet til et bredt publikum.</p><p id="p8"><br /><em style="bold">Fra 0 til 192 på otte år</em></p><p id="p9">Fremad Valby startede pigefodbolden op for otte år siden. Klubbens daværende og nu afdøde formand, Steen B. Hansen, var en af de bærende kræfter. Han kæmpede lige til det sidste for, at pigefodbolden skulle blomstre i Fremad Valby. Et projekt som man i den grad må sige er lykkedes.</p><p id="p10">Fremad Valby betragtes af mange som en særdeles velorganiseret klub med et glimrende klubmiljø, hvor fællesskab og korpsånd er i højsædet. Fremad Valby tæller i dag 192 pigespillere under 18 år og har 28 pigehold tilmeldt DBU Københavns turneringer.</p><p id="p11">Foruden hæderen og et banner med teksten ' Årets pigeklub 2010' modtog Fremad Valby en vandrepokal ved torsdagens udnævnelse samt en check fra 3F på 10.000 kroner.</p><p id="p1">FODBOLD Både Vigerslev Boldklub og ikke mindst Valby Boldklub hænger godt på i toppen af serie 2.</p><p id="p2">Vigerslev Boldklub sikrede sig søndag en vigtig 3-2 hjemmesejr over et af de andre tophold, Nørrebro United/ Grønne Stjerne. Dagen forinden vandt Valby Boldklub 4-1 ude over Sønderbro Fight.</p><p id="p3">Det startede ellers alt andet end godt for ' de lyseblå' fra Valby BK: Kampen på Kløvermarken var kun to minutter gammel, da Murat Güngör var uheldig at heade bolden i eget net efter et hjørnespark.</p><p id="p4">Valby-spillerne kom sig dog forholdsvis hurtigt over chokket, og da dagens fødselar, Serdar ' Jay-Jay' Yatakci, tog sagen i egen hånd, kom der også balance i målregnskabet: ' Jay-Jay' modtog en aflevering på egen banehalvdel. Efter en god vending drev han bolden frem til midten af Sønderbros banehalvdel, hvorefter han fyrede et brag af et langskud af, som hjemmeholdets målmand ikke havde en chance for at tage. Super scoring og 1-1 ved pausen.</p><p id="p5">2. halvleg tilhørte Valby BK. Efter en times spil kom gæsterne for første gang foran, da Kenneth Argart bankede et frispark fra kanten af feltet direkte op i målhjørnet. Ny flot scoring.</p><p id="p6">Efterfølgende havde Sønderbro Fight bolden meget, men da Serdar ' Jay-Jay' Yatakci godt ti minutter senere scorede sit andet mål ved at løfte bolden over hjemmeholdets målmand, blev kampen mere eller mindre afgjort.</p><p id="p7">I slutminutterne cementerede topscorer Jimmi Krøyer sejren med et hovedstødsmål til slutresultatet 4-1. Det var Krøyers 11. sæsonscoring.</p><p id="p1">På Ottiliavej åbner Københavns Kommune nemlig et nyt Borgerservice og Jobcenter med fælles indgang.</p><p id="p2">»Forholdene er meget små på Valby Bibliotek. De nye faciliteter på Ottiliavej gør det muligt at skabe langt bedre rammer om betjeningen af københavnerne, når de besøger Borgerservice i Valby. Det betyder meget for brugeroplevelsen, at der eksempelvis kommer bedre muligheder for at etablere velfungerende diskretionszoner, når man bestiller nyt pas eller kørekort. Samtidig får vi nogle få ekstra kvadratmeter på Valby Bibliotek, som vi kan bruge på at styrke litteraturformidlingen til københavnerne,« siger Rikke Skovbølling Brandt, der er chef for Kultur V.</p><p id="p3">Flytningen af Borgerservice piller ikke ved planerne om at bygges et nyt bibliotek på Toftegårds Plads, der ventes at stå klar til indvielse i 2022.</p><p id="p4">Det nye Borgerservice og Jobcentret åbner dørene på Ottiliavej 1. april.</p><p id="p5">Frem til da, vil københavnerne stadig kunne få borgerservicebetjening på Valby Bibliotek.</p><p id="p1">FODBOLD Efter seks sejre (senest 3-1 ude over FC Culpa) og to uafgjorte gik det lørdag galt for Valby Boldklub i sæsonens niende kamp i serie 2. Firkantens Boldklub vandt så klart som 4-1  endda på Valby BK's hjemmebane på Værkstedvej.</p><p id="p2">1. halvleg var en meget rodet og i øvrigt også målløs affære. Firkanten havde halvlegens største målchance, hvor hjemmeholdet måtte redde på stregen. Ellers skete der ikke det store. Begge hold mistede ofte bolden på den sidste tredjedel af banen. Kønt var det ikke. Det blev imidlertid noget bedre efter pausen. Selv-om Valby BK kom bedst i gang, så var det gæsterne fra Østerbro, der bragte sig foran, da de udnyttede en stor fejl af hjemmeholdets bageste mand.</p><p id="p3">Det blev kampens vendepunkt. Valby Boldklub kom sig aldrig. I de efterfølgende 12 minutter scorede Firkanten hele tre gange på kontraangreb.</p><p id="p4">En reducering af Valbys Yaw Omeheng i slutminutterne til resultatet 1-4 kunne ikke ændre på, at Firkanten sikrede sig en fuldt fortjent sejr.</p><p id="p1"><br />
Matador-<br /><br /><em style="bold">adresserne</em><br /><br /><em style="bold">Af Gitte Nielsen</em><br /><br /><em style="bold">Foto: Reimar Juul</em> Sådan en gråtung, blæsende vinterdag er Valby Langgade vel nærmest kedelig.<br />
Butikkerne er ikke af den slags, som livsstilsmagasiner kalder trendy, og helt fælt bliver det, da vi når til nr. 46, hvor Kvickly tager imod med en noget snusket indgang i et i øvrigt skæmmende betonbyggeri.<br />
Ved første øjekast kan det derfor ikke undre, at Valby Langgade hører til Matador-spillets næstbilligste gruppe sammen med Roskildevej og Allégade.<br />
Sidstnævnte udgør grundpillen i Frederiksbergs historie, for det var her det hele startede i 1651, hvor Frederik den Tredje fik 20 hollandske bønder fra Amager til at opbygge en lille mønsterlandsby. Men Allégade er også den gade, som Valby Langgade udgår fra, og det er formentlig forklaringen på, at den i Matador er havnet i det mindre fine selskab.</p><p id="p2"><br />
Men tilbage til Valby, hvor Boligen mødes med Hans-Otto Lindgreen på Langgaden og kommenterer bydelens lidt kedelige fremtoning.<br />
»Nu er du altså også kommet på det værst tænkelige tidspunkt,« siger han - Valby-borger gennem ca. 35 år og p.t. formand for Lokalhistorisk Selskab.<br />
Vi står på Tingstedet, der kommer nærmest betegnelsen torv i Valby, og Lindgreen peger over på de gamle, lave, gulpudsede huse på den anden side af gaden. De blev blev opført i årene efter en større brand i Valby i 1865, var i flere år dømt til nedrivning, men blev så restaureret for ti år siden.<br />
»Jeg kan godt fortælle dig, at når solen skinner forår og sommer, så blomstrer cafélivet her, og der sidder masser af mennesker udenfor.« Hans-Otto Lindgreen taler som en rigtig Valby-borger - det vil sige engageret og meget lokalbevidst. Således er det ikke tilfældigt, at Valby var det eneste sted i Københavns Kommune, hvor borgerne stemte for, at de omdiskuterede bydelsråd skulle fortsætte. I dag er det folkevalgte råd afløst af Valby Lokaludvalg, som i en forsøgsperiode skal bistå Borgerrepræsentationen i spørgsmål, der vedrører bydelen.<br />
Hans-Otte Lindgreen bor selv i et byggeforeningshus på J.P.E. Hartmanns Allé, i kvarteret der populært kaldes Den røde By.<br />
»Valby!!!! Hvad vil du dog der? Du har da givet alt for meget for det hus,« var typisk kommentaren fra flere i hans omgangskreds, da han købte huset.<br />
»Men jeg syntes også dengang, at her var ret charmerende med alleerne, som man kører ned ad. Det er rigtig, at Valby har noget provinsby over sig samtidig med, at det er en del af København. Selv kommer jeg fra Amager, og der er der nogle kvarterer, som minder lidt om Valby,« siger Lindgreen, der i anledning af byggeforeningens 100 års jubilæum skrev bogen »Fra kornmark til byggeforening: Valby og Omegns Byggeforening 1898-1998.« Set i bagklogskabens klare lys gjorde Lindgreen ingen dårlig handel dengang.<br />
Slet ikke, hvis man spørger ejendomsmægler Lars Kirstein, der arbejder hos EDC-mæglerne Poul Erik Bech på Ålholmvej i Valby. Selv om Valby historisk set ikke har været befolket af samfundets top, men især af håndværkere og industriarbejdere, er husene i Valby ikke mere for de lavtlønnede.<br />
»Nej, vi kan ikke længere løfte den opgave, som mange kunder efterspørger, nemlig et hus på under to mio. kr.,« siger ejendomsmægleren.<br />
De dyreste huse ligger typisk i kvartererne omkring Valby Langgade, hvorimod priserne falder, hvis man kommer »syd for banen« ned mod kommunegrænsen til Hvidovre. Hvad angår lejligheder har Valby flest af de små, og dem er der lige p.t. størst run på ifølge Lars Kirstein.<br />
»Især på grund af de mange forældrekøb, og Valby er også typisk stedet, hvor tilflyttere fra provinsen køber deres første bolig i København, fordi det prismæssigt er interessant. Blandt huskøberne ser vi derimod mange, som har boet i lejlighed her i Valby, og som gerne vil blive i bydelen.«<br /><br /><br /><br /><em style="bold">Byen på sletten</em> Historien om Valby begynder for alvor omkring 900 med den første udflyttergård fra landsbyen Solbjerg. Ordet Valby betyder frit oversat byen/huset på sletten med hentydning til Valby Bakke, som ikke længere bare er en bakke, men nærmest synomymt med begrebet »her begynder provinsen.« Valby blev indlemmet i Københavns Kommune i 1901, og havde indtil da hørt under Hvidovre. Valby fik f.eks. også først en kirke i nyere tid, da brygger Jacobsen byggede Jesuskirken. Indtil da måtte Valby-borgerne drage til Hvidovre, hvis de skulle i kirke.<br />
Det, der i dag er Valby Langgade, var oprindelig den første hovedvej til Roskilde, og nåede den rejsende ikke ind til København, før portene blev lukket, kunne han passende overnatte på Valby Kro. Derfor blev det også hårde tider for kroen, da vejføringen i 1776 blev rettet op, og Roskildevejen blev ført op over Frederiksberg Bakke.<br />
I starten af 1800-tallet var Valby stedet man tog på landet, og byen havde samme status, som Klampenborg og Dyrehaven senere fik. I 1847 kommer jernbanen til Valby, og omkring århundredskiftet begynder industrien for alvor at præge bydelen. Rich's, F.L. Smidth og co., Aller, Porcelænsfabrikken Norden og ikke mindst Carlsberg Bryggerierne er alle eksempler på kendte virksomheder, som har eller har haft sit domicil i Valby. Nordisk Film på Mosedalsvej kommer til i 1906 og mange film fra storhedstiden i 20erne er faktisk optaget i og omkring Valby.<br />
Selv om lokalpatriotismen, sammenholdet og foreningslivet trives særdeles godt i Valby, er bydelen i de seneste år sakket noget bagud. Der har været for få attraktive handelstilbud, og kulturlivet har også lidt af mangel på samlingssteder. Men det skal det store »Eksempelprojekt« nu rette op på. I løbet af de næste par år vil det 40.000 kvadratmeter store klondyke-område mellem Valby Station, jernbaneterrænet og Valby Langgade blive omdannet til et levende kvarter med boliger, butikker, kontorer, skole samt kultur- og idrætshus. Gravemaskinerne er allerede i gang på det store areal, hvor De Danske Bomuldsspinderier samt Porcelænsfabrikken Nordens ovnhal og prøvehal står tilbage. De gamle bevaringsværdige industribygninger vil på den måde komme til at opleve en ny æra.<br />
»Projektet, hvor man mikser både boliger, arbejdspladser og butikker på denne måde, er aldrig set før. Men vi har også netop lagt vægt på, at de gamle egenskaber ved Valby bliver bevaret i det ny,« siger en af forkæmperne for Eksempelprojektet, Valbylistens Peder Duelund Mortensen, der er arkitekt af profession og i dag medlem af Valby Lokaludvalg.<br />
Han er overbevist om, at det store projekt vil være med til at løfte hele Valby - måske så højt op, at bydelens placering nederst i Matador-spillets hierarki fremover vil være ganske uberettiget.<br /><br /><br /><em style="bold"><a href="mailto:gitte@berlingske.dk">gitte@berlingske.dk</a></em><br /><br /><em style="bold">Fakta: Facts om Valby</em><br />
Antal indbyggere: 46.265 Gennemsnitlig bruttoindkomst: 295.000 (hele København: 294.000) Procentvis antal udenlandske statsborgere: 9,5 (hele København: 11,4) Arbejdsløshedsprocent i Valby: 6,1 (hele København 5,9) Antal boliger i alt: 24.992 Boligernes alder: Opført før 1900: 1,6 pct. 1900-1919: 14,1 pct. 1920-39: 43,6 pct. 1940-59: 20,1 pct. 1960-79: 14,2 pct. Efter 1980: 6,4 pct. Gennemsnitlig antal beboere pr. bolig: 1,9 Kilde: Københavns Statistiske Kontor. <a href="http://www.sk.kk">www.sk.kk</a>.dk Læs mere om Valby På Valby Biblioteks hjemmeside <a href="http://www.kkb.bib">www.kkb.bib</a>.dk/val findes et hav af informationer om livet i Valby før og nu. Der er bl.a. links til Lokalhistorisk Selskab &amp; Arkiv og til den store mængde af faglitteratur, som handler om Valby. Valby Lokalhistoriske Selskab &amp; Arkiv, Mosedalsvej 1. Åbningstider: Lørdag kl. 11-14 eller efter aftale på tlf. 36 46 47 60 eller 36 17 77 40. På bibliotekets hjemmeside kan man også læse og se mere om det store renoveringsprojekt på Porcelænsfabrikken Norden og De Danske Bomuldsspinderiers kæmpegrund i det centrale Valby.</p><p id="p1"> Borgerne i Valby ønsker fortsat at være en del af Københavns Kommune. Som led i en større undersøgelse om nærdemokrati er 900 borgere i Valby blevet spurgt, om bydelen fremover skal være en selvstændig kommune. 47,8 pct. siger nej, 36 pct. mener ja, mens 16,2 pct. ikke har taget stilling.
Formand for Valby Lokal-udvalg Ejner Jensen (S) forklarer, at en total løsrivelse fra København er forbundet med stor usikkerhed om betydningen.
»Jeg tror, at resultatet er et udtryk for, at vi ikke ved, hvad konsekvensen bliver i forhold til skat og serviceniveau. Det skyldes også, at der er en meget stor sammenhængskraft med København. Det kan godt ske, at vi med 48.000 indbyggere kan klare os selv, og vi ønsker bestemt nærdemokrati. Men samtidig er vi også københavnere,« siger han.
Fra 1997-2002 forsøgte man sig i fire bydele af København   med de såkaldte bydelsråd, som var direkte valgt af borgerne og havde et embedsværk under sig. Efter prøvetiden var det kun borgerne i Valby, som var positive stemt for at fortsætte. Valby-borgerne fik dog en mere blød udgave i form af et lokaludvalg uden direkte valgte og uden et egentligt embedsværk. Denne forsøgsordning kører frem til udgangen af 2005.
»Jeg foretrækker klart at få bydelsrådet tilbage, fordi vi gerne vil have større politisk indflydelse,« siger Ejner Jensen.
Undersøgelsen viser, at han taler på vegne af Valby. De adspurgte er blevet spurgt til, om de fremover helst helt vil underlægges Københavns Kommune, have et lokaludvalg, et bydelsråd eller være en selvstændig kommune. Bydelsrådet møder klart størst opbakning med 48,6 pct., som siger ja. Bemærkelsesværdigt er der ikke flertal for nogen af de fire styreformer.
Lektor og samfundsforsker Gunnar Gjelstrup tolker resultatet som et udtryk for, at Valby ønsker mere lokal indflydelse.
»Borgerne i Valby identificerer sig i højere grad med deres egen bydel end resten af københavnerne. Men deres identifikation er dobbelt, for de føler sig lige så bundet til resten af København,« siger han.
Miljøborgmester og formand for demokrati- og serviceudvalget Winnie Berndtson (S) hælder ikke til nogen af de ovenstående modeller.
»Jeg synes, vi skal finde nogle forskellige modeller til de forskellige bydele, men skal vi sætte navn på for Valby, kommer vi nok tættest på lokaludvalget,« siger hun.
<a href="mailto:lars.pedersen@jp.dk">lars.pedersen@jp.dk</a></p><block><p>I hvert fald arbejder Miljøpunkt Valby på, at sorte solpaneler skal pryde hvert femte Valby-tag i fremtiden. </p></block><p id="p1">På grund af kraftig regn i Østdanmark kører der tidligt søndag morgen ingen S-tog mellem Valby og Hellerup, oplyser DSB. Trafikmeldingen gælder som udgangspunkt frem til klokken 05:30 søndag.</p><p id="p2">De store ændringer på linje A, B og C skyldes, at der er oversvømmelser flere steder på banen på grund af det kraftige regnvejr.</p><p id="p3">Linje A kører mellem Køge og Sydhavn og igen mellem Dyssegård og Farum. Der kører desuden togbusser mellem Ryparken og Dyssegård, skriver DSB i trafikmeldingen.</p><p id="p4">Linje B kører mellem Høje Taastrup og Valby og igen mellem Hellerup og Hillerød.</p><p id="p5">Linje C kører mellem Frederikssund og Valby.</p><p id="p6">Linje F kører som normalt.</p><p id="p7">DSB henviser til øvrige tog, natbusser og Metroen. Metroen kører ikke mellem Nørreport og Christianshavn.</p><p id="p8">BNB</p><p id="p1">København, torsdag</p><p id="p2">Fugtskader i taget på Valby Hallen får Københavns Kommune til at lukke de tre haller.</p><p id="p3">Valby Hallens tre haller er lukket øjeblikkeligt.</p><p id="p4">Det sker, efter at Københavns Ejendomme under arbejdet med at opsætte solceller på det store tag på en af hallerne, har fundet fugtskader i undertaget, og det påvirker tagets stivhed, oplyser Københavns Kommune.</p><p id="p5">En undersøgelse viste herefter, at samme problem muligvis også er til steder i de to øvrige haller.</p><p id="p6">Af sikkerhedshensyn er Valby Hallens tre haller derfor lukket - foreløbig frem til den 2. september.</p><p id="p7">/ritzau/</p><p id="p1">En del overvægtige børn og unge i Valby vil fremover kunne få hjælp og støtte. Sundheds- og Omsorgsudvalget i Københavns Kommune har nemlig besluttet, at det tilbud, man har til familier med overvægtige børn i BørneVægtsCentret, nu også skal gælde for borgerne i Valby.</p><p id="p2">Centret har været i drift siden november og dækker bydelene Vesterbro/Kongens Enghave, Amager, Nørrebro og Bispebjerg og fremover altså også Valby. BørneVægtsCentret ligger i Sundhedshus Vesterbro-Kgs. Enghave og er et behandlingstilbud til københavnske børn og familier med svær overvægt. I dialog med familien fokuseres på, hvilke ændringer der virker, og der gives både individuelle og gruppebaserede tilbud. SSB</p><p id="p1">Midt på toppen af Valby Bakke ligger det smukke 300 år gamle Frederiksberg Slot, der blev opført som Fredrik d. 4 ´ s sommerresidens og som til daglig rummer Hærens Officer-skole, bliver nu flot oplyst hver aften efter mørkets frembrud, den kreative lyssætning designet af Ingeniørfirmaet ÅF Hansen &amp; Henneberg og udført af Fugmann El-anlæg fra Valby.</p><p id="p2">Den specialdesignede lyssætning består af 83 uplights fra Philips, der belyser slottet hele vejen rundt i den mørke tid og fremhæver den smukke bygning.</p><p id="p3">Efter en reception fredag d. 16 abril blev lyset indviet og tændt kl. 21.30. Så tag en aften tur i Søndermarken og gå mod Slottet efter solnedgangen og se ved selvsyn det nye lys over Valby Bakke.</p><p id="p1">ROVDYRENE RØR' PÅ SIG: Så skal z ´ erne findes på keyboardet her på Valby Bladets redaktion.</p><p id="p2">For der er JAZZ forude - i stor stil! Nogle af verdens største jazz-rovdyr og verdensnavne gør sig så klar til at flyve til Valby og Frederiksberg, hvor der igen i år er Valby Summer Jazz. I år er det i perioden 6. - 15. juli, man kan få ørerne på komedie i Prøvehallen i Valby og på Betty Nansen Teatret på Frederiksberg. I år præsenterer Valby Summer Jazz 2012 et eksklusivt udvalg af amerikanske og europæiske jazzstjerner samt late-night koncerter med fremtrædende danske rappere, DJ's og jazzmusikere.</p><p id="p3">Kig på din globus og sig Kenny Werner, Jim Hall, Lee Konitz, Randy Brecker, Miroslav Vitous, Julian Lage, Brian Blade and The Fellowship Band-Johnathan Blake, Scott Colley, DJ Noize, Shaka Loveless, Ataf Khawaja, Mames Babegenush.</p><p id="p4">Og tilføj så danske topnavne som Benjamin Koppel, Marie Carmen Koppel, Pede B, Karen Mukupa og Al Agami.</p><p id="p5"><br /><em style="bold">Sub-festival</em></p><p id="p6">Valby Summer Jazz, der på får år er blevet en tradition, præsenteres af Benjamin Koppel og hans musikvirksomhed Cowbell Music. Det er en subfestival til Copenhagen Jazz Festival og adskiller sig ved at tilbyde internationale kvalitetskoncerter i Københavns udkant -Valby og Frederiksberg -til priser, hvor de fleste kan være med.</p><p id="p7">Igen i år er der opvarmning med en jazz-familie-festival i Spinderiet ved Valby Station med gratis koncerter fra 28. juni -1. juli. Her kan børnene bage kage med Rosa fra Rouladegade fra DRs børnekanal Ramasjang, synge med på Albertes børnesange og opleve en koncert med børn og unge fra byens MGK-uddannelser, ligesom der bliver kvalitetsjazzkoncerter for alle aldre med Marie Carmen Koppel og Benjamin Koppel, Kaya Brüel og Ole Kibsgaard, Blicher/ Hemmer/ Holm Trio og afro-popstjernen Bil Aka Kora.</p><p id="p8"><br /><em style="bold">Perler i Prøvehallen</em></p><p id="p9">Selve festivalen indledes fredag den 6. juli kl. 18.00 og kl.</p><p id="p10">20.30 med Anders Koppel på hammondorgel, Jacob Andersen, perkussion, pianisten Kenny Werner og Benjamin Koppel på sax i Prøvehallen i Valby. Det er koncerthyldest til Anders Koppels 50 års jubilæumsudgivelse, " Everything is Subject to Change", der er skabt i samarbejde med Kenny Werner. Der er blevet smidt med anmelder-buketter. Dagen efter kl. 18.00 og 20.30 er Benjamin Koppel og bas-giganten Miroslav Vitous i Prøvehallen i Valby sammen med bl. a. Kenny Werner på klaver. Werners samarbejde med Benjamin Koppel startede, da han hørte Koppels indspilning, " The Poetic Principle", med den tjekkiske bassist Miroslav Vitous -tidligere Weather Report.</p><p id="p11">Søndag den 8. juli kl. 18.00 og 20.30 kan man i Prøvehallen i Valby høre morgendagens superstjerne, den blot 25 årige amerikanske guitarist Julian Lage, der ofte spiller med legender som Gary Burton New Quartet. Unge Lage har netop været solist på den vildt berømte jazz-klub, Blue Note i New York med den legendariske Jim Hall. I Valby mødes han i grænselandet mellem jazz og klassisk musik med Kenny Werner, Benjamin Koppel, 1. solocellist ved DR Symfoniorkester Henrik Dam Thomsen og superperkussionisten Tupac Mantilla.</p><p id="p12">Samme søndag kl. 19.30 er Betty Nansen Teatret på Frederiksberg rammen om en koncert med Brian Blade and The Fellowship Band. Brian Blade er en af jazzverdenens mest anerkendte trommeslagere.</p><p id="p13">Han har bl. a. været fast mand med Herbie Hancock - wow! -og har arbejdet med folk som Daniel Lanois, Joni Mitchell, Bob Dylan, Wayne Shorter, Seal, Bill Frisell og Emmylou Harris. Mandag den 9. juli kl. 18.00 og 20.30 Randy Brecker den af med The Kenny Werner All Star Quartet i Prøvehallen i Valby. Brecker mestrer både trompet og flygelhorn, og fusionsgenren er hans musikalske varemærke.</p><p id="p14">Dagen efter -den 10. juli kl. 18.00 og 20.30 -i Prøvehallen optræder The Jim Hall Quintet. Mester Hall og hans.</p><p id="p15"><br /><em style="bold">Betty Nansen Teatret</em></p><p id="p16">Torsdag den 12. juli kl. 19.30 går det løs på Betty Nansen Teatret på Frederiksberg med Lee Konitz &amp; The Kenny Werner Quartet på scenen. 84-årige Lee Konitz er en de fineste repræsentanter for efterkrigstidens Cool Jazz. Man kan bl. a.</p><p id="p17">høre hans herre-lækre altsax på " Birth Of The Cool" fra 1949, lavet af Miles Davis.</p><p id="p18">I Valby står den på noget mere end det. For Valby Summer Jazz byder på et saxofon-generationsmøde mellem " Cool-Konitz" og " Kåde Koppel", der skiftes til at springe over generationskløften til hinanden.</p><p id="p19">Dagen efter kl 18 og 20.30 er festivalen tilbage i Prøvehallen i Valby med et All Star hold af fire unge jazzstjerner. Bl. a.</p><p id="p20">trompetisten Avishai Cohen, der er en af de vigtige stemmer på New Yorks jazzscene, han har vundet Thelonious Monk Jazz Competition og er med i bandet San Fransisco Jazz Collective. Og Omer Avital, der nok er uddannet guitarist - men virkelig er en toppoet på sin kontrabas. Samme aften kl. 23.00 kommer Prøvehallen til at lyde af " Dj Noize Late Night Battle Vol. 1", hvor Jazz møder dancehall, freestyle rap, hip hop og electronica i en improviseret late night battle, som sætter nye grænser og standarder for jazzgenren.</p><p id="p21">De medvirkende er bl. a.</p><p id="p22">DJ Noize på grammofon, Pede B, Anders Koppel på hammondorgel og Benjamin Koppel på sax.</p><p id="p23"><br /><em style="bold">Klezmer-fest</em></p><p id="p24">Lørdag 14. juli sætter festivalen punktum for sig selv med musik, der nok bliver uforglemmelig.</p><p id="p25">Det sker kl. 18.00 og 20.30 med Klezmer-fest med Mames Babegenush With Special Guests i Prøvehallen. Det unge klezmer-band Mames Babegenush - der betyder " Mors auberginesalat" på Yiddish -inviterer musikalske venner med på scenen: guitaristen Rune Kjeldsen, der har spillet med bl. a. Kira &amp; The Kindred Spirits og Sol Sort, produceren Frederik Nordsø fra bl. a. The William Blakes, jazzpianisten Jacob Anderskov og Benjamin Koppel. Har man aldrig før oplever et underskønt klezmerinferno, så er det nu! Samme aften kl. 23.00 i Prøvehallen er der en ny battle med jazz, reggae, freestyle rap, hip hop og electronia - kaldet Volume 2. Denne gang med musik fra de varme lande med bl. a. DJ Noize, Al Agami, Ataf Khawaja, Karen Mukupa, Marie Carmen Koppel og far og søn-Koppel.</p><p id="p26">Dermed er det slut for i år.</p><p id="p27">Valby Summer Jazz er totalt kunstnerisk og økonomisk uafhængig.</p><p id="p28">Festivalen finansieres af en række primært lokale sponsorer, heriblandt hovedsponsoren Lundbeck, samt en række danske fonde og musikorganisationer.</p><p id="p29">Og endelig gennem billetsalg. Læs mere på www.valbysummerjazz.dk bløde guitarspil har krydset toner med både Ella Fitzgerald, Ben Webster, Bill Evans, Paul Desmond og Ron Carter - så det er bare om at finjustere ørerne. Onsdag den 11.</p><p id="p30">juli kl. 18.00 og 20.30 kommer Marie Carmen Koppel til Prøvehallen sammen med Benjamin Koppel på sax, pianisten Kenny Werner, bassisten Scott Colley og Johnathan Blake på trommer. Der er altid fest for sind og trommehinder, når den folkekære soul-dronning er på banen. For så sker der noget.</p><p id="p31">Her byder hun på repertoiret fra cd-projektet " Brooklyn Jazz Session", for efter at have sunget soul og gospel i 20 år vendte La Koppel sig i 2010 mod jazzen i New York med egne tekster og noder af bror Benjamin samt Werner og Potter.</p><block><p>Valby (postnummer 2500) har 45.941 indbyggere<br /> </p></block><p id="p1">KINO: Manden med den store papkasse har de endnu ikke mødt, ildsjælene i Valby Kino, der i disse uger kæmper en kamp med klokken, for at stampe en million kr. op af jorden til deres -og Valbys -drømmeprojekt på Gammel Jernbanevej.</p><p id="p2">Derfor er der stadig brug for alle frivillige kræfter, som vil være med til at realisere biografdrømmen -og de er mere end velkomne i café Mær i Valby Kulturhus på mandag den 16. januar kl. 19, hvor Valby Kino holder møde for alle der har lyst til at være frivillig i projektet.</p><p id="p3">»Og man kan være frivillig på mange måder«, siger biografdirektør Katrine Clausager Rich: »Vi skal bruge folk, der ved noget om biografer og biografudstyr til at hjælpe med alt det forarbejde vi er i gang med nu.</p><p id="p4">Folk, der synes det kunne være sjovt at lave nogle arrangementer der kan skabe opmærksomhed omkring Valby Kino -det kunne f. eks. være loppemarkeder eller støttekoncerter.</p><p id="p5">Vi skal bruge folk med økonomisk sans, folk der har erfaring med organisatorisk arbejde. Og så skal vi bruge alle dem, der skal bemande biografen til dagligt: Billetsælgere, sliksælgere, rengøring og alle de ildsjæle vi kan støve op«. Selv om det er et langt sejt træk, er biografholdet stadig ved godt mod. »Generelt kan vi mærke at folk har fået øjnene op for biografen og er meget positive.</p><p id="p6">Jeg får mange glade smil og opmuntrende bemærkninger når jeg går ned af gaden i Valby, og det varmer virkelig og giver energi til at blive ved.« siger Katrine: Der sammen med bestyrelsen kan glæde sig over, at der også er ved at komme godt gang i salget af gavekort og stolesponsorater.</p><p id="p7">Bl. a. var der et par Valbyborgere der kunne glæde sig over et 10-turskort til Valby Kino under juletræet, ligesom der indtil videre er fem privatpersoner der vil have navn på en stol, og en mandeloge har også vist interesse for en stol. »Og det er da en start, men derfor behøver virksomheder ikke holde sig tilbage, siger biografdirektøren, der er klar med et tilbud på en hel række, som får navn efter køberen.</p><p id="p1">Med indvielsen til sommer af Danmarks største sportshal i Valby sikrer Københavns Kommune sig et idrætsanlæg af internationalt format og imødekommer samtidig den stigende kritik af manglende idrætsfaciliteter i hovedstaden.
Byggeriet af Valby Multihal til næsten 30 mio. kroner skulle være gennemført sidste år, men problemer med at skrabe de sidste millioner sammen betød en udsættelse, så rejsegildet først kunne holdes i går.
Dansk Idræts Forbund skød de sidste 800.000 kroner i projektet på et tidligere løfte om at prioritere idrætslivet i hovedstaden.  Københavns Kommune har givet byggegrunden ved siden af Valby Hallen og ni mio. kroner i kontant tilskud, DBU 4,8 mio.
kroner, Team Danmark 1,5 mio., mens Lokale- og Anlægsfonden har ydet lån på i alt 13,8 mio. kroner.</p><p id="p2">Overborgmester Jens Kramer Mikkelsen og borgmester for fritid og kultur, Hans Thustrup Hansen, nøjedes ved rejsegildet ikke med at udfordre hinanden på en 400 meter, når hallen med en spændvidde på 80 meter indvies til august.
Jens Kramer Mikkelsen lovede, at støtten til idrætten vil fortsætte de næste år.
»Pengekassen i København er blevet større at sidde på.  Udviklingen er vendt, og vores prioriteringer vil vise, at vi har et godt øje til idrætten,«
sagde Jens Kramer Mikkelsen.
De sportslige forventninger til den 13.000 kvadratmeter store og 16 meter høje Valby Multihal, som vil øge træningsmulighederne i vinterhalvåret, er store.  I internationale atletikkredse har det især skabt opmærksomhed, at hallen får 400-meter
rundløbsbaner.  I atletikhaller i udlandet kender man kun 200-meter rundløbsbaner.
Atletik-timerne i hallen er allerede booket op, og Flemming Aanæs, formand for Københavns Idrætsanlæg, som ejer Valby Multihal siger, at også fodbolden og hockeyen også nærmer sig fuldtegning.  Hallen er i fuld fodboldbane-størrelse og anlægges med
kunstgræs.
For de 10.000 børn, der bor i bydelene op til Valby Multihal vil en af landets ældste og største atletikklubber, KIF, tilbyde sociale ungdomsaktiviteter i lighed med, hvad klubben nu udfører fra Østerbro stadion.
Entreprenørfirmaet C.G.  Jensen står for byggeriet, som uden tag præsenterer sig nærmest monumentalt med sine 13 limtræsbuer på hver 80 meter.</p><p id="p1">Bestyrelsesmedlemmer i Valby Kinos venner, der alle arbejder frivilligt, har drøftet Kim Løfholms udtalelser om de frivillige i Valby Kino.</p><p id="p2">Vi sender derfor dette indlæg til Lokalavisen, fordi vi finder, at Kim Løfholms udtalelser giver et misvisende og forkert billede af arbejdet som frivillig. Vi er blevet forundrede og forvirrede, fordi de fleste af os ikke kender Kim Løfholm og aldrig har talt med ham eller mødt ham i og uden for kinoen. Hvordan kan han se sig selv som en person, der kan udtale sig på vores vegne? Kim Løfholm skriver, at mange frivillige ildsjæle har forladt skuden, og at flere gode kræfter er stoppet.</p><p id="p3">Vi er 111 frivillige, og de fleste er rigtig glade for at være med. Mange har været med i opbygningen af Kinoen lang tid før åbningen i juni 2013. Vi er glade for og stolte af vores biograf og alle de aktiviteter, der finder sted i vores lokaler. Vi viser en masse gode film og vi har oprettet en seniorfilmklub, to børnefilmklubber og er godt på vej med en latinamerikansk filmklub.</p><p id="p4">Vi giver unge i filmbranchen mulighed for at vise deres film hos os. Vi holder særarrangementer og masser af børnefødselsdage.</p><p id="p5">Der er en god stemning på vagterne. Vi oplever også, at publikum er glade for at komme. Vi får megen positiv respons.</p><p id="p6">Det er rigtigt at nogle frivillige har valgt at stoppe.</p><p id="p7">Vi har kontaktet de frivillige, der er stoppet, og det viser sig, at der har været forskellige årsager hertil. Nogle er stoppet af private grunde som f. eks. arbejde og eksamener, og et absolut mindretal er stoppet på grund af forhold i Valby Kino.</p><p id="p8">Skal være god oplevelse Vi er en forholdsvis ung organisation, som stadig arbejder på at finde en god organisationsform.</p><p id="p9">Vi har en speciel struktur med én ansat og en meget stor gruppe frivillige.</p><p id="p10">Det er en meget blandet skare med forskellige baggrunde og bevæggrunde for at arbejde som frivillig, hvilket også giver udfordringer, da der er er mange ildsjæle, som på hver sin måde brænder for Valby Kino. Det forsøger vi at få til at gå op i en højere enhed og " udnytte" alle de gode kompetencer, vi har.</p><p id="p11">Som i enhver anden organisation, er det ikke altid muligt at gøre alle tilfredse.</p><p id="p12">For at følge op på dette, har vi som sagt foretaget undersøgelser blandt de frivillige, for at finde frem til, hvordan de oplever arbejdet, og hvor skoen trykker. Vi arbejder hele tiden på, at det skal være en god oplevelse at være frivillig i kinoen.</p><p id="p13">I Valby Kino oplever vi nu en meget positiv udvikling med masser af aktivitet og valbyborgere, der er glade for at have en biograf i bydelen.</p><p id="p14">Uden os frivillige er der ingen Valby Kino.</p><p id="p1">Valby Lokalpoliti lukker nu sin ekspedition. Det betyder, at de lokale enten må henvende sig via nettet, på telefonen eller tage den forholdsvis lange vej til Station City på Halmtorvet.</p><p id="p2">-Der er tale om en principbeslutning taget i Københavns Politis ledelse i forbindelse med en omstrukturering.</p><p id="p3">Der bliver tre stationer i København Amager, Bellahøj og Halmtorvet -hvor borgerne fremover kan henvende sig for at hente disse officielle papirer siger lederen af Lokal-politiet i Valby, Henning Munk Plum.</p><p id="p4">I praksis betyder det, at Valby-borgerne skal til Halmtorvet på Vesterbro for f. eks at hente en straffeattest.</p><p id="p5">-Men udviklingen er jo sådan, at borgerne i stadig højere grad benytter internettet til at hente disse officielle formularer.</p><p id="p6">Så i praksis er der færre og færre borgere, der møder op på politistationen for at hente papirer og blive ekspederet på den gamle måde, siger Henning Munk Plum.</p><p id="p7">Han understreger, at stationen på Krumtappen nær Toftegårds Plads fremdeles er i fuld funktion. Der er blot noget papirarbejde, der samles på tre steder i byen.</p><p id="p8">At de ældre og mindst ressourcestærke borgere får det lidt mere besværligt med centraliseringen af papirarbejdet kan ikke afvises. Men i den sidste ende handler det om udvikling, prioritering af politiets ressourcer - og brugen af it, som næsten alle danskere har adgang til.</p><p id="p9">Din betjent Nok så vigtigt for borgerne i Valby politis nærområde er en ny ordning, hvor bydelen deles op i seks sektorer, der hver får sine to egne betjente.</p><p id="p10">" Din betjent i Valby" hedder ordningen, hvis formål er at skabe et " synligt, venligt og tryghedsskabende lokalpoliti", som der står på den " flyer", som politiet udsender for at gøre borgerne opmærksom på de nye tider.</p><p id="p11">Det er lidt a la den gamle landbetjent, som alle kendte og var fortrolige med.</p><p id="p12">-Vores distrikt område er delt op i seks mindre sektorer, som hver får to lokal-betjente.</p><p id="p13">Ordningen skulle gerne føre til et mere trygt lokal-miljø, et bedre kendskab til de lokale betjente og en bedre dialog mellem borgere og politi, fordi man kender hinanden.</p><p id="p14">Desuden er der direkte telefon til " din betjent, siger Henning Munk Plum.</p><p id="p15">Han går varmt ind for den nye ordning, men erkender, at et par af sektorerne er ret store - til to lokal-betjente.</p><p id="p16">Men det er, hvad ressourcerne i første omgang rækker.</p><p id="p17">-I Valby bliver de seks sektorer i Din Betjent-ordningen med deres egen telefon, siger Munk Plum:.</p><p id="p1">KORT OG KONTANT: SF går ind for en betalingsring om København, men den skal ikke dele Valby midt over. En betalingsring må i Valby placeres langs kommunegrænsen.</p><p id="p2">Valby er en bydel med en stærk identitet og sammenhængskraft, bygget op gennem årtier som en sammenhængende og velfungerende bydel. Her bor 46.000 mennesker, der bruger bydelens skoler, institutioner, kultur-og idrætstilbud, handelsliv og andre tilbud. Hvis man placerer en betalingsring på indersiden af Ring 2, så skiller man størstedelen af Valbys boligområder fra det centrale Valby, hvor handelsliv og offentlige tilbud er samlet. På ydersiden får man en række sårbare boligkvarterer uden ret mange tilbud til borgerne, som oven i købet skal belastes af yderligere trafik og forurening.</p><p id="p3">Ålholm, Vigerslev og Folehaven lades i stikken og det centrale Valby dør ud. Det holder ikke.</p><p id="p4">Hvorfor så en betalingsring? Noget af det mest skræmmende man kan se på, er fremskrivningen af biltrafikken i København, hvis man ikke gør noget.</p><p id="p5">I Valby ser prognoserne endnu værre ud, især fordi bydelen er hårdt belastet af pendlertrafik samtidig med at Carlsberg og Valbys byudvikling skaber mere trafik. Fx stiger trafikken på Gl. Køge Landevej fra ca. 25000 til 42000 biler/ døgn og på Folehaven fra ca. 40000 til 52000. Derfor kan vi ikke bare lade stå til - for så går alt i stå.</p><p id="p6">I SF har vi tre forslag, der bidrager til at løse problemerne: En trafikplan for Valby, der begrænser den gennemkørende trafik. En letbane, der betjener Carlsberg, Valby og Hvidovre.</p><p id="p7">Og en betalingsring - men ved kommunegrænsen.</p><p id="p1">FLOORBALL Med en 1-6 udesejr i topopgøret mod Ledøje-Smørum Floorball sikrede Valby Floorball Clubs U/13-hold sig forrige lørdag den samlede 1. plads i østrækkens kreds 1.</p><p id="p2">Præstationen er ganske bemærkelsesværdig, idet det er Valby FC's første sæson i danmarksturneringen. Klubben er mindre end to år gammel.</p><p id="p3">Det er en vaskeægte slutspurt, der ligger til grund for 1. pladsen og den uofficielle titel som Storkøbenhavns bedste U/13-hold. I de sidste seks kampe blev det til fem sejre og en uafgjort.</p><p id="p4">Den sidste sejr kom - som nævnt - i sæsonens sidste kamp ude mod et andet af topholdene, Ledøje-Smørum Floorball. Efter en nervøs start tog Valby-spillerne i den grad fat og scorede hele fire gange i 1. periode. Mads Ravn Liengård nettede tre gange og Magnus B. Carlsen en enkelt gang.</p><p id="p5">I 2. periode øgede Magnus B. Carlsen til 0-5, inden hjemmeholdet fik reduceret. 3. periode bød kun på et enkelt mål. Også det blev sat ind af Valbys Magnus B. Carlsen, der således også nåede op på tre scoringer.</p><p id="p6">I slutningen af kampen var der desuden spilletid til pige-målmandstalentet, Ida Christensen, da hun afløste kampens bedste spiller, Johannes F. Holmberg i Valby-målet. Vinderholdets øvrige spillere var Tobias Lott, Esben Køhler, Simon W. Sølyst, anfører David Duarte, Axel Løppenthin, Emil Hansen, Lucas Endersen og Nick Stabell.</p><p id="p7">Valby FC går nu en ny spændende sæson i møde. Klubben har allerede tilmeldt ét U/15-drengehold, to U/13-drengehold, ét U/15-pigehold samt et U/11- og et U/9-stævnehold. Den unge Valby-klub er med andre ord ved at være rigtig stærkt repræsenteret på ungdomssiden.</p><p id="p1">Togpassagerer, som rejser mellem København og Ringsted, kan omkring 2009 se frem til en mindre forbedring, der kan vise sig at have stor betydning for tog til tiden. Trafikstyrelsen har netop fremlagt et nyt projekt for, hvordan jernbanekapaciteten kan udvides på den stærkt trafikerede flaskehalsstrækning.</p><p id="p2">Ifølge planen skal der bygges et ekstra fjerntogsspor mellem Valby og Enghave, hvor de mange spor ind til Københavns Hovedbanegård udgår fra. Og på Valby Station opføres en helt ny perron på det areal, hvor der i dag er busterminal. Lokalbusserne rykker i stedet længere frem på gaden, mens fjernbusserne flyttes længere ned af Lyshøjgårdsvej.</p><p id="p3">Med kapacitetsudvidelsen bliver der hver time plads til to ekstra persontog mellem København og Ringsted. Men det ekstra spor kan også anvendes til gavn for togenes rettighed, fremgår det af en ny rapport.</p><p id="p4">En af fiduserne er, at to tog kan køre fra Københavns Hovedbanegård på samme tid ad hvert sit spor. Ved Enghave fortsætter det ene som gennemkørende tog, mens det andet nedsætter hastigheden og standser i Valby. Dermed kan kapaciteten på strækningen Valby-Ringsted udnyttes mere optimalt end i dag.</p><p id="p5">»Med projektet presser vi den sidste kapacitet ud af det eksisterende net og forbedrer kapaciteten på kort sigt. Men derudover er vi i gang med en analyse af, hvordan jernbanen mellem København og Ringsted kan udbygges på længere sigt,« siger vicedirektør i Trafikstyrelsen, Ulrik Winge.</p><p id="p6">Etableringen af det nye spor betyder, at der skal ændres på broer og vejforløb på strækningen Valby-Enghave. Københavns Kommune frygter, at trafikafviklingen i anlægsperioden vil blive kraftigt generet, mens naboerne til banen vil blive generet af støj. Kommunen ønsker derfor en detaljeret plan for, hvordan generne kan begrænses mest muligt.</p><p id="p7">Et flertal i Folketinget godkendte i princippet den mindre kapacitetsudvidelse i 2003. Det nye spor er en del af det såkaldte KØR-projekt, som også omfatter nye spor ved Høje Taastrup og Ringsted. Trafikstyrelsen er ved at udarbejde en miljøredegørelse om projektet, der sendes i offentlig høring i løbet af maj.</p><p id="p8">Se projektet for Valby Station under bygge- og teknikudvalgets dagsorden for 4. maj.</p><p><a target="_blank" href="http://woview.infomedia.dk/?url=http://www.berlingske.dk/indland/artikel:aid=570300&amp;OpointData=2bc82a79b8835cf7e6d9ea2d0fc4f0b2JmlkX3NpdGU9MTIxJmlkX2FydGljbGU9MTIzMDA2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Berlingske.dk</a></p><p id="p1">Giv borgerne i Valby en stemme og en folkeafstemning mere. Forslaget kommer fra bygge- og teknikborgmester Søren Pind (V), som gerne vil kvittere for, at borgerne i Valby som de eneste i København stemte ja til bydelrsåd i hovedstaden. »Borgerne bør have mulighed ved kommunalvalget til næste år også at stemme om, hvorvidt Valby skal være en helt selvstændig kommune med egen skatteudskrivning«, siger Søren Pind. Formanden for det nuværende bydelsråd, som i princippet står til afvikling efter valgnederlaget, er ikke uinteresseret i ideen: »Jeg er faktisk ikke i tvivl om, at Valbyborgerne ville stemme ja. Jeg ved bare ikke, hvor realistisk det er at få regering og Folketing til at vedtage en ny struktur, hvor Valby ligger som en selvstændig ø midt i det hele«, siger Ejner Jensen (S).</p><p id="p2">Når Søren Pind, som har været imod bydelsrådene, stiller forslaget om et selvstændigt Valby har det også andre grunde: »Venstre går jo ind for på længere sigt at indrette København som seks-otte selvstændige kommuner. Ved at gøre forsøget i Valby, kunne vi prøve modellen af og blive klogere«, siger han. For Ejner Jensen er der ikke tvivl om, at det klokkeklare nej til bydelsråd i København i høj grad skyldes, at den vejledende folkeafstemning blev kombineret med eruo-afstemningen. »Mange af vælgerne var usikre og anede nærmest ikke, hvad de stemte om. Der var ikke tilstrækkelig forskel på stemmesedlerne, så nogen har simpelt hen opgivet at stemme til bydelsvalget«, siger Ejner Jensen, som giver de mange køer ved valgstederne en del af skylden. »Valget blev ikke tilstrækkeligt smidigt afviklet i København, hvor der var mangel på valgborde og tilforordnede. Det betød lange køer, og når folk først havde stået i kø en halv time for at afgive deres euro-stemme, ja, så opgav de at vente endnu en halv time for at stemme om bydelsrådet. Disse vælgere, som kom sidst på dagen, var formentlig i hovedsagen jasigere«, siger bydelsformanden.</p><p id="p1">AFSKED: Det har varet seks år.</p><p id="p2">Nu er det slut.</p><p id="p3">Fredag markede afsløringen og ferniserinen af Morten Søndergaards enorme digt på gavlen ud til Gadekærvej samtidig afslutningen på en epoke.</p><p id="p4">For nu er det slut.</p><p id="p5">Områdefornyelsen Gl. Valby rydder lokalerne, og ved udgangen af denne uge er de ikke længere at finde under Langgade Station.</p><p id="p6">Nu er det slut.</p><p id="p7">De vil heller ikke længere gå rundt og spørge valbyborgerne om dette og hint. Eller gå både forrest og bagerst, når projekter som Valby Gadekær skal bæres hjem til bydelen.</p><p id="p8">Nu er det slut.</p><p id="p9">Til engæld efterlader de sig et smukt eftermæle, som ikke bare Valbys borgere, men hele hovedstaden og alle udenbys gæster kan nyde godt af.</p><p id="p10">Det er ikke slut.</p><p id="p11">For det bakkede landskab i Valby Gadekær, hvor kroppe slikker sol, blomsterbier summer, hvor man skændes over hundeluftning og pasning af de grønne bede. Det består. Pladsen med børn på trampoliner og voksne på træbænke er ikke på vej nogen steder hen.</p><p id="p12">Det er ikke slut.</p><p id="p13">Igen i aften lyser Søren Ulrik Thomsens digt både hvidt og blåt over Herman Bangs Plads. Forbipasserende læser højt. Siger søvnblå og kysregn og lyshånd.</p><p id="p14">Det er ikke slut.</p><p id="p15">Danmarks største digt på gavlen på Gadekærvej er kun lige begyndt at lyse. Her skinner de drømme, beboerne har.</p><p id="p16">Det er kun lige begyndt.</p>