<p id="p1">Ifølge Danmarks Statistik er der pr. 01.01.08 2.402 børn mellem 0 og 2 år på Vesterbro. Mange af disse børn og deres forældre er kernekunder i DSB og benytter ofte hovedbanegårdens Vestudgang. Vestudgangen er desværre bedst kendt for narkomaner og høj, underlig musik. Det er absolut en af de værste passager i hovedstaden, beskidt, socialt belastet, skummel og overtrafikeret, men de behøver slet ikke være sådan. Man kunne vælge at ombygge den udgang. Jeg vil hermed anføre 3 problemer der kan og bør løses ved en ombygning af Vestudgangen.</p><p id="p2">1. Der er for lidt plads til for meget trafik: Hoveddøren er vel ikke mere end 1,5meter bred. Ofte er der prop ude foran. Prop af turister med kufferter, rygere, barnevogne og narkomaner: En bred trappe og en ligeså bred udgang vil afhjælpe trafikproppen ved indgangen.</p><p id="p3">2. Hvorfor skal udgangen til Vesterbro være så markant mere uattraktiv i forhold til de to andre udgange? Er 'den billige udgang' ikke med til at fastholde det indre Vesterbro som et lidt lukket og lurvet kvarter, trods dets meget centrale placering i byen?  En større, lysere og mere belyst trappe ville give hele Indre Vesterbro et tiltrængt imageløft og kunne måske stimulere handelen i hele Istedgade?</p><p id="p4">3. Elevatoren, der i forvejen er hovedbanegårdens mindste (1x2m.), og som skal transportere alle de mange nye børn og deres forældre, skal også transportere affald fra hele shopping centeret og renholdelsesafdelingen, samt bagage og turister til gaderoben + gangbesværede: Det taler for sig selv, at den nuværende elevatorløsning til Vesterbro slet ikke er tilstrækkelig. Elevatoren lugter af affald og der er alt for ofte kø. Det kan DSB ikke være bekendt at byde børnefamilierne og Købehavn kan ikke byde det til de mange turister, der benytter elevatoren til gaderoben.</p><p id="p5">Ja, hermed mine argumenter.</p><p id="p6">Jeg ser frem til at få et svar på følgende spørgsmål: </p><p id="p7">Er der aktuelle planer om en ombygning af Vestudgangen?  hvis ikke; Hvorfor?</p><p>Under overskriften:»Vesterbro   den hippeste bydel« fortæller tilflyttere i ny film, hvordan de oplever kvarteret, der i dag er blandt de dyreste i København. Landsbystemningen er ikke væk, og man køber stadig på klods.<br /></p><p id="p1">Modtag en e-mail, når Katrine Sonne har skrevet en ny artikel</p><p id="p2">Det er mere end ti år siden, at værtshuset Café Jernstangen på Istedgade langede den sidste øl over disken. I stedet skænker baren Malbeck nu gourmetvine fra nære og fjerne himmelstrøg. Ejerskiftet er blot et ud af mange eksempler på, at kvarteret Vesterbro ikke er, hvad det har været.</p><p id="p3">Siden midten af 90erne er mange lejligheder blevet dobbelt så store og markant dyrere. En del beboere er flyttet   frivilligt eller ufrivilligt   mens andre, der har råd til de nye kvadratmeterpriser, er kommet til.</p><p id="p4">Nogle af tilflytterne kommer nu til orde i kortfilmen »Vesterbro   den hippeste bydel« , som er nummer to i en trilogi, der skal skabe dialog mellem gamle og nye vesterbroere. De bliver beskyldt for lidt af hvert, tilflytterne. Hipsterne. Børnefamilier, der vil have mangfoldighed   lige indtil det går ud over deres nattesøvn. Jyder med rige forældre, der har købt en lejlighed med skattefordele, mens priserne drøner op i et leje, hvor andre har svært ved at være med, og bydelens højt beskattede mangfoldighed langsomt forsvinder.</p><p id="p5">8. oktober:</p><p id="p6">Offentlig premiere kl. 16-18.</p><p id="p7"><br /><em style="bold">Bio Mio Organic Bistro</em></p><p id="p8"><br /><em style="bold">11. oktober« </em></p><p id="p9"><br /><em style="bold">uKirke, Dannebrogsgade 53 kl. 19-21</em></p><p id="p10"><br /><em style="bold">12. oktober</em></p><p id="p11"><br /><em style="bold">H15 Scene, Halmtorvet kl. 18-20</em></p><p id="p12"><br /><em style="bold">Fri entré</em></p><p id="p13">»Vesterbro - den hippeste bydel« er den anden af to film om Vesterbro. Den første,»Vesterbros forandring« , blev vist sidste år. De er begge en del af projektet»Vesterbro   hvem er du og hvor går du hen?« , som er støttet af erhvervsdrivende og kulturaktører på Vesterbro. Efter planen skal der produceres i alt fire film. De første to vises i biografen Vester Vov Vov 10. oktober.</p><p id="p14">Det har fået mange til at bruge begrebet gentrificering om Vesterbros udvikling - et begreb, der her dækker over, at middelklassen rykker ind i et arbejderkvarter og gennem byfornyelse gør det så attraktivt, at det tiltrækker købestærke indbyggere. Egentlig på grund af stedets historie og mangfoldighed, men prisstigningerne ender med at sende en stor del af de oprindelige beboere ud af kvarteret.</p><p id="p15">»Man vidste godt, at der skulle en befolkningsudskiftning til, men det er blevet meget voldsomt. I mange andelsforeninger   blandt andet vores egen   er 50 procent blevet udskiftet inden for de seneste ti år,« siger Tina Gudrun Jensen.</p><p id="p16">Sammen med filmmand Jesper Lambæk står hun bag produktionen, der vises første gang på søndag i Kødbyen til et åbent arrangement. Den er en del af det projektet »Vesterbro   hvem er du og hvor går du hen« , og målet er blandt andet at skabe dialog mellem de nye og gamle indbyggere.</p><p id="p17"><br /><em style="bold">SE TRAILER HER</em></p><p id="p18">»Især pressen har en tendens til at male et billede af Vesterbro som en bydel, der er blevet ødelagt af det pæne. Derfor vil vi gerne illustrere de mange forskellige typer mennesker, der bor og færdes på Vesterbro, så diskussionen ikke bliver sort/hvid,« siger Jesper Lambæk, der sammen med Tina Gudrun Jensen har sat os stævne ved Otto Krabbes plads. En gang et råt område, hvor pusherne holdt til, mens det i dag er stedet, man lufter hund, hænger ud med vennerne eller slapper af på bænken ved springvandet med udsigt til Dannebrogsgades farvestrålende facader.</p><p id="p19">De bor begge på Vesterbro, og den ene, Jesper Lambæk, er selv flyttet til for få år siden.</p><p id="p20">»Jeg boede her som ung, men flyttede på landet med mine børn. Jeg vendte tilbage for fire år siden, så jeg er på sin vis tilflytter. Siden jeg kom hertil i anden omgang, er jeg begyndt at føle, at jeg skal skamme mig over hvor fedt, jeg synes, her er,« konstaterer Jesper Lambæk, der husker, hvordan han som studerende boede på 5. sal til 700 kroner om måneden.</p><p id="p21">»Der var stort set altid junkier, eller der lå brugte kondomer efter en, der lige havde haft en kunde. Der var ingen varme. Der var havnearbejdere, der råbte og skreg i gården. Så der var ingen diskussion om, at der skulle gøres noget. Mange   også af de gamle beboere   mener, at byfornyelsen var nødvendig, men det havde sin pris. Selv om det ikke er med vilje, er vi tilflyttere med til at trænge de oprindelige væk,« siger han.</p><p id="p22">MØD TRE FRA FILMEN:</p><p id="p23">Filmen består af små klip, hvor forskellige tilflyttere   fra den forretingsdrivende til børnefamilien. De forholder sig til emner som rigmandsghetto og mangfoldighed, ligesom Vesterbros image som endda meget »hipt« bliver også drøftet.</p><p id="p24">I sommer blev bydelen fremhævet i guiden Lonely Planet som et af de ti hippeste kvarterer i verden. Det gør den, fordi folkene bag guiden mener, at bydelen stadig har kant til trods for den store tilstrømning af mennesker. Værnedamsvej, Mikkeller i Viktoriagade, Kødbyen og en kaffebar på Sønder Boulevard, der frem til byfornyelsen var plaget af tung trafik, fremhæves som særligt hippe steder.</p><p id="p25">Da vi lægger vejen forbi, spiller et par unge mænd med kasket bordtennis på den brede græspassage, mens andre praktisk talt ligger ned og drikker deres kaffe.</p><p id="p26">»Stort set alle de medvirkende tilflyttere fremhæver Vesterbro som et kvarter med masser af nærvær og naboskab, som de ikke har oplevet andre steder. Samtidig bekymrer de sig om flere prisstigninger, der risikerer at gøre kvarteret for ensartet,« siger Tina Gudrun Jensen.</p><p id="p27">Den bekymring deler mange af de gamle vesterborere, der blev interviewet til den første film, »Vesterbros forandring« . Den indeholdt flere kritikpunkter af tilflyttere.</p><p id="p28">»Hvorfor er de ikke bare blevet ovre i Jylland   der har de da masser af grønne områder? Der har de hele marker, de kan løbe rundt på. Men komme og ødelægge vores stenbro   det kan jeg ikke se nogen mening i,« påpegede en kvinde ved navn Janni som kommentar til børnefamilier, der efterspørger bedre grønne områder.</p><p id="p29">En anden frygtede, at Vesterbro bliver det nye Christianshavn eller Hellerup: »Vi mangler lige kystlinjen. Men den har vi jo nede ved Fisketorvet, hvor man kan padle« , ligesom der kom en lille hentydning til de mange baristaer, der brygger mokka:</p><p id="p30">»Jeg forstår ikke, hvordan der kan blive drukket så meget kaffe.« </p><p id="p31">Vi passerer stofindtagelsesrummet H17 ved Halmtorvet, der åbnede sidste år.</p><p id="p32">»Det her er jo også Vesterbro, og det er faktisk blevet hårdere i den her ende. Samtidig er man gået fra heroin til kokain, og globaliseringen har ramt, så vi får også verdens problemer til Vesterbro. Der er mange flygtninge og indvandrere, der bedøver sig selv, og andelen af hjemløse er blevet langt større. Forskellen mellem rig og fattig er jo enorm her på Vesterbro,« konstaterer Jesper Lambæk.</p><p id="p33">»De gamle vesterbroere er faktisk mere rå over for eksempelvis hjemløse og især romaer. Mange af de nye, som vi har talt med, ser det som en del af kvarteret, at de også er der, og de sætter pris på de hverdagsinteraktioner, der kan være med eksempelvis hjemløse. Det kom faktisk bag på os, at folk talte om forskelligheden som noget meget vigtigt,« siger han, mens vi træder ind i Kødbyen, som i dag er et af kvarterets store attraktioner for rejsende.</p><p id="p34">»Jeg har kontor i Kødbyen. Det er et fantastisk sted. Når jeg møder om morgenen, står slagterdrengene dernede i arbejdstøj. Det tiltrækker også en masse turister. Der er flere fancy restauranter, hvor man skal tale engelsk for at blive betjent, men der er også det modsatte. Men efter arbejdstid er det ikke et sted, jeg dyrker.« </p><p id="p35">På turen op ad Istedgade, er det svært ikke at komme til at nynne Peter Bellis gamle traver om den til alle tider begivenhedsrige gade. Spørgsmålet er, om den stadig er et sted med »Bøhmænd og skaller musik og rabalder« , som han synger. Grønthandleren i nr. 36. har drejet nøglen om. I stedet er»Vesterbros Originale Burgerrestaurant« fra 2012 rykket ind. Naboen Doll House holder dog stadig fanen højt med en facade, der ikke er til at tage fejl af.</p><p id="p36">»Jeg har hørt, at nogle betaler 25.000 om måneden i leje for et butikslokale,« siger Jesper Lambæk.</p><p id="p37">Men det betyder ikke, at Istedgade har overgivet sig helt, hvis man spørger de to.</p><p id="p38">»De gamle beboere talte om Istedgade som et sted, hvor man hang ud, mens spritterne tog sig af ens unger, og man havde en snak med den prostituerede. Der var også en stærk tradition for, at man gik ned fra de små lejligheder og satte sig for at sludre med andre. Den slags interaktioner er der stadig,« siger Jesper Lambæk og tager plads på en af de mange bænke, der står på fortovene, som er blevet en del bredere, end de var i gamle dage.</p><p id="p39">»Hvis du ser på Istedgade, er der masser af bænke. Også uden for de nye butikker. Det giver netop mulighed for at hænge ud, og det er noget af det, der er ført videre i byplanlægningen. Men der er også en anden sjov detalje. Selv i de nye butikker køber mange på klods. Så den tradition er også ført videre fra før i tiden,« siger Tina Gudrun Jensen.</p><p id="p1">Lige nu kan du komme ' Til Te hos Kejseren'. Børnekulturstedet i kælderen under Vesterbro Bibliotek er lige nu lavet om til et mini Japan, hvor skoleklasser og fritidsinstitutioner kan smage lidt på den japanske kultur. De kan læse manga ( japanske tegneserier), folde papir ( origami), dyrke karate, lytte til japansk musik, slappe af og drikke te i en japansk have.</p><p id="p2">- Vi søger støtte til de enkelte projekter og er ofte heldige at få støtte fra Vesterbro Lokaludvalg. Det er puljer på alt mellem 20.000 og 70.000 kr., hvilket gør det nemmere for mig at få sat tingene i gang, når der er et nyt projekt, jeg brænder for, fortæller Maria Suh, som er medarbejder i Børnekulturstedet.</p><p id="p3"><br /><em style="bold">Mange tilbud</em></p><p id="p4">Børnekulturstedet er en sammensat enhed som kulturhuset, biblioteket og socialcentret gik sammen om at starte for 14 år siden. Dengang sad en del unge med anden etnisk baggrund på biblioteket og hang ud uden rigtig at have noget at tage sig til. Der var brug for et sted, der kunne tilbyde nogle aktiviteter, og kælderen under biblioteket blev indrettet til Børnekulturstedet. En enhed på to ben. Det åbne værested, som har fokus på integration og Børnekulturstedet med sine faste aktiviteter og familietilbud.</p><p id="p5">- Det kan fx. være baby- og børnerytmik, mavedans, fars legestue, familietorsdage, der byder på teater og middagsmad til børn mellem 3 og 7 år og deres forældre.</p><p id="p6">De etniske danske forældre er meget engagerede og interesserede i, at deres børn skal være aktive og have noget kulturelt input i deres liv.</p><p id="p7">Det er noget sværere at få børn og forældre med anden etnisk baggrund til at komme, når det koster penge. Vi tager nogen gange 20 kr. pr. person, hvis vi viser film eller serverer middagsmad og så kommer de desværre ikke.</p><p id="p8"><br /><em style="bold">Gøre en forskel</em></p><p id="p9">- Jeg håber, at vi gør en forskel med det, vi laver.</p><p id="p10">Det er jo et langt sejt træk, men jeg kan se, at vi giver tryghed til børnene, og de lærer hianden at kende. Men det er som sagt også forældrene, der er med til at gøre en forskel.</p><p id="p11">Maria er drevet af, hvad hun selv synes er spændende. Hun finder på noget og forsøger at realisere det via fonde. Og ideerne står i kø for at blive realiseret: Børnefestival i februar, dukketeater for voksne i marts, sommer for børn til sommer og mon ikke Vesterbro Lokaludvalg vil støtte nogle af projekterne i 2009.</p><p id="p1">På Colbjørnsensgade lige ved Istedgade og Hovedbanegården på Vesterbro bor socialdemokraternes folketingsmedlem Sophie Hæstorp Andersen sammen med sin mand og deres to børn, Rosa på fem år og Rolf på halvandet år. </p><p id="p2">Der lugter lidt af øl, når man træder ind i opgangen, og det har sin naturlige forklaring, fortæller den 35-årige politiker:</p><p id="p3">- Vores underboer er to bofællesskaber, som kommunen har lavet for en gruppe grønlændere, der ellers ville være hjemløse. Mange af dem er alkoholikere, og de ryger også hash, men til gengæld er de ikke narkomaner, sådan som mange af brugerne nede ved Mændenes Hjem er det.</p><p id="p4"><br /><em style="bold">Specielle underboer</em></p><p id="p5">Et par gange er Sophie Hæstorp Andersen dog vågnet op i sin lejlighed om natten med en brændt lugt hængende i næsen.</p><p id="p6">- Så er det en af grønlænderne nedenunder, der er kommet hjem fra en bytur og har sat en gryde over, hvorefter hun er faldet i søvn. Det er selvfølgelig lidt irriterende, at jeg må op om natten og ned i deres køkken for at slukke komfuret og åbne vinduerne, men nu er den pågældende kvinde flyttet, så jeg satser på, at det ikke sker mere i fremtiden.</p><p id="p7"><br /><em style="bold">Et godt sted for børn</em></p><p id="p8">Det spørgsmål Sophie Hæstorp Andersen oftest bliver stillet, når mennesker hører, hvor hun bor, er dette: Hvordan kan man have børn og bo på Vesterbro?</p><p id="p9">- Men helt ærligt, det kan man sagtens. Der er gode institutioner i området, og efter sommeren begynder Rosa i Gasværksvejens skole. Den blev lukket for nogle år siden, fordi der udelukkende gik elever med anden etnisk baggrund, men nu er den bygget om og åbnet igen. Når Rosa starter, går den til og med fjerde klasse, så det er nærmest en lilleskole midt i storbyen, siger politikeren og indrømmer så:</p><p id="p10">- Selvfølgelig er det også en principsag for mig, at mine børn skal gå i den lokale folkeskole.</p><p id="p11">I det hele taget er familien rigtig godt tilfreds med deres 140 kvadratmeter leje-lejlighed til cirka 12.000 kroner om måneden.</p><p id="p12">- Jeg tror, det er en meget rimelig leje, for der er varme og vand med i prisen. Uanset hvad, er jeg glad for at bo så centralt. Så den der drøm om - som mange har, når de får børn - at vi skal købe vores eget og flytte ud til forstæderne, den har jeg slet ikke. Jeg er rigtig glad for at bo præcis, hvor jeg bor, siger socialdemokraten.</p><p id="p13"><em style="italic"><a href="mailto:sek@eb.dk">sek@eb.dk</a> / Foto: Jan Unger</em></p><p><br /><em style="bold">Citat</em></p><p><em style="italic">Selvfølgelig er det en principsag for mig, at mine børn skal gå i den lokale folkeskole</em></p><p id="p1">Slagtergårdene på Enghavevej må nu lade livet, for at gøre plads til nybyggeri.</p><p id="p2">Det er et af de sidste monumenter fra en svunden tid. En tid hvor arbejderne, misbrugerne, de skøre og de skæve boede på Vesterbro -Tove Ditlevsens Barndommens Gade er snart passé. De sidste murbrokker fra de historiske 1800-tals bygninger ligger der lidt endnu. Det øvrige Vesterbros gamle kvistlejligheder forvandles i hast til store tagterrasser og karnapperne til små altaner, hvor man Fair trade morgenkaffen roligt nydes, imens der spejdes ud på byens puls. Det sender boligpriserne til tops og gør det svært at finde tag over hovedet for de oprindelige beboere i Københavns gamle arbejderkvarterer. Det er efterhånden blevet en kendsgerning, men hvad er årsagen til den transformation? Berlingske har sat Henrik Gutzon Larsen stævne på Vesterbro for at tale om byfornyelse og gentrificering. Han er lektor i kulturgeogra-fipå Lunds Universitet og har forsket i gentri-ficering på Vesterbro, hvor han også selv bor.</p><p id="p3">Vi træder ind gennem en træport, med skarpe pigge monteret på toppen for at undgå ubudne gæster. Porten fører os ind i Henriks nu aflukkede baggård på Gasværksvej. Mange baggårde på Vesterbro var før i tiden pivåbne for offentligheden. Det var et livsvilkår, at der både var narkomaner og dealere i baggårdene.</p><p id="p4">Porten i hans egen gård, som blev opsat under byfornyelsen af Indre Vesterbro, kaldte de sågar Pusher-porten -den skulle nemlig holde pusherne ude.</p><p id="p5">Meget symptomatisk for kvarterets udvikling bliver der i dag hængt en regnbuefarvet flagguirlande op i den aflukkede baggård. Det sker i anledning af en børnefødselsdag. Mange af Indre Vesterbros baggårde har i løbet af byfornyelsen ændret sig markant. De er gået fra at være arnesteder for salg og indtagelse af hård narkotika til små grønne områder, hvor der blandt andet bliver spist boller, lagkage og sunget fødselsdagssang en torsdag formiddag.</p><p id="p6">»Grundlæggende betyder gentrificering, at en højere rangeret socialgruppe overtager boligerne i et område,« siger Henrik Gutzon Larsen.</p><p id="p7">Han forklarer, at der er tre faktorer, som har indflydelse på gentrificering af et område. Den første er økonomi. Hvis boligpriserne stiger meget inden for et bestemt geografisk område, vil færre mennesker have råd til at bo der. Den anden er kultur. I 1960' erne var det populært at flytte til parcelhuse i forstæderne. Men de sidste 20 år har der i Danmark været en omvendt tendens, hvor mange helst vil bo i byen.</p><p id="p8">Den tredje faktor er politik og planlægning.</p><p id="p9">Forskellige kombinationer af de tre faktorer gør sig ofte gældende, men økonomien er næsten altid det vigtigste, uddyber han.</p><p id="p10"><br /><em style="bold">Nørrebro-ballade skulle undgås</em></p><p id="p11">Da man gik i gang med byfornyelsen af Nørrebro i sen-70erne og start -80erne, var der mange konflikter, såsom slaget om Byggeren. Det krævede ved flere lejligheder en massiv tilstedeværelse fra politiet, fordi horder af utilfredse beboere forsøgte at forhindre nedrivningen af den folkekære byggelegeplads.</p><p id="p12">Under byfornyelsen af Nørrebro ryddede man hele karréer og byggede nyt op fra bunden, men med stor folkelig modstand.</p><p id="p13">Vesterbro skulle bevares for at undgå samme ballade som på Nørrebro. Derfor tog man udgangspunkt i de eksisterende bygninger i stedet for at bygge nyt.</p><p id="p14">Det var en meget dyr fremgangsmåde.</p><p id="p15">Det kostede 1,15 mio. offentlige kroner per renoveret bolig. Den strategi er sidenhen lagt på hylden. Slagtergårdene bliver derfor bulldozet fremfor renoveret.</p><p id="p16">De mekanismer, der blev sat i værk, da man istandsatte meget dyrt, fik priserne til at nå et niveau, hvor de færreste kunne være med.</p><p id="p17">Nørrebro fik almene boliger mens Vesterbro fik andels-og ejerlejligheder.</p><p id="p18">»Da man begyndte at snakke om gentrificering, var det mest noget, der foregik i London og New York. Der er den økonomiske faktor ekstremt vigtig. På Vesterbro vil jeg mene, at en væsentlig faktor også er den politiske. Det er sket gennem planlægning og byfornyelse, som ikke var noget, man iværksatte for at starte en gentrificering, men som så i sidste ende førte det med sig,« siger Henrik Gutzon Larsen.</p><p id="p19">Vesterbro bar inden byfornyelsen præg af hård narko og prostitution spredt ud over hele bydelen. Dengang flyttede folk væk fra Vesterbro, så snart de fik børn, hvis de altså havde råd.</p><p id="p20">»Hvis man læser planlægningsdokumenter for byfornyelsen på Indre Vesterbro, så står der, at målsætningen er at tiltrække børnefamilier.</p><p id="p21">Fordi de ofte har job og er stabile indbyggere at have. Før byfornyelsen var Vesterbro det kvarter med suverænt færrest børn. I dag er Vesterbro et af de steder, hvor der bor flest familier med børn,« siger Henrik Gutzon Larsen »Men udskiftning af dem, der bor i husene, betyder nødvendigvis ikke, at det der foregår på gaderne ændrer sig«, uddyber han.</p><p id="p22"><br /><em style="bold">Konflikter om byrummet</em></p><p id="p23">»København var i 1980erne fattig med en omfattende social slagside, så jeg tror ikke, politikerne kunne forestille sig, at det nogensinde skulle blive som i dag. Alt, man havde for øje før i tiden, var at tiltrække nogle børnefamilier og andre kapitalstærke borgere, der kunne bidrage med noget skat,« siger Henrik Gutzon Larsen.</p><p id="p24">De velbjærgede, der flyttede til kvarteret, var utilfredse med kanyleaffald og stofindtagelse i byrummet. Selvom de klassiske Vesterbro-indbyggere heller ikke var begejstrede for på daglig basis at blive konfronteret med samfundets skyggesider, havde de nye en fordel i forhold til gamle indbyggere.</p><p id="p25">»De nye beboere var folk som kunne udtrykke sig. Folk der kunne skrive læserbreve.</p><p id="p26">Det gode element i netop gentrificeringen af Vesterbro var, at nogle af de nye ressourcestærke tilflyttere fik lavet fixerum, som et kompromis mellem det nye Vesterbro og det gamle,« siger Henrik Gutzon Larsen.</p><p id="p27">I takt med at flere og flere baggårde blev lukket af for offentligheden, blev narkomanerne mere koncentreret omkring Hovedbanegården og Halmtorvet. Elendigheden blev derfor mere iøjnefaldende, fordi det nu foregik på meget lidt plads, i stedet for at være spredt udover hele Vesterbro.</p><p id="p28">»Det er begyndt at blive bedre nu, men for ti år siden var der mange konflikter mellem det nye og det gamle Vesterbro. Børnefamilierne i lejlighederne og narkomanerne på gaderne.</p><p id="p29">Den sociale og økonomiske kløft mellem dem, der bor her, og dem, der opholder sig her, er blevet meget større,« siger Henrik Gutzon Larsen.</p><p id="p30">Slagtergårdene går til grunde for at gøre plads til 83 nye boliger, der skal opføres i en femetagers beboelsesejendom samt en parkeringskælder med indkørsel fra Sundevedsgade.</p><p id="p31">fvko@berlingske.dk </p><p id="p32">»Vi har jo en forholdsvis stærk lejelov i Danmark, også for folk med erhverv. Det er en af grundene til, at forandringerne sker så langsomt i Danmark modsat udlandet.« Henrik Gutzon Larsen.</p><p id="p33"><br /><em style="bold">Fakta: Gentrificering</em></p><p id="p34">En proces, hvor en højere socioøkonomisk gruppe direkte eller indirekte presser en lavere socioøkonomisk gruppe ud af et områ de. Gentrificering kommer af det engelske ord gentry, som direkte oversat til dansk betyder »herskab«. Begrebet skal ikke forstås bogstaveligt, det blev opfundet af en engelsk sociolog ved navn Ruth Glass, og refererer til middelklassen eller den øvre middelklasse. En dansk pendant til ordet er herskabeliggørelse.</p><p id="p1">Augustsolen slår et sidste slag med halen og bader Halmtorvets brosten i en behagelig varme. Det renoverede torv, der tidligere var trækplaster for ludere og narkomaner, skinner om kap med de mondæne cafeer, der omgiver pladsen.</p><p id="p2">Selv når efteråret kommer, vil Halmtorvet fortsætte med at skinne, ligesom resten af Vesterbro, for de seneste 13 års udvikling i det byfornyede brokvarter er en solstrålehistorie i sig selv.</p><p id="p3">Tidligere satte junkier, pushere og prostituerede dagsordenen på gaden, mens beboerne i små, uhumske lejligheder stod i kø til fællesbadet i gården eller deletoilettet på trappeopgangen.</p><p id="p4">13 år og 4,5 mia. kr. senere er bydelen totalt forandret. En del af beboerne tilhører en anden indtægtsgruppe end i de gamle dage, og nogle steder er husstandsindkomsten steget med 70 pct. siden 1994. <br /></p><p id="p5"><em style="bold">Bevarende sanering</em></p><p id="p6">Udefra ligner husene dog sig selv. Da byfornyelsen for alvor blev sat i gang i 1992, valgte man at renovere de gamle bygninger frem for at rive dem ned og bygge nye, som da Nørrebro blev byfornyet.</p><p id="p7">Det er en af forklaringerne på bydelens succes, mener Birte Kyhn, der er leder af Vesterbro Byfornyelsesrådgivning.</p><p id="p8">»Folk har ikke lyst til at bo i firkantede betonbygninger. Så vil de hellere leve med lidt fugt i lejlighederne og skæve gulvbrædder, fordi det bevarer en del af den oprindelige charme.«</p><p id="p9">Selv om det kun er en tredjedel af lejlighederne på Vesterbro, der er blevet byfornyet, er de gamle slumboliger udryddet. Selv de gamle baggårde er blevet renoveret, så de har mistet en del af tiltrækningskraften på kvarterets mere lurvede typer. <br /></p><p id="p10"><em style="bold">Forretninger stortrives</em></p><p id="p11">Byfornyelsen har dog ikke kun været positiv for bygningernes tilstand. De handelsdrivende har også nydt godt af bydelens opstigning mod stjernestatus blandt de københavnske kvarterer.</p><p id="p12">»Der er kommet et mere moderne publikum, som er mere ressourcestærkt, og derfor bruger folk flere penge i forhold til tidligere,« siger Tonny Overmans, formand for Vesterbro Handelsforening.</p><p id="p13">Bydelens coolness-faktor er blevet så stor, at beskeden nåede helt til siderne af New York Times, hvor en artikel gav Vesterbro plusser for sin uformelle atmosfære og etniske restauranter. <br /></p><p id="p14"><em style="bold">Børnefamiliernes indtog</em></p><p id="p15">Istedgades forandring fra pusherparadis og bordelgængernes hjemmebane er langtfra sket fra den ene dag til den anden. Men købelystne sexkunder har i de senere år skullet lede længere mellem tilbuddene, der er samlet på enkelte steder som Skelbækgade.</p><p id="p16">Hvor det tidligere var skæve eksistenser, der dominerede gadebilledet, har børnefamilier og barnevogne i dag indtaget fortovene i stor stil.</p><p id="p17">Ifølge seneste folkeregisteropgørelse fra Københavns Kommune er Vesterbro næstefter Vestamager den københavnske bydel med det højeste antal nyfødte. Birte Kyhn fra Vesterbro Byfornyelsesrådgivning mener dog, at det er en skrøne, at alle de gamle beboere er blevet jaget ud af bydelen i forbindelse med byfornyelsen.</p><p id="p18">»Beboerne er over en årrække garanteret en særlig byfornyelsesboligsikring, så de fortsat er sikret en forholdsvis lav husleje. Samtidig skal man huske på, at flyttemønstret på Vesterbro altid har været meget hektisk. Folk er flyttet meget frem og tilbage,« siger Birte Kyhn.</p><p id="p19">Den vurdering er formand for Vesterbro Lokalråd Niels Vestergaard ikke enig i.</p><p id="p20">Det er ikke kun bygninger, der er blevet fornyet, men også mange af beboerne, mener han. Derfor står Vesterbro over for en udfordring, hvis kvarteret skal fastholde sit særpræg.</p><p id="p21">»Det lyder lidt klicheagtigt, men det handler om, at der skal være plads til alle, og at bydelen skal fortsætte med at udvikle sig. Det er fint med cafeer og designerbutikker, men der skal stadig være plads til de skæve eksistenser. Vesterbro må for guds skyld ikke blive for pusse-nusset og ende med at ligne Østerbro.« </p><p id="p22"><br /><br /></p><p id="p23"><em style="bold"> Det er fint med cafeer og designerbutikker, men der skal stadig være plads til de skæve eksistenser. </em></p><p id="p24">Niels Vestergaard</p> <hl2 id="p25"><em>Fakta:</em>Vesterbro og byfornyelsen</hl2><p id="p26">Der bor 34.927 personer på Vesterbro ifølge seneste folkeregisteropgørelse fra Københavns Kommune. </p><p id="p27">Det betyder, at bydelen har det 10. største indbyggertal ud af Københavns i alt 15 kvarterer. </p><p id="p28">Andelen af ét- og toværelses lejligheder er faldet fra 39 til 30 pct., mens det samlede antal lejligheder faldt 6 pct. som følge af byfornyelsen. </p><p id="p29">I dag er kun 40 pct. af lejlighederne på Vesterbro udlejningsboliger, mens de udgjorde knap 70 pct. i 1994. </p><p id="p30">Bydelens popularitet blandt de unge kan ses på, at der bor markant flere 25-34-årige i forhold til resten af København. </p><p id="p31">Desuden er gennemsnitsindkomsten i det byfornyede kvarter steget fra at ligge 18 pct. under gennemsnittet i de øvrige dele af hovedstaden til at være på nogenlunde samme niveau. </p><p id="p32">Kilde: Københavns Kommune</p><p id="p33"><a href="mailto:redaktion.kbh@jp.dk">redaktion.kbh@jp.dk</a></p><p id="p1">Der var ikke tvivl et eneste sekund, da festkomiteen bag Vesterbros 400-års fødselsdag skulle finde noget god musik til at underholde de mange fremmødte på Vesterbros Torv: Alle som en var enige om, at valget skulle falde på den næsten legendariske og landskendte sanggruppe fra Vesterbro Ungdomsgård.</p><p id="p2">Det var den, der i 70' erne blev startet af den lige så legendariske musikmand Bo Schiøler, der senere skabte mange musikalske stjerner, der fik deres debut i Vesterbro Ungdomsgaard. En af dem var i øvrigt den senere så kendte Mike Tramp, der dels var med til at vinde Melodi Grand Prix med Mabel (Boom Boom) og senere spillede i bandet White Lion.</p><p id="p3">Selv siger Mike om sin tid i ungdomsgården: -Siden barndommen har jeg været på Vesterbro Ungdomsgård mange gange, og jeg vender stadig gerne tilbage til dette varme, velkendte sted, hvor jeg fik en sund start på livet.</p><p id="p4">En anden af de små stjerner var Lene " Kæmpe" Bering.</p><p id="p5">I dag 53 år -og ikke længere en del af sanggruppen.</p><p id="p6">Hun medvirkede på det første album fra 1974, men nervøsitet og en slags sceneskræk fik hende til at forlade gruppen.</p><p id="p7">I dag er hun mødt op på Café Obelix på Vesterbros Torv for at mødes med Lokalavisen og Bo Schiøler samt sangerinden Lennie Hedegaard Jakobsen, der kom til efter " Kæmpe".</p><p id="p8">Lennie er 32 år -og synger stadig med i Vesterbro Sanggruppe, der finder sammen fra tid til anden og får minderne frem fra de glade år på Vesterbro.</p><p id="p9">Således optrådte gruppen med Bo Schiøler i spidsen, da sognepræst Mette Gramstrup fra Kristkirken i søndags fejrede fødselsdag.</p><p id="p10"><br /><em style="bold">Fra Alsgade</em></p><p id="p11">-Jeg er født og opvokset i Alsgade, og da mine forældres venner, der boede på Gasværksvej, havde børn, der gik i Vesterbro Ungdomsgård, så fulgte jeg efter, fortæller Lene " Kæmpe" Bering.</p><p id="p12">-Jeg kom med i teatergruppen -og senere kom jeg med i sangruppen, der optog det første album i 1974 i Islev Bio.</p><p id="p13">Også Lennie Hedegaard Jakobsen er fra Vesterbro. Hun er fra Valdemarsgade -og bor stadig på Vesterbro.</p><p id="p14">-Jeg kom med i sangruppen, fordi jeg skrålede så højt på tilskuerrækkerne, at det var nemmere at have mig med i koret, siger hun med et stort smil.</p><p id="p15">Lennie er med i Vesterbro Sanggruppe til den store fødselsdagsfest på Vesterbros Torv lørdag 13. september kl.</p><p id="p16">14 til 18. Festen er kommet i stand via et samarbejde mellem Lokalavisen Vesterbro, Vesterbro Handelsforening, Vesterbro-kirkerne og Vesterbro Lokalhistoriske Forening.</p><p id="p1">BROKVARTER Rundt omkring i Odenses kvarterer vokser beboerforeninger og projekter op på initiativ af beboerne.</p><p id="p2">I Vesterbro Odense, et initiativ der skal samle Vesterbros beboere og erhvervsdrivende, har de netop haft deres første bydelsmøde, hvor flere ivrige beboere mødte op med idéer til kvarteret. Morten Gottschalck på 36 år er en af stifterne til Vesterbro Odense og flyttede selv til bydelen, da han var 31 år.</p><p id="p3">" Vesterbro Odense startede som en slags reaktion på et loppemarked, som to søstre har startet. Så spurgte jeg, om vi ikke skulle gøre det endnu større. Der gik et par måneder, hvor jeg havde bygget en hjemmeside og en Facebookside op, hvor der hurtigt var 100 likes, så jeg tænkte, der er noget her," fortæller Morten Gottschalck.</p><p id="p4">Initiativet startede i august 2015, og forhåbning-en er at opnå et brand og en fælles stemme for Vesterbro. Beboerne vil nemlig gerne være med til at sætte en dagsorden og bestemme over deres kvarter.</p><p id="p5">" Vi vil gerne opnå et brand, så hvis for eksempel politikerne vil lave noget, som omhandler Vesterbro, så kan de ikke gøre det, uden at der er en stemme, der kan svare igen," fortsætter Morten Gottschalck.</p><p id="p6">Indtil videre har de blandt andet arrangeret et årligt loppemarked, en skraldedag og udsender et nyhedsbrev til mere end 170 personer. Dette er drevet udelukkende med økonomisk hjælp fra de lokale i området.</p><p id="p7">Flere borgerforeninger På Østerbro har man allerede en lignende gruppe, som modsat Vesterbro Odense startede på kommunens initiativ efter en større byfornyelse af Østerbro, der startede i 2012. Her skød kommunen 20 millioner kroner ind i projektet, hvilket seks frivillige har ført videre.</p><p id="p8">En af dem er Christian Agertoft på 49 år, formand for Østerbro Borgerforening.</p><p id="p9">" Det var et rigtig godt initiativ, kommunen havde startet op, og vi tænkte, at hvis det her skal fortsætte, så skal vi gøre noget ved det. Så vi oprettede en borgerforening, for hvis du ikke har en platform, så fiser det hurtigt ud i ingenting," siger Christian Agertoft.</p><p id="p10">Christian Agertoft flyttede til Østerbro i 2012 efter en periode i Grønland og kort herefter startede kommunen projektet " Østerbro -et fedt sted at bo" for at få liv i bydelen.</p><p id="p11">Dette kastede Christian Agertoft sig gladeligt over, da Østerbro ifølge ham var et lidt gråt og trist sted.</p><p id="p12">" Når kommunen har skudt noget godt i gang, så må man gribe det, så det ikke dør hen.</p><p id="p13">Det er jo vores egne penge, der er brugt på det. Og så er det jo rart, at det fører til noget," fortæller Christian Agertoft.</p><p id="p14"><br /><em style="bold">En stemme for kvarteret</em></p><p id="p15">Ligesom Morten Gottschalck håber Christian Agertoft, at borgerforeningen kan blive et talerør for beboerne i kvarteret.</p><p id="p16">Som enkeltmand kan det være svært at råbe kommunen op, men i en gruppe kan dette blive nemmere. Begge initiativer drives frivilligt af ildsjæle i områderne, som har en kærlighed for deres kvarter og den historie, der gemmer sig i de ældre bygninger og snoede gader.</p><p id="p17">Politikerne i Odense Kommune har ikke de store planer for Østerbro efter den store byfornyelse, de har været igennem.</p><p id="p18">Der kommer derimod til at ske noget på Vesterbro. De største planer de kommende år er letbanen, som kommer til at køre ad Vestre Stationsvej og ud af Vesterbro. Her kommer letbanen til at stoppe på Vestre Stationsvej tæt på Kingosgade og på Vesterbro på højre side ved Sukkerkogeriet.</p><p id="p19">En anden ting, der mangler i Vesterbro, er grønne områder, hvilket kommunen også har fokus på.</p><p id="p20">" Der er ryddet et område ved kirken, hvor der skal laves et grønt område, og det er noget, der mangler på Vesterbro," siger Paw Gadgaard, lokalplanchef i Odense Kommune.</p><p id="p1">Hvad nytter det at afvikle det vand, der falder på en gade, hvis vandet, der løber i gaden, stammer fra ti nabogader opstrøms? Og hvordan kan den fysiske konsekvens af kommunale visioner konkretiseres? I en tæt bebygget by som København er konsekvenserne af voldsomme regnhændelser og manglende kloakkapacitet særligt store, og tilpasning af byen er en nødvendighed. Hvis vi skal lave løsninger, der virkelig batter, må små lokale indgreb tænkes ind i større sammenhænge og i de overordnede strategier for hele regnoplandet, der tager højde for vandets bevægelse Vesterbro Goes Liquid er netop et bud på dette - en storskala klimatilpasningsløsning, der afkobler halvdelen af Vesterbro bydel og dens oplands overfladevand fra kloaksystemet.</p><p id="p2">Vandet er synligt og løber i render og kanaler, der som en del af multifunktionelle løsninger er med til at skabe synergi mellem regnvandshåndtering, grønne teknologier og rekreative tiltag.</p><p id="p3">Specialet er et indspark til konkretisering af kommunens målsætning om at afkoble en tredjedel af regnvandet fra kloakken ved at håndtere det på overfladen og samtidig bidrage til kommunens vision om at skabe et grønnere København, der kan tilføre merværdi til byen og byrummet. Dertil vil dette modarbejde varmeø-effekten på Vesterbro.</p><p id="p4">Vesterbros landskabsudvikling klarlægger grunden til oversvømmelsesproblematikkerne.</p><p id="p5">Det centrale Vesterbro er en lavning, omgivet af et let skrånende terræn. Det bevirker, at overfladevandet fra regnoplandet samler sig i lavningen, hvor risikoen for opstuvning fra kloakken samtidig er størst. På baggrund af terræn-og hældningsanalyser er regnoplandet inddelt i deloplande efter deres potentiale til at transportere vand på overfladen. Der er potentiale, når hældningsgrundlaget for vandtransport på vejoverfladen er 5 promille eller mere.</p><p id="p6">Forslaget udnytter mulighederne i det eksisterende bylandskab og kontrollerer vandet, før det bliver et problem. Hovedgrebet er et system af render og hovedkanaler, der opsamler og leder vandet uden om det lavere liggende centrale Vesterbro, som særlig er ramt af oversvømmelser; dvs. dels til Enghaveparken og dels videre væk fra området, under jernbanen til rensning og udledning i havnen. Som udgangspunkt afkobles deloplandene med kanalsystem helt fra kloakken, og vandet løber ad eksisterende vej langs kantstenen til hovedkanalerne.</p><p id="p7">På udvalgte veje etableres render med øget fald for at skabe et større sammenhængende system.</p><p id="p8">Enghaveparken udvikles til vandrensende park, hvor renseprocesserne er synlige for besøgende, og det rensede overfladevand bruges rekreativt.</p><p id="p9">Det oversvømmelsesramte centrale Vesterbro skånes på denne måde for store vandmængder.</p><p id="p10">Det centrale Vestrebro sikres yderligere med en fysisk barriere af høje kantsten, hævede overgange m. m., som placeres langs hovedkanalerne. De åbne hovedkanaler integreres i det eksisterende grønne strøg på Sønder Boulevard og danner her Den blå nerve.</p><p id="p11">Forslaget lægger stor vægt på multifunktionalitet, så de vandhåndterende strukturer også har et rekreativt formål i tørvejr. På tra-fikerede veje som Enghavevej integreres hovedkanalen i infrastrukturen og overdækkes af en cykelsti med permeabel belægning.</p><p id="p12">I det lavtliggende centrale Vesterbro reduceres og forsinkes regnvandet lokalt til kloakken, der fungerer som hovedsystem her.</p><p id="p13">Planen for Istedgade som kommende strøggade med fokus på handel og bløde trafi-kanter bruges som nøgle til at skabe et regnvandsforsinkende netværk af hævede overgange og vejbede med planter. Denne grønne nerve skaber en stærk identitet i gaden og det omgivende boligkvarter og danner grønne temperaturregulerende forbindelser gennem bydelen. Ved intense regnhændelser som skybrud bliver vandet forsinket på vejbanen mellem de hævede overgange, som også skaber mulighed for tørskoet krydsning af vejen.</p><p id="p14">Multifunktionalitet og lokale planer er tænkt ind på alle niveauer.</p><p id="p15">Forslaget er en anskueliggørelse af en storskala klimatilpasning for et helt regnopland.</p><p id="p16">Regnvandet ses som en ressource frem for et problem, og forståelse af terrænet, der forstærker lokale oversvømmelsesproblemer, er et væsentlig element i at løse problemet.</p><p id="p17">Forslaget skaber samtidig en grønnere, mere rekreativ og attraktiv bydel med synlig klimatilpasning i gadebilledet, som kan sætte København på verdenskortet som klimametropol.</p><p id="p18">Kamilla Aggerlund, landskabsarkitekt MDL Helle Rye Westphall, landskabsarkitekt MDL Sammen laver de projekter og rådgivning under navnet Liquid Landscapes.</p><p id="p19">Kanalsystem _ Delopland Øst og Vest Kanalsystem _ Delopland Nord Kloaksystem " Den grønne nerve" med vejbede og vejbump Parker og grønne strøg Grønne rensningssystemer Hovedkanal Overdækket hovedkanal Barriere _ ydre Strøggade Barriere _ indre Gader hvor vandet løber på eksisterende vej Gader hvor vandet løber i render Gader der falder mod Istedgade/ lavpunkterne Udløb til rensning og havn.</p><p id="p1">NYT ÅR: Hvad er der egentligt sket på Vestebro i 2010? En hel masse, skulle vi hilse at sige.</p><p id="p2">Først på året var der valg til lokaludvalget, og en række nye medlemmer blev budt velkommen. Vesterbro Bladet bragte en række portrætter af de nye ansigter, blandt andre Rasmus Vind Ludvigsen, der blev valgt ind for Kødbyens Lejerforening. I marts fyldte Mændens Hjem i Lille Istedgade 100 år, og der var stor fest og fri fadølsbar. Beboerne i Stampesgade tabte sagen til Ekspropriationskommissionen og kan nu se frem til otte års metrobyggeri klos op ad deres husmur. Børn i daginstitutionerne skulle vænne sig til smagen af ny mad, og i Kongerosen i Valdemarsgade var der blandt ledelse og personale ikke glæde over, at den velkendte madpakke skulle skiftes ud med en madordning.</p><p id="p3">På Oehlenschlægersgades Skole demonstrerede eleverne i marts over, at der skulle spares, så de havde selv taget toiletpapir med i skole.</p><p id="p4">Det var også året, hvor Miljøpunkt Vesterbro/ Sydhavnen i samarbejde med Vesterbro Bladet lavede en fotokonkurrence om din cykelby. Det kom der flotte fotos og ikke mindst præmier ud af, og som optakt fik vesterbroerne en række forslag til cykelruter.</p><p id="p5">Dugnad har været genstand i mange spalter, og den succesfulde men også omdiskuterede café for stofbrugere lukkede i sommer som reaktion på samarbejdsproblemer med kommunen. I efteråret opsagde kommunen samarbejdet med Dugnad, og foreningen og caféen overgår fra 2011 til Mændenes Hjem.</p><p id="p6">I september begyndte planerne om et nyt værested for øldrikkere på Enghave Plads at tage form, og lige før nytår var arbejdet halvvejs, og der er bygget bænke i den nye mini-park ud til Enghavevej.</p><p id="p7">Der skulle være etableret en skøjtebane i Enghaveparken, men den lader vente på sig, og i begyndelsen af 2011 skulle isbanen være klar.</p><p id="p8">I den mere muntre ende bragte Vesterbro Bladet i november et portræt af Rytteri-drengene Martin Buch og Rasmus Botoft, der begge bor på Vesterbro, og som har overvældende succes med liveudgaven af satireprogrammet.</p><p id="p9">De gamle på Plejebo fik en fin fest, da der i november var afskedsfest med Dairo og fin mad. Plejebo flytter i begyndelsen af 2011 til det nybyggede Langgadehus i Valby.</p><p id="p10">1. december var der borgermøde for beboerne i Sønder Boulevard efter Metroselskabet havde meddelt, at metrobyggeriet bliver flyttet helt op til Dannebrogsgade, da der var fundet forureningen i jorden under Halmtorvet og den planlagte skakt derfor ikke kunne etableres der.</p><p id="p11">Det vakte store følelser og gav masser af debat. Og der er naturligvis sket meget mere -har du oplevelser, du vil dele med os og de øvrige læsere, så klik ind på www.dinby.dk/ vesterbro og skriv.</p><p id="p12">Vesterbro Bladet ønsker alle læserne godt nyt år -vi ses i 2011!.</p><p id="p1">Vesterbro kan fejre 400-års jubilæum i år, og nu har en jubilælæumskomité sat sig for at fejre begivenheden med en festdag på Vesterbros Torv.</p><p id="p2">-Vi håber, at hele Vesterbro vil støtte denne festdag, der vil blive holdt senere på året, men ikke så meget senere, at vejret ikke er godt, siger redaktør Finn Edvard fra Lokalavisen Vesterbro.</p><p id="p3">Sammen med en række repræsentanter fra organisationer og foreninger på Vesterbro er han gået i gang med til tilrettelægge en rigtig festdag.</p><p id="p4">-Vi håber på deltagelse af en række kunstnere, der med lyd og musik kan skabe en rigtig god fest, siger Finn Edvard.</p><p id="p5">Der vil naturligvis også blive arrangeret noget spændende for børnene, så der vil blive noget for alle den pågældende dag.</p><p id="p6">En række foreninger og institutioner har allerede givet tilsagn om at deltage i arrangementet, bl. a. Vesterbro Lokaludvalg, Vesterbro Lokalhistoriske Forening og Arkiv, Vesterbro Bykirke, Vesterbro Handelsforening, Boldklubben Vestia og Lokalavisen Vesterbro.</p><p id="p7">Også Københavns Slagterlaug har vist interesse for dagen, der vil blive markeret med underholdning, boder m. m.</p><p id="p8">Det hele vil foregå på Vesterbros Torv, men alle er velkomne med tips og idéer, ligesom flere kan være med i jubilæumskomiteen, hvis de har tid og lyst.</p><p id="p9">Hele arbejdet koordineres af næstformanden i Vesterbro Handelsforening Erik Willumsgaard.</p><p id="p10">Hvis man har lyst til at være med eller har forslag eller gode idéer, kan man henvende sig til ham på mail erik@willumsgaard. dk.</p><p id="p11">Komiteen er nu gået i gang med at kontakte en række kunstnere samt med at undersøge de mange praktiske opgaver, der skal løses før en festdag kan holdes.</p><p id="p12">Det er komiteens håb, at mange andre vil deltage i arbejdet, f. eks. skoler, ungdomsklubber m. m.</p><p id="p13">Der er også planer om at udskrive en stilekonkurrence for alle skoleelever på Vesterbro i forbinelse med Vesterbros 400-års fødselsdag.</p><p id="p14">Så ingen skal holde sig tilbage.</p><p id="p15">Alle er velkomne til at kontakte Erik Willumsgaard, hvis de har en god idé til et punkt på festprogrammet eller hvis de vil holde deres egen lille fest et andet sted i bydelen i anledning af den runde dag.</p><p id="p16">Vesterbro har for en stor del skiftet image og atmosfære i de senere år -men ikke til det værre -så der er god grund til at fejre bydelen senere på sommeren.</p><block><p>T rial and error. </p></block><p id="p1">En septemberdag i 2010 stod forfatter og journalist Pia Fris Laneth i en antikvarboghandel i Fiolstræde. Hun var ved at forberede sin nye bog om Kristeligt Studenter Settlement på Vesterbro, en selvejende institution, som arbejder for social og kulturel lighed.</p><p id="p2">Tidligt i processen havde hun opdaget, at stort set alle initiativtagere bag Settlementets oprettelse for 100 år siden var indre missionske.</p><p id="p3">En overraskelse for hende, da hun kun kendte til Indre Mission gennem sin mor, som var opvokset i en missionsk landsby i Vestjylland, hvor det havde været »ganske frygteligt« at være enlig mor.</p><p id="p4">Den næste overraskelse kom i antikvariatet, hvor der i sektionen for kirkebøger stod tre-fire bøger om Indre Mission, mens der stod trefire hyldemeter af bøger om grundtvigianismen.</p><p id="p5">Og da hun læste i en bog af kirkehistorikeren Hal Koch, kom tredje overraskelse: »Han skriver et sted, at det er en næsten glemt kendsgerning, at Indre Mission var pioner i at skabe den velfærdsstat, vi kender i dag. Der var jeg lige ved at fald ned af stolen.</p><p id="p6">Den alment accepterede danmarkshistorie beskriver velfærdsstaten som resultat af en alliance mellem arbejderbevægelsen og grundtvigianismen - så det er jo virkelig en fortælling om, hvordan sejrherrerne skriver historien,« siger hun og tager en tår kaffe, mens hun smiler til en forbipasserende på den anden side af cafévinduet.</p><p id="p7">»Nyheden for mig var at opdage en flok ildsjæle, der havde åndelig rod i Indre Mission og politisk rod i Socialdemokratiet.</p><p id="p8">En flok studenter fra samfundets sociale top, som ikke uddelte penge, mad og tøj til fattige, men bosatte sig - settledepå Vesterbro og tilbød arbejderne kulturelle og åndelige udviklingsmuligheder.</p><p id="p9">Til gengæld regnede de selv med at få indsigt i ' den anden halvdels' levevilkår og tanker, som ville komme både dem selv og samfundet til gode, når de senere i livet blev ansat i høje stillinger,« siger hun.</p><p id="p10">»Denne tanke om et gensidigt, om end forskelligt udbytte af personlige relationer mellem arbejdere og akademikere, er det særlige ved settlementstanken, som spredte sig fra London i slutningen af 1800-tallet til Vest -europa og USA. Og denne respekt for medmennesket har været gennemgående i Settlementets arbejde - selv om de selvfølgelig ikke alle har kunnet leve op til de høje idealer.«.</p><p id="p11"><br /><em style="bold">En evig kritisk stemme</em></p><p id="p12">Information møder Pia Fris Laneth på Café Sonja i Saxogade på Indre Vesterbro. Det er en af butikkerne i Side -gadeprojektet og et af om -drejningspunkterne i hendes nye bog Respekt - Historier fra Settlementet, som hun blev bedt om at skrive for godt et år siden. Bogen skulle følge fire spor fra Settlementets etablering i 1911 til nutiden: Vesterbros forandring, socialpolitikkens udvikling, de filantropiske ildsjæles indsats og brugernes historie.</p><p id="p13">»Det var en spændende udfordring at forene livs -historier med en større historie om en bydels udvikling fra møgbeskidt og fattigt arbejderkvarter til et multi -etnisk, trendy middelklassekvarter,« siger hun.</p><p id="p14">Bogen blev til efter samtaler med omkring 40 mundtlige kilder og en systematisk gennemgang af hundrede årsberetninger, der har fungeret som hendes primære arbejdsredskab.</p><p id="p15">»Settlementet har altid været en kritisk stemme i den socialpolitiske debat, og der har været tradition for, at forstanderen indledte årsberetningen med en skarp samfundsanalyse og gode statistikker,« siger hun og forklarer, at man for eksempel eksplicit kan læse, at holdningen til socialt arbejde skiftede i slutningen af 60' erne.</p><p id="p16">På det tidspunkt havde velfærdsstaten udviklet sig i en sådan grad, at folk betalte så høje skatter, at »det der med at være fattig, det tog staten sig af«, som hun siger.</p><p id="p17">»Derudover har jeg haft mine mange mundtlige kilder, som har været fantastiske at tale med. De er gode til oplevelser og anekdoter, men de er til gengæld altid meget dårlige til årstal.«.</p><p id="p18"><br /><em style="bold">Ingen universal løsning</em></p><p id="p19">Hvorvidt det er den store berøringsflade med fortæll e -ivrige vesterbroere, der har smittet af, er ikke til at sige, men Pia Fris Laneth genfortæller anekdoter i et hæsblæsende tempo og namedropper vesterbroere, som holdt hun en takketale til Settlementets stiftere: Alfred Th.</p><p id="p20">Jørgensen, som lavede nogle af de første diskussionsklubber for mænd; Richard Thomsen, Settlementets første husfader og præst i Gethsemanekirken; Aage Raastrup, som både var cand.</p><p id="p21">theol, snedkermester og Settlementes kasserer i en menneskealder.</p><p id="p22">Og hun forklarer, hvordan hun - selv om hun »på ingen måde er religiøs« - nærmest har forelsket sig i de kristnes energi.</p><p id="p23">»De var virkelig ildeset.</p><p id="p24">Vesterbros arbejdere kunne ikke lide de kristne, så de kom og lavede ballade under gudstjenesterne, og børnene kastede sten op på tagene,« siger hun og laver en raslende lyd med læberne, så man skulle tro, at hun selv havde været vidne til spektaklet.</p><p id="p25">»Men alligevel arbejdede de kristne med en ildhu, som jeg kan genkende fra venstrefløjen.</p><p id="p26">De troede på, at de kunne gøre en forskel, og det er svært ikke at blive fuldstændig betaget. De ville i kontakt med arbejderne og socialdemokraterne - og de kom det,« siger hun.</p><p id="p27">- Hvad kan man lære af din bog? »Jeg er sikker på, at hvis du giver bogen til nogle af de socialpolitiske ordførere fra den borgerlige fløj, kan de læse hele molevitten uden at lære noget som helst,« siger hun og slår en latter op.</p><p id="p28">»Men hvis man vil, kan man lære noget. Bogen hedder simpelthen Respekt, fordi der er en særlig respekt for medmennesket i det her foretagende, som er karakteristisk.</p><p id="p29">En tro på, at hvert et menneske har en værdi, og at mennesker ikke kan behandles over en kam.« Hun henviser til den tidligere forstander Otto Krabbe, som har sagt, at »universal behandling er uforenelig med respekt for det enkelte menneske«.</p><p id="p30"><br /><em style="bold">Vesterbro i dag</em></p><p id="p31">»Og den respekt kan man lære noget om ved at læse den her bog. Men altså, derudover er det helt elementært en skidegod historie.« I dag er Vesterbros arbejderkvarter gået i opløsning, og bydelen er overtaget af den såkaldt kreative klasse og yngre, velhavende børnefamilier.</p><p id="p32">Men det er stadig svært at sige Vesterbro uden også at sige hjemløse, prostitution og stofmisbrug.</p><p id="p33">Da en af hendes steddøtre flyttede på Vesterbro for et par år siden, var Pia Fris Laneth da også bekymret for, hvordan den unge kvinde dog skulle klare det hårde gademiljø.</p><p id="p34">Men den frygtsomme stedmors uro blev gjort til skamme, og hun blev nyforelsket i bydelen.</p><p id="p35">»Det sidste år er jeg kommet her rigtig meget. Og altså, at komme herned sådan en sommeraften,« siger hun og kaster en bevægelse i retning mod Sønder Boulevard.</p><p id="p36">»Der er et liv i gaderne, som man ikke ser andre steder i København. Det er blevet en rigtig dejlig bydel, og det er helt, helt anderledes, end da jeg var barn.« - Men Vesterbro bliver af nogen kritiseret for simpelthen at være blevet for pæn og poleret. Er det ikke et problem? »Nej, pænheden er ikke noget problem. Problemet er, hvis ikke de nye grupper påtager sig et ansvar for by -delen; hvis ikke de finder ud af at sameksistere med den underklasse, der i mange varianter stadig er her. For når man går nede ved Hovedbanegården og Mændenes Hjem, ja, så kan man se problemerne i folks ansigter.</p><p id="p37">Man kan se, at der i vores velstandssamfund er folk, der har et liv, som kræver, at man tager ansvar.« - Hvordan tager man ansvar for sameksistens, hvis man bor i en andelslejlighed på Asger Rygs Gade og bare har det fint der? »Der er masser af unge mennesker, der simpelthen har for travlt. Det er fint nok.</p><p id="p38">Men hvis man har tid, skal man aktivt gøre noget for det lokale miljø,« siger hun og peger på Gethsemane kirke, der i forbindelse med en idékonkurrence om anderledes og utraditionel brug af kirkerummet er ved at udvikle sig til et decideret kulturhus.</p><p id="p39">»Hvis man er aktiv i det, der svarer til landsbyernes forsamlingshuse, hvis man deltager i frivilligt socialt arbejde, så kan man forebygge, at folk ikke forsvinder i storbyens anonymitet. Det er de sociale og kulturelle strukturer, der får byen til at hænge sammen.« - Er det ikke netop det, der sker i Kødbyen hver eneste weekend, når kreative, unge inviterer ligesindede til kulturarrangementer? »Jo. Mere af det. Det handler bare om at have en mangfoldighed af tilbud,« siger hun og understreger, at selv om de hippe arrangementer i Kødbyen og på Vesterbros spillesteder måske ikke er for alle, er de med til at skabe dynamik.</p><p id="p40">»Jeg ville aldrig selv hoppe rundt nede i Kødbyen, men jeg har det helt fint med, at andre gør det,« siger hun.</p><p id="p41">»Så længe det sker med en respekt for medmennesket.</p><p id="p42">RASE@INFORMATION.DK</p><p id="p43">Nyheden for mig var at opdage en flok ildsjæle, der havde åndelig rod i Indre Mission og politisk rod i Socialdemokratiet. En flok studenter fra samfundets sociale top, som ikke uddelte penge, mad og tøj til fattige, men bosatte sig på Vesterbro og tilbød arbejderne kulturelle og åndelige udviklings -muligheder ".</p><p id="p44"><br /><em style="bold">Fakta: Blå bog</em></p><p id="p45">Pia Fris Laneth ( f. 1956 i København) Journalist, forfatter og foredragsholder.</p><p id="p46">Uddannet politolog ved Københavns Universitet.</p><p id="p47">Har været ansat i Danmarks Radios montageafdeling og som politisk-økonomisk journalist på Dagbladet Information 1994-2007.</p><p id="p48">Udgav i 2006 bestselleren ' Lillys Danmarkshistorie -kvindeliv i fire generationer'.</p><p id="p49">' Respekt - Historier fra Settlementet på Vesterbro' kan købes i Settlementets café på Dybbølsgade 41 og i Saxogades mange forretninger.</p><p id="p1">FESTIVAL: Den 25. og 26. maj 2012 er Vesterbro Festival klar til at præsentere en række af landets bedste bands og solister. Vesterbro Festival byder på alle genrer inden for rytmisk musik - pop, rock, singersongwriter, electronica, hiphop m. fl.</p><p id="p2">Vesterbro Festival afholdes for tiende gang i Den Brune Kødby.</p><p id="p3">Programmet for dette års festival er udvalgt af: Hansen ( demodoktor på GAFFA), René Cambony ( A&amp;R, SONY), Jakob Glæsner ( musiker, Johnny Deluxe), Pede B ( musiker), Troels Holdt ( musiker, Nordstrøm), Rasmus Søby Andersen ( musiker, Ginger Ninja) Mads Kjærgaard ( A&amp;R, EMI), Thomas Nordquist ( Management og booking, PDH), Søren Mensberg ( Booker, VUF), Finn Andersen ( Management, Unitysound), Sif Reimer ( A&amp;R assistent, SONY).</p><p id="p4">»Det er kun ca. 10% af festivalens ansøgerbands, der bliver udvalgt blandt de hundredvis af bands, der søger hvert år. Det betyder, at barren for kvaliteten er sat ret højt. Det betyder, at man som publikum får den optimale musikoplevelse, også selvom man nødvendigvis ikke kender bandene endnu,« siger Jesper Ø. Jensen, festivalchef for Vesterbro Festival.</p><p id="p5">Dette års Vesterbro Festival byder bl. a. på: MC Einar &amp; KunTakt, We Are Agents, Caroline Castell, A Road To Damascus, Machine, Maylen Rusti, Me vs. I, Aphyxion, The Playground Poets, Pretty Polly Band, Astro Fall, Sekuoia, La La La, Artificial Brothers, Echo Me og mange, mange flere.</p><p id="p6">Det samlede program kan ses på www.vesterbrofestival.</p><p id="p7">dk.Vesterbro Festivals formål er at præsentere cremen af den nye danske musik. Det giver publikum en unik mulighed for at tage pulsen på den nye danske musik, der vil ramme de danske spillestedsscener og radiostationernes rotationslister om kort tid.</p><p id="p8">Vesterbro Festival har igennem årene været trinbrættet fra øvelokalet til scenen for mange bands og solister, og for nogle har festivalen været den første liveoptræden.</p><p id="p9">»Vi ved, at bandene på Vesterbro Festival går i intensiv øvemodus i månederne forud for Vesterbro Festival og Vesterbro Festivals program er beviset på, at der er et kæmpe ukendt potentiale rundt om i landets øvelokaler, »forsætter Jesper Ø. Jensen. Dette års festival afholdes 25. og 26. maj 2012 i Den Brune Kødby, på Vesterbro i København ( indgang fra Halmtorvet).</p><p id="p10">Et partout billet koster 80 kroner og en dagsbillet koster 50 kroner.</p><p id="p2">Vesterbro Lokalråd står bag en ny hvidbog om bydelen - et sandt festfyrværke ri af bud på, hvad Vesterbro egentlig er.  Fælles for de mange indlæg er kærligheden til bydelens mangfoldighed."Vesterbro er et godt sted, fordi vesterbroerne er bevidste
om, at der er ligeså mange holdninger til løsninger, som der er problemer." Det er et af de mange tankevækkende udsagn om Vesterbro, som kan læses i den nye Hvidbog 2000 en profil af Vesterbro, som Vesterbro Lokalråd netop har udgivet.  Næsten fyrre
personer med tilknytning til Vesterbro har i hvidbogen givet deres meget forskellige bud på en Vesterbro-profil.  Det er blevet til et overflødighedshorn af Vesterbro-historier om en ganske særlig bydel i forandring.</p><p id="p3">Forstander Robert Olsen skriver om Mændenes Hjem, om hvordan herberget er blevet til et multihus for hjemløse; Sidste år var knap halvdelen af beboerne flygtninge og indvandrere.
Forstander Dorit Otzen fra Reden skriver i afsnittet Alverdens kvinder til salg på Vesterbro om, at gadeprostitutionen ligesom Vesterbro har forandret sig.  Den er for eksempel rykket ind i kælderlokaler, som Vesterbro andelsboligforeninger lejer ud til
massageklinikker.  Og om hvordan kvinder fra fjerne verdensdele har erobret markedet fra de danske piger.
Niels Vestergaard fra Vesterbro Lokalråd skriver om bydelens trafikkaos.
Om de farlige skoleveje og om den alt for store gennemkørsel og om de forhadte pendler-biler.
Og Klaus Reder Madsen, tidligere betjent på Station 1, skriver om den faldende kriminalitet på Vesterbro, og om den politiindsats i bydelen, som han kalder en succes.  Til gengæld tror han ikke på, at det nogensinde vil lykkes at fjerne narkomaner og
prostituerede helt fra Vesterbro.
<br /><em style="bold">Vild og voldsom</em><br /> Og som citeret i indledningen - er der også plads til en ganske almindelig vesterbroer Birgül Balmer, der fortæller en måske symptomatisk historie om sig selv.  Hun kom til Vesterbro fra Ballerup og fandt bydelen vild og voldsom og
bedyrede, at hun og hendes mand ville flytte, når børnene kom.  Men sådan gik det ikke.  I dag bor familien med to børn og au-pair i en tre-værelses.
"Hvis vi flytter bliver det af nød pladsmangel ikke af lyst." Generelt har de mange forfattere gjort meget for at tegne et nuanceret billede af bydelen, men fælles er en utilsløret kærlighed til Vesterbro og ikke mindst til forskelligheden.  Udfordringen
for os vesterbroere er at værne om retten til forskellighed, hedder det.
Nogle indlæg balancerer knivskarpt på grænsen til det lidt sødladne romantiske:  Forestillingen om, at nok er vi fattige, men vi står sammen her på Vesterbro.
Birgitte Mazanti diskuterer i sit indlæg netop denne forestilling, og når frem til, at vesterbroerne ikke har en særlig social forpligtigelse det har alle mennesker.
Hvidbogens store styrke er dens alsidighed, og derfor virker det også lidt underligt, at forretningsudvalget i lokalrådet efter 100 sider med alle slags bud på, hvad Vesterbro egentlig er, har givet sig selv ordet til en konklusion.  Det bliver da også
kun til lidt selvfølgeligheder såsom:  Kom og vær med til at gøre Vesterbro til den bedste bydel i storbyen.
<a href="mailto:niels.ditlev@jp.dk">niels.ditlev@jp.dk</a></p><p id="p1">AALBORG: For mange aalborgensere og nordjyder kommer det ikke som en overraskelse: Trafikken snegler sig frem på Vesterbro i Aalborg, når det er myldretid.</p><p id="p2">Torsdag kunne nyhedsmagasinet Ingeniøren fortælle, at Vesterbro (5,3 minutter for at køre en kilometer) kun var overgået af H. C. Andersens Boulevard i det indre København (7,1 minutter).</p><p id="p3">Efterfølgende blev tallene dog senere på dagen uddybet, så Vesterbro kurede ned på en syvendeplads over de langsomste strækninger.</p><p id="p4">Det er Folketingets transportudvalg, som har bedt transportminister Ole Birk Olesen (LA) om at svare på, hvor mange minutter bilisterne skal bruge på at køre en kilometer i myldretiden i alle landets kommuner.</p><p id="p5">Når billedet har ændret sig fra det oprindelige svar, skyldes det, at Vejdirektoratet i sit første svar tog udgangspunkt i hovedstrækninger i landets fire store byer, og ud fra den vinkel, er Vesterbro blandt de tre langsomste strækninger i Danmark.</p><p id="p6">Kun overgået af H. C.</p><p id="p7">Andersens Boulevard i København og Østre Stationsvej i Odense.</p><p id="p8"><br /><em style="bold">Endnu et argument på hånden</em></p><p id="p9">Aalborgs borgmester Thomas Kastrup-Larsen (S) er dog ikke sen til at drage konklusionen af de oplysninger, som nu er tilvejebragt.</p><p id="p10">-At vi har en meget langsom strækning på Vesterbro er blot endnu et argument for, at vi skal have gang i byggeriet af 3. Limfjordsforbindelse.</p><p id="p11">Selvfølgelig skal vi også se på, hvad vi selv kan gøre for at optimere trafikken på Vesterbro ved at ændre på kryds og lukke for sideveje, men helt grundlæggende er løsningen en 3.</p><p id="p12">Limfjordsforbindelse. I dag er det sådan, at Limfjordstunnelens kapacitet er opbrugt, og derfor er der alt for mange biler, som søger ind til Vesterbro og Limfjordsbroen.</p><p id="p13">Det løser vi kun med en ny forbindelse, siger borgmesteren, som i sidste uge også fik et andet argument på hånden.</p><p id="p14">Nye tal fra Vejdirektoratet viser nemlig, at det samfundsøkonomiske tab på at udskyde fjordforbindelsen vest om Aalborg og over Egholm i 10 år løber op i 900 millioner kroner.</p><p id="p15"><br /><em style="bold">Sidevej lukkes på Vesterbro</em></p><p id="p16">Når det gælder optimering af trafikken på Vesterbro er det i byrådet allerede besluttet at lukke udkørslen fra Algade til Vesterbro, og derudover kigger planlæggerne også på at trimme trafikafviklingen på anden vis. For eksempel overvejes det at vende tilkørslen til p-pladsen ved Gåsepigen, så biltrafikken ikke skal ind over Vesterbro, men kommer til ppladsen ved at krydse over jernbanen fra vest -ad en ny vejforlængelse (bro eller tunnel) fra Saxogade/ Annebergvej.</p><p id="p17">Det er dog et tiltag, som endnu ikke er besluttet.</p><p id="p18">Også det nordjyske folketingsmedlem Rasmus Prehn, transportordfører for Socialdemokratiet, mener, at Vejdirektoratets tal for Vesterbro underbygger det politiske budskab om, at der er brug for at skaffe finansieringen til 3. Limfjordsforbindelse.</p><p id="p19">-Der er mange, som har travlt med at sige, at problemerne med trafikken er værst hos dem, og der er jo stort set ikke den kommune, som ikke kan fortælle om en vejstrækning, som man mener, har mest kødannelse, og så giver det god mening at få tallene på bordet, så vi har noget konkret at tale ud fra.</p><p id="p20">Det er en kæmpefordel for mig at kunne sige, at tallene taler deres eget tydelige sprog -Vesterbro er højt på listen, og det hænger tæt sammen med, at vi ikke har en forbindelse, der kan aflaste den.</p><p id="p21"><br /><em style="bold">Ministeren er til fakta</em></p><p id="p22">Rasmus Prehn har bidt mærke i, at den slags argumenter bider bedre på transportminister Ole Birk Olesen (LA) end mavefornemmelser.</p><p id="p23">-Han har jo sagt meget tydeligt, at han vil bruge pengene dér, hvor behovet er størst, og det synes jeg faktisk giver rigtig god mening.</p><p id="p24">En af de måder, man kan gøre det op på, er at se på, hvor bilerne holder mest i kø, bemærker Rasmus Prehn.</p><p id="p25">Spørgsmålet om udvidelse af kapaciteten i Aalborg og andre byers vejnet drejer sig ikke kun om at gøre hverdagen lettere for pendlerne.</p><p id="p26">Det drejer sig også om skabe samfundsøkonomisk værdi.</p><p id="p27">-Hvis kapaciteten på et vejnet er ved at være opbrugt, så man oplever trængsel, er trængslen i sig selv med til at holde nogle bilister tilbage fra at køre eller køre den vej, fordi det bliver for besværligt. Med andre ord er der nogle varer og serviceydelser, som ikke kommer derhen, hvor de ellers ville være bragt hen.</p><p id="p28"><br /><em style="bold">Trængsel er lig med tab</em></p><p id="p29">Det samme gør sig gældende med folk, som afstår fra at søge et andet job, fordi vejen dertil er for besværlig, selv om man som ansøger måske har nogle kvalifikationer, som bedre matcher den arbejdsplads, siger Andreas Egense, afdelingsleder for transportanalyse i Vejdirektoratet.</p><p id="p30">Vejdirektoratet forventer, at trængslen i de danske byer vil stige i de kommende år. I perioden 2016 til 2030 ventes væksten i kørte kilometer på det danske vejnet at vokse med 16 procent.</p><p id="p31">Det vil ifølge Andreas Egense alt andet lige medføre stigende problemer med trængsel.</p><p id="p32">Opgørelsen over de langsomste myldretidsstrækninger i Danmark er heller ikke et komplet billede. Vejdirektoratet har ikke undersøgt data fra samtlige veje i landet, og derfor kan der godt være strækninger med længere køretid end de veje, som er udvalgt.</p><p id="p33"><br /><em style="bold">FAKTA REJSETID -1 KM I MYLDRETIDEN</em></p><p id="p34">Rejsetiden på udvalgte hovedstrækninger i landets fem største byer: 1. København: H. C. Andersens Boulevard 7,1 minutter 2. Aalborg; Vesterbro 5,3 minutter 3. Aarhus: Vester Allé 5,0 minutter 4. Odense: Østre Stationsvej 4,7 minutter 5. Esbjerg: Strandby Kirkevej 3,1 minutter Rejsetid -inklusive bydele: 1. København: Amagerbrogade 7,3 minutter 2. København: H. C. Andersens Boulevard 7,1 minutter 3. Aarhus: Kystvejen/ Havnegade 6,4 minutter 4. København: Lyngbyvej/ Nørre Allé 5,7 minutter 5. Nørrebro: Jagtvej 5,6 minutter 6. Odense: Østre Stationsvej 5,6 minutter 7. Aalborg: Vesterbro 5,3 minutter 8. København: Ågade 5,2 minutter 9. Aarhus: Skanderborgvej/ Frederiks Allé 5,2 minutter 10. Vejle: Havnegade/ Kirkegade 5,2 minutter Nogle strækninger er faldet ud og andre er kommet ind i den opdaterede liste, der inkluderer bydele.</p><p id="p1">AALBORG: -Jamen, dengang var vejen vel også smallere.</p><p id="p2">-Nej, da, det kan du da se på bygningerne. De ligger som de altid har gjort.</p><p id="p3">Og altid er siden den nuværende Limfjordsbros indvielse i 1933 og Vesterbros gadegennembrud, som gav Aalborg landets længste strækning med funkisbygninger.</p><p id="p4">Vesterbro er 1,6 km lang og går helt ud til Kong Christian Allé.</p><p id="p5">Ordvekslingen finder sted, mens bestyrelsen for Vesterbro Gadeforening er på formiddagsvandring.</p><p id="p6">Snakken går på den kommende juleudsmykning.</p><p id="p7">Engang -viser gamle billeder -var der udsmykning tværs over gaden. Det må man ikke længere af hensyn til brandmyndighederne.</p><p id="p8">Hvis man da ellers havde råd.</p><p id="p9">Nu går snakken spot på de tre høje træer på det lille torv ved Gåsepigen og noget nede omkring Tyren.</p><p id="p10">Foreningens medlemmer må selv betale, og ikke alle har lyst.</p><p id="p11">Der kan ikke blive tale om at hænge lysnet over træerne.</p><p id="p12">Der er indhentet tilbud, og det vil blive omkring 100.000 kr. for en julesæson, el medregnet.</p><p id="p13"><br /><em style="bold">Slidsomt</em></p><p id="p14">-Det er slidsomt at være frivillig og skulle rundt og samle penge, betror kassereren, revisor Evald Rask.</p><p id="p15">Det tager tid, og alle har nok at se til i løbet af en travl arbejdsdag.</p><p id="p16">Vesterbro er i stadig udvikling.</p><p id="p17">Gadeforeningen har eksisteret i 30 år og tæller 55-60 medlemmer. Det er fortrinsvis handlende, men også private.</p><p id="p18">-For man kan også bo på Vesterbro, siger Torben H.</p><p id="p19">Andersen.</p><p id="p20">Det gør han, og det er ham, der netop har udstyret gadeforeningen med en indbydende hjemmeside.</p><p id="p21"><br /><em style="bold">Øverst på søjlen</em></p><p id="p22">I øjeblikket er han i færd med at undersøge historien om skulpturen Den danske Kvindeskikkelse, som ses viden om øverst oppe på den høje søjle på hjørneejendommen ved Gåsepigen.</p><p id="p23">Ejerforeningen arbejder på at få genskabt belysning af skulpturen og har været i kontakt med ejendommens ejer, Ole Raaberg.</p><p id="p24">-Jeg kunne godt tænke mig at få et tæt på billede og har søgt på nettet uden at finde noget om historien bag, fortæller Torben H. Andersen.</p><p id="p25">Gadeforeningen repræsenterer også sidegaderne, skønt der ikke er så mange medlemmer derfra. Endnu.</p><p id="p26">Man vil gerne være flere.</p><p id="p27">Vesterbro er ikke bare en gade, man suser igennem.</p><p id="p28"><br /><em style="bold">Atmosfære</em></p><p id="p29">Den er et strøg og det nærmeste, man kommer et internationalt tilsnit i Aalborg.</p><p id="p30">Den har charme og giver man sig tid, fornemmer man også atmosfæren. Navnlig i området omkring Tyren.</p><p id="p31">Det er strøget, der aldrig sover. Her er der liv i døgnets 24 timer, selv om danserestauranten Ambassadeur med Algier Bar i toppen for længst er lukket. Nu er der cafeer, take away barer og tilbud om både piercing og tatovering. Og ikke mindst busstoppesteder og taxaholdepladser.</p><p id="p32">Det er knudepunktet, når unge skal i byen, eller måske navnlig hjem derfra ud på natten.</p><p id="p33">Vesterbro er også stedet med mange spændende specialbutikker.</p><p id="p34">Man har ikke de store kædebutikker, hvis man da lige ser bort fra fakta og Netto.</p><p id="p35">Der sker forandringer hele tiden. Eksisterende butikker lukker. Nye kommer til.</p><p id="p36">Trip Trap har åbnet ny flot butik ved Gåsepigen.</p><p id="p37">I den tidligere Stofa butik ved Tyren er Friluftsland rykket ind.</p><p id="p38">Bestyrelsesmedlem Jette Machholm, der er født på Vesterbro, husker, hvordan der engang var fem købmandsforretninger og tre bagere. Der var Konditori Kristine, hvor der blev holdt både bryllupper og konfirmationer.</p><p id="p39">Engang var der Borgporten, byens vel første stormagasin, hvor man kunne købe alt fra stoppegarn til mindre isenkram.</p><p id="p40"><br /><em style="bold">Historisk</em></p><p id="p41">Men Budolfi Apotek og Hotel Phønix består. Balletdanseren Ulla Poulsen Schou bevarede sin private lejlighed på hotellet til sin død i 2001. I en årrække drev hun hotel Phønix sammen med ægtemanden Helge Schou.</p><p id="p42">Foreningen håber nu, at der kommer skred i planerne om at bygge et nedgravet p-hus på arealet ved den gamle rutebilstation. Det lovede teknisk rådmand Mariann Nørgaard for to år siden.</p><p id="p43">Siden har de ikke rigtigt hørt noget.</p><p id="p44">Men en toiletbygning på parkeringsarealet er det dog lykkedes at få, selv om det holdt hårdt.</p><p id="p45">-Kommunens folk mente, at trængende kunne gå ned i Salling eller over på Sygehus Nord, fortæller bestyrelsen.</p><p id="p46">-Uden tilstrækkelige parkeringsfaciliteter, ingen kunder.</p><p id="p47">-Vi skal jo ikke sende dem ud til City Syd alle sammen, siger Evald Rask.</p><p id="p48">» Det er slidsomt at være frivillig og skulle rundt og samle penge.</p><p id="p49">evAld rASk, kasserer » Uden tilstrækkelige parkeringsfaciliteter, ingen kunder. Vi skal jo ikke sende dem ud til City Syd alle sammen.</p><p id="p50">evAld rASk, revisor og kasserer i Vesterbro Gadeforening .</p><p id="p1">HJEMME: Alting begynder et sted. For Mike Tramp -i dag 50 år og aktuel med nyt soloalbum -begyndte det hele i Eskildsgade, hvor han voksede op med sin mor og to brødre, Dennis og Kim og i Vesterbro Ungdomsgård, hvor han lærte at elske musikken.</p><p id="p2">I 1978 blev han landskendt som forsanger i bandet Mabel, der vandt det nationale Melodi Grand Prix med sangen Boom Boom. I dag er der skruet noget mere op for decibelen, når Mike Tramp spiller og synger -og guitaren er sat med enkle akkorder -præcis som tiden i Vesterbro Ungdomsgård. / 6.</p><p id="p2">Julen når ikke ned til Mariakirken på Vesterbro. Grankæderne over Istedgade begynder først efter pornobutikkerne og Maria Kirkeplads, hvor narkomanerne holder til. Vinterkulden synes at være mere effektiv til at rense ud blandt narkomanerne end politiet og diverse kommunale foranstaltninger. For kun en lille håndfuld narkomaner kliner sig op ad den godt hundrede år gamle kirkemur bag hegnet, der skiller narkomanerne fra det øvrige Vesterbro. »Coke?«, hvisker en enkelt og kigger op i fjerdesals højde. Inde i kirken er der ro. Og koldt. Lidt rumsteren høres regelmæssigt, når narkomanerne drøner indendørs. Det gør de jævnligt, når en politibil gør holdt uden for kirken.</p><p id="p3">Engang var Mariakirkens sognepræst Jens Johansens lille kvadratiske og temmelig mørke kontor et rent bistandskontor op til jul. Hjemløse, enlige mødre og bistandsklienter kom i en lind strøm forbi sognepræsten for at få en håndsrækning til at holde jul for. De kommer stadig, men er blevet færre. »Før kom folk og bad om hjælp til en elregning, der var galoperet, eller julehjælp. I dag er det eksistentielle spørgsmål og sjælesorg«, siger Jens Johansen. Mariakirkens sognepræst sidder også i Københavns Borgerrepræsentation for SF. Og er tidligere kulturborgmester. Han kom til Mariakirken i 1986. Meget er sket siden. Da han begyndte sit arbejde på Vesterbro, var den typiske vesterbroborger en midaldrende mand på bistand eller førtidspension. Han var sikkert fraskilt og havde ingen eller kort uddannelse. Han boede i en lille lejebolig og drak en øl med de andre i opgangen, som de havde hentet i Netto, og klappede sin store hund, »bistandsponyen«. Han er de seneste ti år blevet afløst af den unge kvinde på 25, cyklende og studenterhue fuld af lykønskninger. Hun bor i en andelslejlighed, handler økologisk i ISO på Vesterbrogade og går så meget op i nærmiljøet, at hun står klar til arbejdsweekender i den lukkede og renoverede gård. »Lidt karikeret kan man sige, at der er færre hundelorte og flere cykler på Vesterbro nu«, siger han. I den ende af Istedgade, hvor julen er sat ind, har gaden ændret karakter. Det er stadig muligt at få cigaretter, en shawarma eller blomkål sent om aftenen fra invandrerkiosker, grillbarer og grønthandlere, men de er ikke dominerende, og en billig øl på et værtshus hører sidegaderne til. Dyre barnevogne med offroader-hjul og cykler er begyndt at sætte deres præg på gadebilledet i Istedgade. Sammen med mode- og børnetøjsbutikker og cafeer med børnebrunch. Det er det, sognepræsten kalder for »det nye Vesterbro«. Og som han ville være ubetinget glad for, hvis ikke dialogen mellem tilflytterne og det gamle Vesterbros beboere og sociale problemer som narkomaner og prostituerede blev »stadig mere skinger«.<br /><em style="bold">LIGUSTERMENTALITET</em><br />
 »Især narkomanerne har aldrig været populære. De er blevet sparket ud af Christianshavn og af Nørrebro. Vesterbro har altid været berømt for sin tolerance, men det er på vej til at ændre sig. Jeg frygter, at de nye beboere får held til at smide dem videre ud til Nordvestkvarteret på Nørrebro og til Enghave«, siger Jens Johansen. »Med de nye beboere er ligustermentaliteten kommet til Vesterbro. Man bygger bare ikke hække, men hegn, og låser forsvarligt dørene til gårdhaverne. Men dette er ikke en træt, tryg soveby. København er blevet en storby med storbyproblemer. Og Vesterbro er mere storby end resten af København«, siger han og fortsætter: »Jeg tror ikke, de tilflyttere, der brokker sig over de sociale problemer, elsker Vesterbro. De vil lave den om til noget, den ikke er«.<br /><a href="mailto:tanja.parker@pol.dk">tanja.parker@pol.dk</a><a href="mailto:per.borregaard@pol.dk">per.borregaard@pol.dk</a></p><p id="p1">Vesterbro svømmer i planer.
I sidste uge kom endnu en, lokalplanen for Indre Vestrebro, proppet med visioner og ideer om et smukt, rent og rart Vesterbro:  Større lejligheder, bedre boligstandard og flere grønne områder skal gøre kvarteret mere attraktivt for børnefamilier, og
samtidig skal der foretages »en bredspektret indsats (...) som kan være med til at fjerne årsagerne til, at problemerne opstår«, som Københavns overborgmester Jens Kramer Mikkelsen (S) udtrykte det.  Sagt på en anden måde:  den stigende velstand og de
bedrede forhold skulle gerne »absorbere« de udstødte.
En tur ned ad den berømte og berygtede Istedgade - fra den hårde ende ved Hovedbanegården, hvor fortabte skikkelser med tomme øjne er på jagt efter et fix, og op til den blødere ende, nær Enghave Plads - peger i begge retninger.</p><p id="p2">Mange af Vesterbros bygninger har med 90ernes byfornyelse gennemgået en enestående restaurering, der indbyder etablerede familier og enlige, med fast indtægt og orden i sagerne, til at flytte ind i de kraftigt fordyrede lejligheder.  Men omvendt
sidder de tre rødmossede gutter på trappestenen ved bageren der stadig, som de gjorde for fem år siden, og unge fyre med omvendte kasketter og langt kraftløst hår står stadig på gaden og råber »Fraaank«
eller »Kiiim« op mod 2. etage, fordi deres pushers dørtelefon igen er gået i stykker.
Alligevel er holdningerne overvejende positive, når man foretager et rundspørge blandt beboerne, men under de pudsede facader og bag byfornyelsens stilladser lurer frygten for, at mangfoldigheden vil forsvinde.  At indvandrerne og de unge ikke kan betale
huslejen, der med byfornyelsen som regel fordobles, og hvor en andel oftest koster et sekscifret beløb.
»Men hvorfor skulle de ikke kunne det?« spørger Søren Jensen, som sidder ved et af cafébordene uden for Bang &amp; Jensen, cafeen på Istedgade, der åbnede for et par måneder siden.  Søren Jensen, der er chefanalytiker på Institut for Fremtidsforskning, bor i
Westend, nogle få hundrede meter fra Istedgade, og hverken fremtiden eller Vesterbro skræmmer ham.
»Vesterbro er et billede på opsvinget.  Arbejdsgiverne ansætter indvandrere, og de unge går lige ud og får et job efter endt uddannelse.
Ungdomsarbejdsløsheden er på under seks procent, og det er meget lavt i forhold til andre lande.  Vi får alle flere penge mellem hænderne,« siger Søren Jensen, der selv blev træt af forstædernes ligusterfascisme, som han udtrykker det, og nu har taget
springet til en andelslejlighed på Vesterbro.
»Andelsboligerne er et positivt træk i forhold til det almennyttige byggeri, fordi ansvaret er lagt ud til de enkelte beboere, og ikke styret oppefra.  Det skaber miljø og fordrer sammenholdet i forhold til for eksempel byfornyelsen på Nørrebro som jo
nærmest er en katastrofe, ikke blot med alle de nye bygninger der er skudt op, men også med de almennyttige boliger, der har udviklet sig som forstæderne,« siger Søren Jensen, mens han skiftevis suger af en smøg og drikker hyldeblomstsaft.  Som han
langsomt glider tilbage i caféstolen, ligner han en veltilpas københavner, der ikke er ked af, at skulle tilbringe //grundlovsdag// dagen på en café eller i andelsforeningens gård.
»Der er da ingen tvivl om, at byfornyelsen gør, at klientellet til en vis grad skiftes ud.  Det kræver en anden økonomi end tidligere, og man kan sige, at det er folk i andre livsfaser, der bor her i fremtiden.  Folk bliver færdige med studierne og får
børn, men nu har de råd og lyst til at blive boende.  Det er en positiv spiral og den er selvforstærkende.  Handelslivet blomstrer, der er masser af restauranter og nu er der altså også en café her på Istedgade,« siger Søren Jensen, og spejder ned ad
gaden, som efterhånden er befolket med unge på rulleskøjter, handlende par med barnevogne, og mere eller mindre løsslupne typer, der forlænger armen med en grøn flaske, helst med guldhals.
Og som et godt billede på handelslivets opblomstring, er der nu ikke én, men to cafeer på Istedgade.  Julie Ring-Hansen har lige smækket café-skiltet op på facaden ud for nummer 96.
»Jeg ser et stort potentiale i Vesterbro.  Her er et liv, som du ikke ser andre steder.  Specielt Istedgade er en kosmopol og et lokalsamfund på samme tid.  Står du nede ved Hovedbanegården, så kan du se op af gaden og se alle farverne.  Facader og
mennesker, der stråler, lige fra våd sex til farvehandel.  Det emmer af hele verden hulter til bulter,« siger hun i en pause, hvor hun sidder og slapper af midt i alt rodet indenfor.
»Men det skaber en risiko for fremmedgjorthed, en fare for en ensretning, hvor det bliver familier, der har nok i sig selv, og dér må vi passe på og blive ved med at snakke sammen, specielt os forretningsdrivende.  For Vesterbro er det eneste sted, hvor
reglerne er ophævet og der er plads til alle,« siger Julie.
Plads til alle var også, hvad der trak i Lars Nielsen og Ursula Djezzaz, da de flyttede til Vesterbro i midten af 80erne.  De bor i sidegaden Saxogade i en renoveret ejendom, hvor de små lavloftede rum og de mange gennemgangsdøre er bevaret.  Neden for
køkkenvinduet er der en lang gård med grønt og legeplads for ejendommens unger, deriblandt den ni-årige datter Isanoor.
»I starten var vi ret chokerede, men når man lærer gaden at kende så er den rar, som en lille landsby, hvor alle passer på hinanden, også drukkenboltene,« siger Lars.
Tidligere var det sådan, at der var 28 elever i 1. klasse og 15-16 tilbage når børnene nåede 5. klasse, men sådan er det ikke mere.
»Så på den måde kan vi se, at børnene er begyndt at vende tilbage.  Vi havde da vores overvejelser, men en SSP-mand på skolen sagde, at børnene på Vesterbro faktisk bliver mere regelrette.  De ved, hvad der er farligt, og hvor det kan købes.  Isanoor ser
narkomaner, psykisk syge og fulderikker, og så snakker vi om det, og det giver ballast,« siger Ursula.
Vesterbro har sin helt specielle mystik, mener parret.  Man kan fortsat opføre sig præcist som man har lyst til, men ligesom Julie Ring-Hansen, så er Lars og Ursula også bange for at miste mangfoldigheden.
»Vesterbro har tiltrukket mange forskellige eksistenser, ikke kun dårlige, gennem tiderne.  Folk, som søgte den lave husleje og så brugte ressourserne på noget andet.  Dem er der forhåbentligt stadig plads til, selvom huslejen stiger,« siger Ursula. 
Parret mener ikke, at politiets indsats, som et led i byfornyelsen, er en udelukkende positiv oplevelse.
»De jager narkomanerne rundt, så man ikke ved, hvor de er.  Før var de på Halmtorvet, men nu kan de dukke op over det hele.  I det lange løb bliver de alligevel her på Vesterbro, byfornyelse eller ej, for her er tilbudene, »Reden«, Kirkens Korshær osv.
Rent faktisk bliver der udført et skidegodt socialt arbejde her,« mener Ursula.
Korshærspræst og leder af Mariatjenesten i Mariakirken, Johan Petersen, er en af dem, der arbejder i den gode sags tjeneste.  Men han har svært ved at se en ende på det.  Gennem de syv år, han har været i Mariatjenesten på Istedgade, omkring 100 meter
fra Hovedbanegården, er der ikke kommet færre narkomaner og prostituerede.
»Man bygger mursten, ikke mennesker, her på Vesterbro.  Hvis kommunen vil bruge store summer, så ønsker jeg den held og lykke, men der bliver nærmest gjort mere for at beskytte borgerne, end for dem på gaden, som de bliver beskyttet imod,« siger Johan
Petersen.
Han ser træt, nærmest lidt opgivende ud, som han sidder dér i det mørke kontor i kirken.  Udenfor runger de sløve, dopede stemmer gennem gangene, hvor de udstødte hænger ud eller tager sig en lur i tjenestens åbningstid.
»Når Hovedbanegården ligger her, så vil narkomanerne og de prostituerede også blive.  Sådan er det med storbyer.  Det hele er måske blevet mere usynligt, men det foregår stadig i stor stil, og der er ikke noget, der tyder på, at der kommer færre eller at
det absorberes, som Kramer snakker om.  Mange kommer alligevel udefra - med toget eller fra forstæderne, for at hente stoffer.«
Johan Petersen vurderer, at der er omkring 5.000 narkomaner i København, det vil sige Vesterbro, og 300-400 prostituerede.
»Jeg er ikke så naiv, så jeg tror, at man kan løse alle sociale problemer.  Så ville de være løst for år siden,« siger han.
Han tør næsten ikke spå om, hvordan her ser ud om ti år.  500 meter oppe ad gaden sidder Søren Jensen, fremtidsforskeren, og ser det positive billede for sig, men nede ved Hovedbanegården, hos Johan Petersen, er skyggerne længere:
»Jesus sagde:  »De fattige har I altid hos jer«, og jeg tror ærlig talt mere på Jesus end på Kramer.«
Vesterbro nu og i fremtiden:
Af bydelens godt 19.000 boliger er 83 procent opført før 1920.  I forhold til København som helhed er Vesterbros boligmasse utidssvarende - betydeligt flere boliger end gennemsnittet mangler centralvarme, bad og eget WC.  Derfor er 1990ernes største
byfornyelsesindsats lagt på Vesterbro.  1.000 nye boliger ventes opført inden år 2001 og et tilsvarende antal nedlægges ved nedrivning eller sammenlægning.
Vesterbros befolkning har flere ufaglærte, arbejdsløse og kontanthjælpsmodtagere end resten af København.  Det ventes, at Vesterbros befolkningstal på 33.000 vil falde til ca. 27.000 i år 2010, men børnetallet øges lidt.
Vesterbro har en række kulturelle institutioner, men mangler rekreative tilbud og idrætsfaciliteter.  Halmtorvet og Søndre Boulevard skal omlægges til rekreative strøg, og i august åbner dele af det nye kultur- og idrætscenter i den Brune Kødby.  Centret
kommer blandt andet til at indeholde idrætshaller, svømmehal og bowlingbaner.
Kilde:  Københavns Kommuneplan 1997</p><p id="p1">Der er i dag lige så mange moskeer, som der er folkekirker på Vesterbro i København.</p><p id="p2">Således er der efter de netop afsluttede kirkelukninger kun seks kirker tilbage i Danmarks folkerigeste sogn, Vesterbro Sogn, mens der samtidig er seks moskeer, som henvender sig til menigheder fra flere forskellige muslimske lande og kulturer.</p><p id="p3">Mens de folkekirkelige menigheder typisk er lokale, kommer de muslimske menigheder ikke nødvendigvis kun fra Vesterbro, og moskeerne kan prale af langt flere bedende til fredagsbøn, end kirkerne kan til søndagshøjmesse.</p><p id="p4">Den uafgjorte stilling mellem kirker og moskeer kommer formentlig som en overraskelse for de fleste danskere. Den bliver af nogle set som et udtryk for, at islam i for høj grad kommer til at sætte sit præg på livet på såvel Vesterbro som i resten af København. Af andre bliver den set som et udtryk for en naturlig udvikling i retning af en multikulturel mangfoldighed, der for Vesterbros vedkommende har over 150 år gamle rødder.</p><p id="p5">Af andre igen bliver den uafgjorte stilling set som en logisk konsekvens af, at kun 55 procent af de godt 43.000 indbyggere i Vesterbro Sogn er medlemmer af folkekirken, og der derfor ikke er brug for så mange kirker som tidligere.</p><p id="p6"><br /><em style="bold">Mange år gammel smeltedigel</em></p><p id="p7">Medlem af Københavns Borgerrepræsentation for Enhedslisten og byhistoriker Allan Mylius Thomsen fortæller, at de første muslimer fandt vej til Vesterbro i 1960erne og 1970erne, bl. a. mange tyrkere og kurdere. Men allerede længe inden var bydelen en smeltedigel fyldt med hoteller, slagtehuse, beværtninger, pensionater, fattigfolk og godtfolk fra by og land, sømænd på orlov, banegårde, bønder på marked, bordeller, butikker og erhverv, hvor mørke ansigter ikke var et særsyn, sådan som de var i den anden store arbejderbydel i København, Nørrebro.</p><p id="p8">Som Allan Mylius Thomsen fortæller, kunne man allerede i »Den Store Bastian« fra midten af 1800-tallet læse om, hvordan »en neger gik på Vesterbro«. »Man har været vant til fremmede. Det har man ikke i samme grad de andre steder,« forklarer han.</p><p id="p9">Gæstearbejderne slog sig ned, hvor der allerede var andre udlændinge, i de små og billige lejligheder på Vesterbro. De arbejdede i industrien med tungt og beskidt slid og slæb, som velfærdsdanskerne ikke gad. De fik deres koner og familier til Danmark, de fik børn og åbnede butikker og restauranter. Og de grundlagde moskeer, bl. a. tyrkiske, pakistanske og marokkanske, i beskedne og diskrete lokaler.</p><p id="p10">Allan Mylius Thomsen er ikke i tvivl om, at mangfoldigheden og byplanlægningen på Vesterbro har bidraget til, at der ikke er de samme etniske problemer, som der er på Nørrebro med flere hundrede mere eller mindre kriminelle unge mænd af anden etnisk herkomst i og omkring bandemiljøet. Ikke mindst omkring Blågårds Plads. Ifølge byhistorikeren blev Vesterbros gamle ejendomme nemlig ikke bare revet ned og erstattet af socialt boligbyggeri, sådan som det skete med Den Sorte Firkant og storsaneringen på Nørrebro sidst i 1970erne og i 1980erne. Saneringen betød nok, at boligmassen blev fornyet, men »det skabte også et rykind af indvandrere«, som han udtrykker det.</p><p id="p11">»Danske familier flyttede ud af byen, og lejeboligmassen stod tilbage til de sidst tilkomne, altså nydanskerne, og der blev skabt nogle spændinger, der kulminerer i dag med Blågårds Plads,« forklarer han.</p><p id="p12">Han anerkender dog, at der også har været spændinger omkring moskeerne på Vesterbro.</p><p id="p13">Bl. a. var der i 2011 et skyderi ved den pakistanske moske på Amerikavej.</p><p id="p14">»Men generelt har der været en anden tradition på Vesterbro. Et andet sammenhold. En fornemmelse af, at alle var i samme båd,« fortæller han.</p><p id="p15"><br /><em style="bold">Befolkningen blev mindre</em></p><p id="p16">I løbet af 1970erne og 1980erne oplevede Vesterbro som resten af København, at familierne forlod byen for at flytte til forstæderne. Også muslimerne. De slog sig ned i kommunerne syd for hovedstaden, men deres moskeer forblev på Vesterbro.</p><p id="p17">Udviklingen betyder også, at der i dag ikke er det samme behov for kirker som sidst i 1800-tallet, da kirkebyggeriet på Vesterbro begyndte. I 1880 tog Københavns Kommune initiativ til en såkaldt magistratkirke, Matthæuskirken, ligesom Kirkefondet efterfølgende stod for flere kirkebyggerier i den hastigt voksende bydel, der indtil da havde hørt til Frederiksberg Kirke.</p><p id="p18">I 1950erne kulminerede Vesterbro med omkring 70.000 indbyggere, i dag er der i den administrative bydel Vesterbro/ Kongens Enghave omkring 57.000 beboere, og i Vesterbro Sogn er der godt 43.000 indbyggere. Sidste år blev det besluttet at lukke tre af ni kirker i sognet, så der i dag er seks.</p><p id="p19">Er det et problem, at forholdet med kirker og moskeer i dag er, som det er? »Ikke som jeg ser det. Det er snarere et udtryk for en stille og rolig byudvikling, der har stået på i mange år,« siger Allan Mylius Thomsen: »Jøderne var jo i sin tid også en fremmed kultur.</p><p id="p20">Men de integrerede sig. Alene i Læderstræde var der over 70 synagoger, før den store synagoge blev bygget i Krystalgade (opført i 1830erne, red.).« For Dansk Folkepartis kultur-og fritidsborgmester i Københavns Kommune, Carl Christian Ebbesen, er moskeerne ikke nødvendigvis udtryk for Allan Mylius Thomsens udlægning af byudviklingen.</p><p id="p21">Han ser moskeerne »som et klart billede på, at islam vokser i Danmark«. »Jeg er ikke så bekymret for det med antallet af kirker. Jeg er mere bekymret for, at islam vokser i styrke,« siger han: »Det må vi så forholde os til. Men jeg synes, at islam grundlæggende mangler at vise, at den vil noget positivt i forhold til den vestlige verden, og jeg mangler stadig at få svar på, om der findes en særlig variation af islam her i København, der arbejder for ligestilling og andre vestlige værdier.</p><p id="p22">Jeg kan godt være bekymret for, at nogle af de værdier, der kendetegner islam, er med til at presse de værdier, vi holder af i vores København. Altså frisind, at der er plads til forskellige holdninger, og at mænd og kvinder er lige meget værd.«.</p><p id="p23"><br /><em style="bold">Beskedne moskeer</em></p><p id="p24">For DF-borgmesteren handler det om at værne om »værdierne her i København«. Han tager afstand fra, at nogle svømmeklubber i nogle svømmehaller dækker bl. a. vinduer til og udelukker mænd, så muslimske piger kan svømmetræne. Han tager også afstand fra, at flere institutioner undlader at servere svinekød for børnene af hensyn til deres tro. »Jeg forstår ikke, hvorfor vi accepterer, at nogle mænd ikke vil sende deres piger og kvinder til svømning, medmindre der bliver dækket af. Det er da et tilbageskridt for frisindet i denne by,« siger han: »Der er ingenting i vejen med den muslim, der møder på arbejde hver morgen og inden da smører en madpakke til sit barn. Problemet opstår først, hvis vedkommende stiller krav til institutionslederen om særlig mad og så forventer, at kommunen løser det.« Carl Christian Ebbesen har allerede medddelt, at han ikke møder op til den snarlige åbning af en moske på Rovsinggade på Nørrebro. Han har »ingen planer om at stå sammen med eksemiren fra Qatar og blåstemple« moskeen. Det samme gælder moskebyggeriet på Vibevej, også på Nørrebro.</p><p id="p25">»Men det er ikke ensbetydende med, at jeg ikke vil komme på besøg senere for at se, hvad det handler om,« siger han.</p><p id="p26">Imam Naveed Baig lavede sidste år i forbindelse med et dialogprojekt mellem kirker og moskeer på Vesterbro en rapport, hvori han kort beskriver moskeerne. Ifølge ham er det »praktiske moskeer«, som er »tilpasset livet i storbyen«. »De er forholdvis små og beskedne og ikke særlig synlige. Det er ikke, fordi de gemmer sig. Det hænger sammen med de økonomiske vilkår, der var, da de blev grundlagt,« siger han.</p><p id="p27">Ifølge imamen er en moske som den på Amerikavej dog en undtagelse.</p><p id="p28">»Der er gjort meget ud af den indvendig. Det afspejler formentlig, at menigheden er blevet mere velhavende med årene og i dag har penge til at gøre noget ud af den. Mange muslimer har indset, at det er her i Danmark, de skal blive boende, og derfor vil de gerne gøre noget mere ud af deres bedehuse,« siger Naveed Baig og henviser til de to moskebyggerier på Nørrebro.</p><p id="p29">Af rapporten fremgår det, at der »i stort set alle moskeer blev lagt vægt på de unges udfordringer«. »Alle moskeer udtrykte bekymring for, at de unge kunne havne uden for samfundet og arbejdede på at give dem et sundt alternativ, hvor troslivet var i fokus. I en af moskeerne blev der sagt, at man skulle passe sin skolegang for at blive gode borgere i Danmark. På nogle af moskeerne blev der arrangeret sportsaktiviteter for de unge, hvor moskeen var omdrejningspunktet,« står der.</p><p id="p30">ejs@berlingske.dk </p><p id="p31"><br /><em style="bold">Fakta: fakta</em></p><p id="p32"><br /><em style="bold">KIRKER OG MOSKEER</em></p><p id="p33">Kirker på Vesterbro: Enghave Kirke (Sønder Boulevard) Apostelkirken (Saxogade) Maria Kirke (Istedgade) Sankt Matthæus (Matthæusgade) Kristkirken (Enghave Plads) Eliaskirken (Vesterbro Torv) Moskeer på Vesterbro: Tyrkisk Islamisk Kulturforening (Valdemarsgade) DMGT, tyrkisk (Valdemarsgade) Moske Al Sunna, marokkanskpakistansk (Vesterbrogade) Madni-moskeen pakistansk (Amerikavej) Den Marokkanske Moskeforening (Vesterbrogade) Afghansk moske (Vesterbrogade).</p><p id="p34">Kilder: vesterbrobykirke. dk og »Rapport om besøgsrunde til moskeerne i Vesterbro Sogn«.</p><p id="p1">FORTÆLLING: Egentlig kendte Julie Thing ikke meget til Vesterbro.</p><p id="p2">Den 28-årige radio-journalist har boet på Nørrebro det meste af sit liv, men en af hendes bedste veninder er ærkevesterbroer og fik Julie Thing overbevist om, at det var her hendes næste lydvandring skulle foregå.</p><p id="p3">Torsdag 27. august er der premiere på lydvandringen, der er ni historier om alt fra pornobutikker, Mariakirken, den japanske restaurant Tokyo og toiletterne på Vesterbro Torv.</p><p id="p4"><br /><em style="bold">Små parallelsamfund</em></p><p id="p5">»Jeg opdagede hurtigt, at Vesterbro består af mange små parallel-samfund. At der er nogle netværk, hvor folk kender hinanden på kryds og tværs, og det var i det lag i løget, at jeg gerne ville undersøge, hvad der skete, og så er det jo magisk, at man bare kan stikke en mikron frem og så kommer historierne,« fortæller Julie Thing.</p><p id="p6">Vi møder hende hos ' tissemanden' på toiletterne på Vesterbro Torv, hvor en af historierne foregår.</p><p id="p7">»Jeg anede ikke, at der var et fællesskab hernede, og at toiletterne er så rene og pæne.</p><p id="p8">Der er stamkunder, der sidder flere timer om dagen og snakker med Michael, som arbejder her,« siger Julie Thing.</p><p id="p9"><br /><em style="bold">Dans for voksne voksne</em></p><p id="p10">Hun har også har lavet fortællinger om dansestedet Paradisco i Kulturanstalten.</p><p id="p11">»Mange steder i Kødbyen er for unge, men her er der altså voksne mennesker, der er oppe i årerne, sådan nogle som dig, som bare giver den gas og skal skifte tøj flere gange. Den historie kan man høre,« siger Julie Thing, der nu er endnu mere vild med Vesterbro.</p><p id="p12">»Der er mange fortællinger i bydelen, fordi der er så mange slags mennesker,« siger Julie Thing.</p><p id="p13">For at få adgang til fortællingerne, kan man gratis downloade ' Vesterbro Bag Facaden' på iTunes, og så kan man eksempelvis høre en fortælling om Mariakirken, mens man sidder i kirken eller står udenfor og betragter bygningen.</p><p id="p14">Eller man kan besøge pornobutikken i Istedgade og få historier herfra.</p><p id="p15">Vesterbro Lokaludvalg har støttet med 40.000 kroner.</p><p id="p16">Vesterbro består af mange parallel-samfund med små netværk, hvor folk kender hinanden på kryds og tværs.</p><p id="p17">JULIE THING, radiojournalist.</p><p id="p18">Istedgade Møntvask, Istedgade 45</p><p id="p19">Torsdag 27. august klokken 18</p><p id="p20">Lydvandringer af Julie Thing.</p><p id="p1">Det er ikke for meget sagt, at der er et eller andet særligt med Vesterbro. Hvordan skal der beskrives? Udtrykket fra den tyske besættelse af Danmark fra 1940 til 1945 " Istedgade overgiver sig aldrig" siger meget om det.</p><p id="p2">Vesterbro er helt sin egen.</p><p id="p3">Det kan - foreløbig - den jyske invasion af bydelen ikke ændre på. Ganske vist kan man undre sig over, når tilflyttere klager over natteliv og værtshuse. Hvad havde de tænkt sig? De er flyttet til Vesterbro.</p><p id="p4">Alligevel har Vesterbro fået en meget tiltrængt forskønnelse med gårdsaneringer, nye cafeer og grønne områder.</p><p id="p5">Et passende mix af byudvikling og gamle traditioner.</p><p id="p6">Indtil videre.</p><p id="p7"><br /><em style="bold">Drengene fra Vesterbro</em></p><p id="p8">Men skulle man have glemt, hvordan det var at bo på Vesterbro i tidligere tider - eller kommer fra provinsen og ikke kender en dyt til Vesterbros historie - så burde Peter Rye Vadmands " Drengene fra Vesterbro" være noget af et must at læse.</p><p id="p9">Her er 303 sider - sprængfyldt med hygge og gamle Vesterbro-historier.</p><p id="p10">Bogen er tillige illustreret med små, private (sort-hvide) fotografier fra forfatterens opvækst i en beskeden, to-værelses lejlighed i Flensborggade.</p><p id="p11">I soveværelset sov far og mor og to børn - i andre af lejlighederne endnu flere. Det var dengang, at det var helt almindeligt, at hele familien var samlet i en to-værelses - også far, mor og tre-fire børn. Lokum i gården.</p><p id="p12">Sådan var det. Små forhold.</p><p id="p13">Men prøv at spørge dem, der boede der - de havde det godt, og det var her, at det legendariske sammenhold på Vesterbro herskede overalt.</p><p id="p14"><br /><em style="bold">Pengene var små</em></p><p id="p15">Ja, farmand var ofte fordrukken.</p><p id="p16">Ja, der var megen arbejdsløshed.</p><p id="p17">Ja, pengene var små. Ja, der var børn, der ikke fik den samme uddannelse, som fra den fine familie i Hellerup.</p><p id="p18">Men mange ville ikke have undværet den opværkst. På Vesterbro.</p><p id="p19">Som i Flensborggade, hvor Peter Rye Vadmand voksede på.</p><p id="p20">Farmand hed Frank og var maler. Senere blev han politibetjent og tilknyttet Svendsgades politistation.</p><p id="p21">Mutter hed Tove og var uddannet i en skotøjsbutik. Og lillebror hed Falck.</p><p id="p22">Peter Rye Vadmand fortæller om livet på Vesterbro under besættelsen. Senere flyttede familien til lidt bedre forhold i Lyrskovgade, hvor også den nok så kendte politiker Ritt Bjerregaard voksede op.</p><p id="p23">Herfra så den lille Peter festfyrværkeriet i anledning af Tivolis 100 års fødselsdag fra familiens køkkenvindue.</p><p id="p24"><br /><em style="bold">Tyskvenlig nabo</em></p><p id="p25">Om familiens tyskvenlige nabo. Om den tyske kanon, der var opstillet på Enghave Plads, så den kunne skyde ned gennem hele Istedgade.</p><p id="p26">Tak skal du ha'  Men også om den traditionsrige flæskesteg, der trods besættelsen blev hentet fra den store stegeovn hos bageren i Flensborggade og spist med knasende flæskesvær, rødkål og sauce juleaften.</p><p id="p27"><br /><em style="bold">Café Enghavehus</em></p><p id="p28">Forfatteren fortæller om butikkerne i kvarteret omkring Flensborggade: Om Den Blå Butik, der solgte alt muligt, bl. a. tøj, om sodavandsfabrikken Krystal, Café Enghavehus og meget mere. En del om besættelsen, bl. a. det uhyggelige clearingsmord, som tyskerne foretog på Thorvald Johannes Andreas, der blev skudt i døren til skrædderforretningen i Flensborggade 32.</p><p id="p29"><br /><em style="bold">Juletræsfester</em></p><p id="p30">Den dag i dag holder foreninger, boligselskaber og andre organisationer juletræsfester for børn, selv om disse fester er ved at gå af mode i takt med, at der kommer flere og flere børn til byen, der ikke fejrer jul.</p><p id="p31">Men Peter Rye Vadmand husker sine barndoms juletræsfester hvilket mange af hans jævnaldrende helt sikkert også gør.</p><p id="p32">Peters jul bestod således også af politiets juletræsfester for familierne til betjentene.</p><p id="p33">Festerne blev holdt i Studenterforeningens lokaler i den store bygning på H. C. Andersens Boulevard.</p><p id="p34">I bygningens store sal elskede ungerne at glide ned ad det store egetræsgulv, hvor der også var placeret et kæmpe juletræ.</p><p id="p35">Der var musik og dans, og Peter Vadmand husker, at børnene bl. a. skulle danse med deres mødre under festen.</p><p id="p36">Der var julemand og godteposer -især var appelsinerne populære. I dag gider børnene knap røre dem..</p><p id="p37">Der var også juletræsfester i Folkets Hus på Enghavevej, skriver Peter Vadmand bl. a.</p><p id="p38"><br /><em style="bold">Tivoli-Garden</em></p><p id="p39">Og så kom forfatteren også med i selveste Tivoli-Garden -lidt af en præstation i en tid, hvor der mødte 250 drenge fgrem til den ålige optagelsesprøve, hvor der kun skulle bruges 20 drenge.</p><p id="p40">Kapitlet om Tivoli-Garden giver et godt indtryk af livet i den populære garde, hvor Peter Vadmand bl. a. var faneløjtnant og kom på rejser i ind-og udland.</p><p id="p41">Han var bl. a. med til en minderig koncert i Ålborg med deltagelse af daværende statsminister, socialdemokraten H. C. Hansen og den italienske verdensstjerne Caterina Valente.</p><p id="p42">Men læs selv bogen -den er hyggelig for alle, der er interesseret i Vesterbro og lidt Københavner-historie.</p><p id="p43">" Drengene fra Vesterbro Peter Rye Vadmand Turbine Forlaget 303 s./ Kr. 249,-.</p><p id="p1">-Vi vil vende udviklingen med det faldende medlemstal i folkekirkerne på Vesterbro, siger Jens Andersen, som er formand for Vesterbro Bykirke.</p><p id="p2">Samtidig erkender han, at det handler om at spare. Man prøver med det nye initiativ at skabe mere kirke for færre penge.</p><p id="p3">Men det er ikke lykkedes for Vesterbro Bykirke ifølge Eliaskirken på Vesterbro Torv.</p><p id="p4"><br /><em style="bold">Mindre -og dyrere kirke</em></p><p id="p5">-Det endte med at blive mindre kirke for flere penge, siger menighedsrådsformand Lars Balslev. Eliaskirken har været med i Vesterbro Bykirke i fire år, men vælger nu at sige fra over for den store kirkefusion.</p><p id="p6">Man har haft en oplevelse af, at der er blevet brugt for mange ressourcer på administration samtidig med, at der har været aktiviteter, man ikke kunne stå inde for, siger Lars Balslev.</p><p id="p7">Flere aktiviteter Tanken er nu at øge det faldende medlemstal gennem nye aktiviteter. Her tænker man på nye gudstjenestesformer, ungdomskirke og diakonalt samarbejde. Der skal også være mere fokus på kommunikation, siger Jens Andersen.</p><p id="p8"><br /><em style="bold">Nye kirkebyggerier</em></p><p id="p9">Fra budgetudvalget melder provst Gert Blak Mogensen, at der ikke skal ske besparelser før i 2014. Der skal dog skaffes midler til køb af grund og til opførelse af en ny kirke i Sydhavnen og Ørestaden.</p><p id="p10">Derfor skal midlerne omfordeles mellem provstierne. Nu er en analysegruppe i gang med at vurdere behovene for omfordelingen, så man på det grundlag kan forhandle budgettet for 2014 på plads.</p><p id="p11">Men først skal ligestillingsog kirkeministeren godkende nedlæggelserne, siger Gert Blak Mogensen.</p><p id="p12"><br /><em style="bold">Profilen bevares -For Apostelkirkens</em></p><p id="p13">-For Apostelkirkens vedkommende er det vores opfattelse, at vi var for små til at kunne fortsætte som selvstændigt sogn, og at det ville være lettere for os at bevare og udvikle vores profil i et stort sogn med mange forskellige aktører end i er mindre sogn med få aktører, der let kommer til at rivalisere, siger Niels Nymann Eriksen.</p><p id="p14"><br /><em style="bold">Menighedsrådsvalg</em></p><p id="p15">Vesterbro Sogn har af Ministeriet for Ligestilling og Kirke fået tilladelse til at fravige den kirkelige lovgivning på en række punkter. Fravigelserne skal bl. a. lette styringen af det store sogn og sikre en god balance mellem medlemsdemokrati og professionel ledelse.</p><p id="p16">Der vil blive afholdt menighedsrådsvalg den 13. november for det nye stor-sogn.</p><p id="p17">Kandiatlisterne ligge på hjemmesiden for Vesterbro Bykirke.</p><p id="p18">Og man kan stadig nå at melde sig som stedfortræder til det store menighedsråd for den fusionerede bykirke.</p><p id="p19"><br /><em style="bold">Det nye sogn i tal</em></p><p id="p20">Folketal: 37.727 Medlemstal: 20.965 ( 56 pct.) Antal valgte menighedsrådsmedlemmer: 25 Antal præster: 12. Antal faste medarbejdere i øvrigt: 28. Årligt budget: ca. 25 mio.</p><p id="p21">Antal kirkebygninger: 8 - planlægges reduceret til 5.</p><p id="p22">Følgende sogne indgår i det nye sogn: Maria, Gethsemane, Apostel, Absalons, Sct. Matthæus, Krist og Enghave.</p><p id="p1">CARLSBERG: Vesterbro Lokaludvalg kan ikke helt genkende den byplan, som Carlsberg Byen fremlagde i 2009, hvor visionen for en kommende bydel var en blanding af boliger, erhverv, kultur og fritid.</p><p id="p2">Carlsberg Byen har netop opsagt samarbejdet med blandt andet Klatreskoven, Dansehallerne og Tap 1, og der er heller ikke udsigt til åbne byrum, som var beskrevet i den oprindelige vision.</p><p id="p3">Til gengæld kommer der 600 nye almene boliger, og det glæder lokaludvalget: »I udgangspunktet er det fint med flere boliger, men det første udkast tilbage i 2009, var mere kultur og byrum, og det ser vi ikke i det nye tillæg til lokalplanen,« siger formand for Vesterbro Lokaludvalg, Thomas Warburg.</p><p id="p4">Lokaludvalget har på sit seneste møde debateret udviklingen af Carlsberg og er især frustreret over den manglende kultur, ligesom der i de seneste uger har været kraftig kritik af netop det faktum, at Carlsberg Byen har opsagt samarbejdet med Tap 1, Dansehallerne og Klatreskoven, som skal finde andre steder at forsætte sine kulturinstitutioner.</p><p id="p5"><br /><em style="bold">Gødet kulturen</em></p><p id="p6">Det har hele tiden været meningen, at de institutioner var midlertidige, men det undrer alligevel formanden for Vesterbro Lokaludvalg, at kulturen er på vej ud af Carlsberg.</p><p id="p7">»Det er dem, der har gødet jorden til, at Carlsberg er et attraktivt område at bygge på, og det undrer os, at Carlsberg ikke har planlagt flere kulturinstitutioner.</p><p id="p8">I forvejen er der pres på resten af Vesterbro, og vi frygter, at der bliver endnu mere tryk på, når de nye beboere på Carlsberg skal bruge Vesterbros faciliteteter. Det er som om, at Carlsberg Byen ikke længere er en del af Vesterbro,« siger Warburg.</p><p id="p9">Jens Nyhus forstår godt frygten for, at kulturen forsvinder, men forsikrer, at der er planlagt flere kulturtilbud, når Carlsberg Byen er udbygget.</p><p id="p10"><br /><em style="bold">Del af København</em></p><p id="p11">»Vores mål er, at vi skal være en del af København og ikke lukke os om os selv, og derfor er vi også i dialog med kulturinstitutioner.</p><p id="p12">Vores samarbejde med Dansehallerne og Klatreskoven har vi været glade for, men de har også haft fordelagtige lejekontrakter, men det er da rigtigt, at de har været med til at brande Carlsberg Byen,« siger Jens Nyhus, der understeger, at der i byggeriet af Carlsberg Byen er udlagt flere lokaler til kultur.</p><p id="p13">Hvilken form er dog endnu uvist, men der er forhandlinger, og som Nyhus siger: »Kultur er jo mange ting«.</p><p id="p14"><br /><em style="bold">Ændre i rammeaftalen</em></p><p id="p15">Teknik-og Miljøudvalget vedtog for nylig en startredegørelse forud for næste tillæg 6 til lokalplanen, der skal danne ramme for byggeriet.</p><p id="p16">Her fremgår det, at Carlsberg Byen ønsker at øge etagebyggerierne på nogle bygninger -dog i alt kun seks etager.</p><p id="p17">Det bekymrer lokaludvalget.</p><p id="p18">»Vi oplever, at det bygherren siger til borgermøder ikke er det samme, som de charmer politikerne med, og så søger de om dispensation til at bygge højere,« siger Warburg.</p><p id="p19">Den kritik afviser Jens Nyhus.</p><p id="p20">»Vi bygger ikke mere end de 600.000 kvadratmeter, som vi har fået lov til i lokalplanen, men der sker jo løbende ændringer i samfundet, der gør, at vi som bygherre er nødt til at tilpasse byggerierne i forhold til lejlighedernes størrelse,« siger Jens Nyhus med henvisning til, at Carlsberg Byen fremadrettet bygger mindre lejligheder.</p><p id="p21">Carlsberg Byen forventes at være færdig om otte-ti år.</p><p id="p1">FREMAD: Så er vi kommet ind i et nyt år. Det er en anledning til at kigge fremad mod de kommende opgaver, men for os også en anledning til at komme med en opfordring til Vesterbro: Lad os tale mere sammen i 2011! Vesterbro Lokaludvalg skal samarbejde med bydelens borgere.</p><p id="p2">Ellers giver vores arbejde ikke mening. Vi skal opfange signaler og udfordringer, som vesterbroerne har brug for en hjælpende hånd til. Vi skal være bindeleddet mellem borgerne på Vesterbro og politikerne i Borgerrepræsentationen.</p><p id="p3">Vi skal kunne gøre opmærksom på, hvor der er brug for en politisk indsats i bydelen. Vi tager den opgave meget seriøst.</p><p id="p4">Lokaludvalget er i forvejen bredt sammensat med folk fra Vesterbros forskellige foreninger, brugerbestyrelser, interessegrupper og politiske partier.</p><p id="p5">Det giver os et godt indblik i, hvad der sker i bydelen. Men vi må også erkende, at vi ikke kan have øjne og ører over det hele. Derfor vil vi gerne i denne nytårshilsen endnu en gang byde vesterbroerne op til dans: Spørg os, brug os, stil krav til os.</p><p id="p6">Det er som sagt derfor, vi er her.</p><p id="p7">Lokaludvalgsmøderne er åbne for alle borgere. Kig gerne forbi og se, hvordan vi arbejder med Vesterbros mange forskellige udfordringer. Vi har desuden også tre fagudvalg, hvor vesterbroere kan deltage direkte i arbejdet. Vi har et Social-og Sundhedsudvalg, et Teknik-og Miljøudvalg og et Kultur-, Fritids-og Børneudvalg. Her sidder folk med særlig interesse og indsigt i de særlige fagområder, og der er også plads til DIG! Du kan se både Lokaludvalgets og de tre fagudvalgs mødetider på vores hjemmeside www.vesterbrolokaludvalg.</p><p id="p8">kk.dk Vi ønsker alle vesterbroere et godt nytår og glæder os til endnu mere dialog og samarbejde med jer i 2011.</p><p id="p1">Det er mere end ti år siden, værtshuset Café Jernstangen på Istedgade langede den sidste øl over disken. I stedet skænker baren Malbeck nu gourmetvine fra nære og fjerne himmelstrøg.</p><p id="p2">Ejerskiftet er blot et ud af mange eksempler på, at københavnerkvarteret Vesterbro ikke er, hvad det har været.</p><p id="p3">Siden midten af 90erne er mange lejligheder blevet dobbelt så store og markant dyrere.</p><p id="p4">En del beboere er flyttet - frivilligt eller ufrivilligt - mens andre, der har råd til de nye kvadratmeterpriser, er kommet til.</p><p id="p5">Nogle af tilflytterne kommer nu til orde i kortfilmen »Vesterbro - den hippeste bydel«, der er nummer to i en serie, som skal skabe dialog mellem gamle og nye vesterbroere. De bliver beskyldt for lidt af hvert, tilflytterne.</p><p id="p6">Hipsterne. Børnefamilier, der vil have mangfoldighed - lige indtil det går ud over deres nattesøvn. Jyder med rige forældre, der har købt en lejlighed med skattefordele, mens priserne drøner op i et leje, hvor andre har svært ved at være med, og bydelens højt skattede mangfoldighed langsomt forsvinder.</p><p id="p7">Antropolog Tina Gudrun Jensen står sammen med filmmand Jesper Lambæk bag produktionen, der blev vist første gang i går til et åbent arrangement, og som kan ses flere gange i løbet af denne uge. Den er en del af projektet »Vesterbro - hvem er du og hvor går du hen?«, og målet er blandt andet at skabe dialog mellem de nye og gamle indbyggere.</p><p id="p8">»Især pressen har en tendens til at male et billede af Vesterbro som en bydel, der er blevet ødelagt af det pæne. Derfor vil vi gerne illustrere de mange forskellige typer mennesker, der bor og færdes på Vesterbro, så diskussionen ikke bliver sort/ hvid,« siger Jesper Lambæk, der sammen med Tina Gudrun Jensen har sat Berlingske stævne ved Otto Krabbes plads. Engang et råt område, hvor pusherne holdt til, mens det i dag er stedet, man lufter hund, hænger ud med vennerne eller slapper af på bænken ved springvandet med udsigt til Dannebrogsgades farvestrålende facader.</p><p id="p9">De bor begge på Vesterbro, og den ene, Jesper Lambæk, er selv flyttet til for få år siden.</p><p id="p10">»Jeg boede her som ung, men flyttede på landet med mine børn. Jeg vendte tilbage for fire år siden, så jeg er på sin vis tilflytter. Siden jeg kom hertil i anden omgang, er jeg begyndt at føle, at jeg skal skamme mig over, hvor fedt jeg synes, her er,« konstaterer Jesper Lambæk, der husker, hvordan han som studerende boede på 5. sal til 700 kroner om måneden.</p><p id="p11">»Der var stort set altid junkier, eller der lå brugte kondomer efter en prostitueret, der lige havde haft en kunde. Der var ingen varme.</p><p id="p12">Der var havnearbejdere, der råbte og skreg i gården. Så der var ingen diskussion om, at der skulle gøres noget. Mange - også af de gamle beboere - mener, at byfornyelsen var nødvendig, men den havde sin pris. Selv om det ikke er med vilje, er vi tilflyttere med til at trænge de oprindelige beboere væk,« siger han.</p><p id="p13">Filmen består af klip med forskellige tilflyttere - fra den forretingsdrivende til børnefamilien. De forholder sig til emner som »rigmandsghetto« og »mangfoldighed«. Vesterbros image som endda meget hipt bliver også drøftet. I sommer blev bydelen fremhævet i rejseguiden Lonely Planet som et af de ti hippeste kvarterer i verden. Det gør den, fordi folkene bag guiden mener, at Vesterbro stadig har kant til trods for den store tilstrømning af mennesker. Værnedamsvej, ølbaren Mikkeller i Viktoriagade, Kødbyen og en kaffebar på Sønder Boulevard, der frem til byfornyelsen var plaget af tung trafik, fremhæves som særligt hippe steder.</p><p id="p14">Da vi lægger vejen forbi, spiller et par unge mænd med kasketter bordtennis på den brede græspassage, der adskiller kørebanerne, mens andre praktisk talt ligger ned og drikker deres kaffe.</p><p id="p15">»Stort set alle de medvirkende tilflyttere fremhæver Vesterbro som et kvarter med masser af nærvær og naboskab, som de ikke har oplevet andre steder. Samtidig bekymrer de sig om flere prisstigninger, der risikerer at gøre kvarteret for ensartet,« siger Tina Gudrun Jensen.</p><p id="p16">Den bekymring deler mange af de gamle vesterbroere, der blev interviewet til den første film, »Vesterbros forandring«. Den indeholdt flere kritikpunkter af tilflyttere.</p><p id="p17">»Hvorfor er de ikke bare blevet ovre i Jylland - der har de da masser af grønne områder? Der har de hele marker, de kan løbe rundt på.</p><p id="p18">Men komme og ødelægge vores stenbro - det kan jeg ikke se nogen mening i,« påpegede en kvinde som kommentar til børnefamilier, der efterspørger bedre grønne områder. En anden frygtede, at Vesterbro bliver det nye Christianshavn eller Hellerup: »Vi mangler lige kystlinjen.</p><p id="p19">Men den har vi jo nede ved Fisketorvet, hvor man kan padle«, ligesom der kom en hentydning til de mange baristaer, der brygger mokka: »Jeg forstår ikke, hvordan der kan blive drukket så meget kaffe.« Ved Halmtorvet passerer vi stofindtagelsesrummet H17, der åbnede sidste år.</p><p id="p20">»Det her er jo også Vesterbro, og det er faktisk blevet hårdere i denne ende,« konstaterer Jesper Lambæk.</p><p id="p21">»Samtidig er man gået fra heroin til kokain, og globaliseringen har ramt, så vi får også verdens problemer til Vesterbro. Der er mange flygtninge og indvandrere, der bedøver sig selv, og andelen af hjemløse er blevet langt større. Forskellen mellem rig og fattig er jo enorm her på Vesterbro,« siger han.</p><p id="p22">»De gamle vesterbroere er faktisk mere rå over for eksempelvis hjemløse og især romaer.</p><p id="p23">Mange af de nye, som vi har talt med, ser det som en del af kvarteret, at de også er der, og de sætter pris på de hverdagsinteraktioner, der kan være med eksempelvis hjemløse. Det kom faktisk bag på os, at folk talte om forskelligheden som noget meget vigtigt,« siger Jesper Lambæk, mens vi træder ind i Kødbyen, som i dag er et af kvarterets store attraktioner.</p><p id="p24">På turen op ad Istedgade er det svært ikke at komme til at nynne Peter Bellis gamle traver om den til alle tider begivenhedsrige gade. Spørgsmålet er, om den stadig er et sted med »Bøhmænd og skaller, musik og rabalder«, som han synger.</p><p id="p25">Grønthandleren i nr. 36 har drejet nøglen om. I stedet er Vesterbros Originale Burgerrestaurant fra 2012 rykket ind. Naboen - stripbaren Doll House - holder dog stadig fanen højt med en facade, der ikke er til at tage fejl af.</p><p id="p26">»Jeg har hørt, at nogle betaler 25.000 kroner om måneden i leje for et butikslokale,« siger Jesper Lambæk.</p><p id="p27">Men det betyder ikke, at Istedgade har overgivet sig helt, hvis man spørger de to.</p><p id="p28">»De gamle beboere talte om Istedgade som et sted, hvor man hang ud, mens spritterne tog sig af éns unger, og man havde en snak med den prostituerede. Der var også en stærk tradition for, at man gik ned fra de små lejligheder og satte sig for at sludre med andre. Den slags interaktioner er der stadig,« siger Jesper Lambæk og tager plads på en af de mange bænke, der står på fortovene, som er blevet en del bredere end i gamle dage.</p><p id="p29">»Hvis du ser på Istedgade, er der masser af bænke. Også uden for de nye butikker. Det giver netop mulighed for at hænge ud, og det er noget af det, der er ført videre i byplanlægningen.</p><p id="p30">Men der er også en anden sjov detalje.</p><p id="p31">Selv i de nye butikker køber mange på klods.</p><p id="p32">Så den tradition er også ført videre fra før i tiden,« siger Tina Gudrun Jensen.</p><p id="p33">kais@berlingske.dk </p><p id="p34">»Der var stort set altid junkier, eller der lå brugte kondomer efter en prostitueret, der lige havde haft en kunde.</p><p id="p35">Der var ingen varme.«.</p><p id="p36"><br /><em style="bold">Fakta: Se filmen om Vesterbro</em></p><p id="p37">11. oktober uKirke, Dannebrogsgade 53 kl. 19-21 12. oktober H15 Scene, Halmtorvet kl.</p><p id="p38">18-20 Fri entré »Vesterbro - den hippeste bydel« er den anden af en serie film om Vesterbro. Den første, »Vesterbros forandring«, blev vist sidste år. De er begge en del af projektet »Vesterbro - hvem er du og hvor går du hen?«, som er støttet af erhvervsdrivende og kulturaktører på Vesterbro. Efter planen skal der produceres fire film. De første to vises i biografen Vester Vov Vov 10. oktober.</p><p id="p39"><br /><em style="bold">Hvad mener i om Vesterbro?</em></p><p id="p40"><br /><em style="bold">François Eric Grodin</em></p><p id="p41">Bor på Østerbro. Åbnede i 2015 antikvariatet »Ord til andet« i et tidligere bordel i Eskildsgade. I dag er det også et galleri. Er Vesterbro mangfoldig? »Sammenlignet med Østerbro er Vesterbro ekstremt mangfoldigt. Der er etnisk og social mangfoldighed. Der er selvfølgelig sket en voldsom gentrificering, fra dengang jeg voksede op. Hvis jeg tænker på Vesterbro, da jeg var barn, ved jeg ikke engang, om det var et sted, jeg turde eller måtte komme. Det var noget med neonlys, frække damer og farlige mænd. Den her ende tæt på Halmtorvet har jo været benhård med bordeller og lyssky affærer - det samme med Kødbyen. Skelbækgade og Halmtorvet kom man jo ikke på. Nu er Kødbyen blevet ét stort party - hvis man sætter det lidt på spidsen.« Hvad er det bedste ved Vesterbro? »Den måde, man taler med hinanden her i gaden, hvor jeg har kontor, har virkeligt gjort indtryk på mig. Jeg betragter det som en landsby i byen, hvilket jeg ikke har oplevet andre steder i København. Det kunne have noget med historien at gøre, at det var et sted, hvor man blev nødt til at passe lidt på hinanden. Der var stor befolkningstæthed, man havde færre økonomiske og sociale ressourcer, og de, der havde, passede måske på de andre. Det er bare et gæt, men det kan godt være en arbejderkultur, der har overlevet med en vis</p><p id="p42"><br /><em style="bold">Trine og Mette Friis</em></p><p id="p43">Tilflyttere fra Jylland. Har boet på Vesterbro i tre år i en lejlighed, som familien har investeret i. Hvorfor valgte I Vesterbro? »Jeg syntes, Vesterbro var det mest tiltalende. Blandt andet fordi vi havde på fornemmelsen, at det var her, det skete. Vi bor tilmed på en stille vej, Godsbanegade, samtidig med at der er nogle grønne områder i nærheden. Det, tror jeg, er meget tiltalende for et par jyder som os. Det er også et rart sted at bo med mange venlige mennesker. Jeg synes, bydelen er mangfoldig, men jeg forestiller mig, at det kommer til at ændre sig. Det bliver mere og mere og mere hipt, og nogle mennesker forsvinder i den proces.« Det er ikke alle, der er glade for tilflyttere. Hvad mener I om det? »I den første film (med gamle vesterbroere, red.) var nogle af dem lidt negative. Det hele ser selvfølgelig anderledes ud fra deres synsvinkel, men de var lidt mere stride, end jeg havde troet. Jeg troede, det var en del af sjælen på Vesterbro, at man syntes, det var okay, at alle er her. Men jeg forstår godt, at mange er bekymrede for de voldsomme prisstigninger. Hvis det bliver meget dyrere, er der mange, der slet ikke har lyst til at bo i bydelen længere, og det er jo ikke det, vi ønsker.«</p><p id="p44"><br /><em style="bold">Sussi Røjgaard, Troels Davis og Nora Davis</em></p><p id="p45">Har boet i en lejelejlighed på Vesterbro de seneste fire år. Hvorfor valgte I Vesterbro? »Det kunne egentlig lige så godt have været en anden bydel. Nu hvor vi bor her, er vi rigtigt glade for at være her. Her er en lidt familiær stemning - det har jeg ikke oplevet andre steder. Jeg er selv vokset op i byen. Jeg kunne godt tænke mig at blive på Vesterbro, men er desværre nok nødt til at se i øjnene, at vi på et tidspunkt skal have mere plads. Vi bor i en toværelses nu. Sandsynligheden, for at vi får råd til at blive boende, er minimal. Og det, synes jeg, er ærgerligt - også for den dynamik, der er på Vesterbro - at det kræver en indkomst, der siger spar to, at leje noget her.« Hvad tænker du om Vesterbros image som hipt? »Vesterbros image som hipt er blevet kendetegnende, ligesom Østerbro hat fået den vibe, at det er lejlighedernes villakvarter. Jeg tror, at folk flytter hertil, fordi de godt kan lide den mentalitet, her er - fordi det er hipt. Men med prisstigningerne risikerer vi at miste den mangfoldighed og charme, som hipsterne blev forelsket i til at starte med.«</p><p id="p1">Hun voksede op langt ude på landet, i den lille by Byrsted i Nordjylland - og hadede det.</p><p id="p2">- Jeg følte, at jeg var langt væk fra det hele og gik glip af livet, husker Mascha Vang, der de seneste år har levet i orkanens øje i København og er kendt fra blandt andet 'Paradise Hotel', TV2 Zulu, Mandebladet FHM og DR's dab-kanal P5000. </p><p id="p3"> I dag bor hun i en stor, treværelses lejlighed midt på Vesterbro og lever det liv, hun som barn bare kunne drømme om:</p><p id="p4"><br /><em style="bold">Vild med fotos</em></p><p id="p5">- Allerede dengang fantaserede jeg om at leve et ægte blondineliv. Mine forbilleder var kvinder som Marilyn Monroe og Pamela Anderson. Den der aura af stjernestøv og glamour har altid tiltrukket mig, og gør det stadig.</p><p id="p6">Det bærer lejligheden i høj grad præg af. Alt er indrettet i tjekket sort og hvidt. Og med masser af blondine-fotos på væggene.</p><p id="p7"> - Jeg er ikke så meget til malerkunst. Jo, det skulle lige være Kristian von Hornsleth, der jo har brugt Pamela Anderson på flere af sine malerier. Ellers er jeg mest til foto. David La Chapelle er min favoritfotograf - også han er kendt for sinde sexede blondinebilleder.</p><p id="p8"> Selv har Mascha været model på forsiden af danske mandemagasiner som FHM og M!. Ligesom hun én gang er blevet tilbudt et job for amerikansk Playboy.</p><p id="p9"> - Det gik desværre i vasken, hvilket var min egen skyld. Jeg havde travlt i den periode og tænkte, at vi kunne udskyde fotosessionen til senere. Men i mellemtiden ændrede den amerikanske regering reglerne, så man nu skal have et greencard for at arbejde som model derovre. </p><p id="p10"><br /><em style="bold">Nyder tid alene</em></p><p id="p11">For tiden laver Mascha ikke så mange fotografier, men er travlt beskæftiget med at lave programmer for DR P5000 og Pirattv.</p><p id="p12"> - I det hele taget kan jeg godt mærke, at jeg er blevet 30 år. Min kæreste, racerkøreren Nicolas Kiesa, bor jo i England, så i hverdagen slapper jeg af efter arbejde. Og nyder at tilbringe tid herhjemme alene. Du kan sige, at der er faldet mere ro på. Nu vil jeg hellere dyrke hjemmelivet end fyre den af i byen.</p><p id="p13"><a href="mailto:sek@eb.dk">sek@eb.dk</a> / Foto: Benjamin Kürstein</p><p><br /><em style="bold">Citat</em></p><p><em style="italic">Jeg kan godt mærke, at jeg er blevet 30 år</em></p><p id="p1">En dag mødte jeg en midaldrende mand i korte bukser på Vesterbro.</p><p id="p2">Vi udvekslede nogle almindeligheder om bydelen, da han lidt ud af det blå sagde: »Vesterbro er jo på størrelse med Vejle«. Der er gået flere uger nu, og jeg har ikke kunnet glemme den sætning.</p><p id="p3">Der er mange steder i Danmark, som jeg slet ikke forbinder med Vesterbro, og et af dem er helt klart Vejle. Mente han befolkningsmæssigt? Eller mentalt? Det kunne også være i rent fysisk forstand.</p><p id="p4">Hvis Vejle lå på sin egen tektoniske plade, ville man så kunne placere den nogenlunde oven på Vesterbro? Nej, Vejle fylder langt mere, det er en ordentlig krabat. Hvor Vesterbro har en fast form med nogle klart definerede ' vægge', flyder Vejle ligesom ud. Ud over marker og enge og op ad skråninger og bakkedrag.</p><p id="p5">JEG HAR IKKE OPHOLDT mig længe nok i Vejle til at have en holdning til byen.</p><p id="p6">Når jeg lukker øjnene og tænker på Vejle, ser jeg som regel bare Allan Simonsen for mig. Jeg ser ham - Spurven fra Vejle - komme løbende i korte bukser, lille og lykkelig efter at have scoret for Danmark på straffespark.</p><p id="p7">Mit eneste personlige minde fra Vejle stammer fra byens banegårdshal i 1979. Jeg er fem år, og min far står inde i en telefonboks og taler i mønttelefon.</p><p id="p8">En mand i en jakke med åndssvage tern kommer hen og banker på ruden.</p><p id="p9">Først én gang. Så en gang til. Min far ignorerer ham, han taler jo i telefon. Da han har ringet af og forlader boksen, konstaterer manden udenfor, at »det tog sin tid«. Mig og min far fortsætter mod udgangen, og jeg har faktisk ikke opdaget, at der er noget under opsejling.</p><p id="p10">Men idet min far griber fat i dørhåndtaget, vender han sig mod den ternede jakke og råber »BONDERØV«, så det ekkoer i hele hallen.</p><p id="p11">Den lille episode har formet mig som menneske.</p><p id="p12">FORLEDEN KØRTE JEG med toget gennem Vejle. Himlen var blå, og det, jeg kunne se af byen fra vinduet, så kønt og grønt ud.</p><p id="p13">Igen dukkede Vesterbro op; hvis det hele en dag bare blev for meget, og Vesterbro trængte til rekreation, ville Vejle være et virkelig velvalgt sted for wellness og vandreture. Smukke, kuperede omgivelser, masser af frisk luft - og så lige ud til Vejle Fjord. Imens kunne Vejle rykke til Vesterbro og prøve af, hvordan det er at sidde i spænd mellem Fisketorvet, Tivoli og Frederiksberg Allé.</p><p id="p14">Det ville være en ingeniørmæssig bedrift og kræve et fuldstændig ekstraordinært planlægningsarbejde; huse, der skulle rives ned, gader, som skulle flås op, og mursten, der skulle registreres og nummereres for at blive fragtet med kilometerlange konvojer af lastbiler begge veje over Storebælt.</p><p id="p15">Der er næsten kun fordele ved projektet.</p><p id="p16">Vesterbros mange aarhushipstere ville for eksempel ikke have så langt hjem til mor og far i Beder, Odder, Tilst og Brabrand, hvor deres gamle værelse står, som de forlod det. Og hvad er der så i det for Vejle? FOR DET FØRSTE ville byen rykke helt op i toppen af hierarkiet i Trekantsområdet.</p><p id="p17">For det andet vil det booste turismen, som jo altid har fyldt meget i Vejle.</p><p id="p18">Men det har måske stået lidt stille, siden det landskendte traktørsted Trædballehus brændte ned i 1954.</p><p id="p19">Med kortere end et stenkast til København vil Vejle pludselig have Wonderful Copenhagens ekspertise at trække på, hvis der skulle opstå nogle kultur-og turismerelaterede kvabbabbelser.</p><p id="p20">Vejle bør rage Jelling-stenen og Legoland med sig til hovedstaden. Så står de godt i en eventuel forhandlingssituation med Region Hovedstaden.</p><p id="p21">oliver.stilling@pol.dk </p><p id="p1">Bilerne gasser op og sætter i bevægelse, da lyskrydset skifter til grønt.</p><p id="p2">De når dog ikke særlig langt, før de rammer endnu en lysregulering, hvor en vovehals drøner over for gult.</p><p id="p3">Accelerationen fra bilerne, klemten fra cyklisternes klokker og den prustende lyd fra de gule busser lægger sig som byens baggrundsmusik til byvandringen, som begynder ved Københavns Museum på Vesterbrogade.</p><p id="p4">Dagens guide, Daniella Maja Nahor Ssitou, er storsmilende og energisk, og hendes stemme når nemt ned til de deltagere, der står bagerst. Fra museumindgangens øverste trappetrin fortæller hun, hvordan København førhen bestod af en lille bykerne omringet af volde og demarkationsterræn, mens området uden for byen, hvor vi står nu, var marker og grønne enge med græssende kvæg. Et faktum, der virker meget fjernt, som vi står her på stenbroen og det eneste kvæglignende er de tohjulede jernheste.</p><p id="p5">»Vesterbrogade hed dengang Vesterlandevej og var en af indgangsvejene ind til København. Der var en livlig trafik, så det er altså ikke kun i dag, at man ser Vesterbrogade som stærkt trafikkeret,« forklarer Daniella Ssitou.</p><p id="p6">Bydelens mere promiskuøse rygte er der mange af deltagerne, som kender til, og der er heller ikke noget nyt i, at Vesterbro er et sted for fornøjelser.</p><p id="p7">»Alle de rejsende, som hver dag kom her, måtte stå i lange køer og vente på at komme gennem byporten. Det var ikke alle, som nåede inden for portene, før de lukkede ved midnatstid, og derfor byggede man små pavilloner til overnatning, og forlystelsesområder, hvor man kunne få en lille en,« fortæller Daniella Ssitou.</p><p id="p8">Man skal ikke tage mange skridt ned ad Vesterbrogade, før den første beværtning dukker op, og på Vesterbrogades mange sidegader opdager vi hurtigt, at der er fornøjelser for enhver smag.</p><p id="p9"><br /><em style="bold">Berygtet og berømt</em></p><p id="p10">Byvandringen tager os ned ad Abel Cathrines Gade, og den larmende trafik forstummer for en stund på den mindre sidegade. Her bruger vesterbrogenserne søndagen på at feje altanen, mens klassisk musik saligt strømmer ud ad et åbent vindue og spreder en dyb ro i det ellers livlige område. Få hundrede meter herfra ligger hovedstadens berømte og berygtede "red light district", Istedgade.</p><p id="p11">»Istedgade er jo kendt for alt fra narko til prostitution og sexbutikker, men området har gennemgået en større byfornyelse, og det har gjort, at Istedgade ikke kun er kendt for de ting - selv om det stadig finder sted - men også for trendy butikker og lækre caféer. Nu er det jo blevet et af de dyreste områder i København at bo i,« siger Daniella Ssitou.</p><p id="p12">Vesterbros popularitet er også nået uden for de danske landegrænser. For nylig har den amerikanske livsstilsside Thrilllist kåret bydelen til verdens fjerde mest hippe kvarter pga. den frie mentalitet blandet områdets beboere, samt de mange udbud af specialbutikker og spisesteder.</p><p id="p13">Som vi står der på Istedgade med solen i ansigtet og ser på de slukkede neonlys, er det svært at få øje på gadens mere dystre sider, men vi skal ikke gå langt, før den første gine, der holder en læderpisk, pryder et udstillingsvindue.</p><p id="p14">»Selv om det er blevet et populært sted at have adresse, slipper gaden altså ikke for sit ry. En gammel joke siger, at Istedgade er så lang, fordi der står en prostitueret i hver ende og trækker,« griner Daniella Ssitou, og deltagerne stemmer i med latter.</p><p id="p15">Vi krydser gaden i mindre grupper, når trafikken tillader det, og bevæger os i retning af Halmtorvet.</p><p id="p16">Solen kaster sine varme stråler på en mørkhåret kvinde, som sidder på en grøn plastikstol foran Tattoo Mik. Hendes krop er solbrun, dækket med røde og blå tatoveringer, og hendes ansigt er piercet. Hun taler med en anden kvinde, der har lys hud og ingen synlige malerier på kroppen. Forskelligheder er der mange af på disse kanter.</p><p id="p17">Halmtorvet var tidligere base for hovedstadens prostituerede, men i dag er det samlingspunkt for familier, unge og par, som f. eks. vil nyde økologisk mad og kulturelle oplevelser i blandt andet Øksnehallen.</p><p id="p18">»Halmtorvet var førhen kendt som et af Vesterbros hårde områder, men sådan er det ikke mere, og en af grundene er politistationen. Efter at den åbnede, rykkede det tidligere centrum for prostitution nogle gader væk. Men det er ikke forsvundet,« forklarer Daniella Ssitou.</p><p id="p19">En brugt kanyle ligger mellem brostenene ved siden af en åben indpakning fra et kondom og vidner om, at der stadig er grund til, at Vesterbro har fået sit ry. Ikke langt fra denne kendsgerning springer en pige på knap 10 år rundt i et springvand med en legesyg hund efter sig. Vesterbros beboere har indfundet sig med bydelens skavanker.</p><p id="p20">I sin opblomstringstid fra midten af 1800-tallet var Vesterbro også kendt for sin dårlige lugt og hygiejne, for da området gik fra at være mark til at blive brugt til beboelse, forsvandt den friske luft og de grønne arealer.</p><p id="p21">»Der var rigtig mange små fabrikker mellem bygningerne, og mange mennesker boede simpelthen i os og affald. Den tætte bebyggelse hjalp heller ikke, da den store koleraepidemi ramte i 1853. Her døde flere end 4.000 mennesker på Vesterbro alene,« siger Daniella Ssitou.</p><p id="p22"><br /><em style="bold">Rekreative områder længe leve</em></p><p id="p23">Vi går forbi Otto Krags Plads. Et af de nyere grønne områder, som er blevet etableret på initiativ af Vesterbros beboere i deres søgen på små by oaser. Grønt græs og velplejede træer danner rammen om området, som også byder på små murstensbænke, som forbipasserende kan sætte sig på og nyde freden.</p><p id="p24">»I tiden omkring 1950 begynder man for alvor at sætte fokus på vigtigheden af frisk luft og grønne områder, for statistikken siger, at på Vesterbro er der kun to kvadratmeter grønne arealer pr. indbygger,« fortæller Daniella Ssitou.</p><p id="p25">Da vi går på den lille grussti i Saxoparken bag.</p><p id="p26"><br /><em style="bold">Vesterbro for alle</em></p><p id="p27">Saxogade med de store træer omkring os, forstår vi vigtigheden af denne slags pusterum midt i den pulserende storby. Der er fred, og osen fra trafikken er langt væk. Der er opsat dekorative papegøjer skåret i træ langs stien, og til børnene er der små legepladser. Det var interessen for en grønnere opvækst blandt storbyens børn som medvirkede til, at parken blev etableret, da de gamle mellem-og baghuse blev revet ned i 1958.</p><p id="p28">»Jeg har boet på Vesterbro i 14 år, og jeg har aldrig vidst, at her lå en park,« siger en kvinde, som deltager på byvandringen forundret.</p><p id="p29">Og Saxoparken er for mange en velbevaret hemmelighed, men samtidig et godt billede på bydelens udvikling.</p><p id="p30">»Da mellem-og baghusene blev revet ned, plantede man græs og lavede toiletter i parken.</p><p id="p31">Desværre blev toiletterne oftere brugt af Vesterbros narkomaner, og den fik kaldenavnet "pusherparken".</p><p id="p32">Så man besluttede at fjerne toiletterne og i stedet skabe et miljø-og naturværksted for børn,« forklarer Katja Lange som er medlem af Vesterbros Lokaludvalg og har tilsluttet sig dagens byvandring.</p><p id="p33">Det lille værksted går under navnet Træstubben og er de lokales forsøg på at skabe grønne, rekreative områder på Vesterbro.</p><p id="p34">Vi forlader det grønne for igen at befinde os blandt Vesterbros tætte bebyggelse. Efterhånden som Københavns volde blev nedlagt, bosatte E flere arbejdere fra landet sig i de nye bykvarterer som Nørrebro og Vesterbro. Herfra kunne de let komme til arbejdet, f. eks. i Kødbyen eller på B&amp;W værftet på Refshaleøen, men de hjemlige kår var der ikke meget prestige over.</p><p id="p35">»De fleste arbejderfamilier bosatte sig i toværelses lejligheder med op til ni børn og to forældre.</p><p id="p36">Vilkårene var så dårlige, at man nogle steder også havde en natlogerende, som sov i køkkenet.</p><p id="p37">Typisk var der tilknyttet fem lokummer i gården, og de blev altså brugt af op til 36 familier,« fortæller Daniella Ssitou.</p><p id="p38">I dag har Vesterbro gennemgået en omfattende byfornyelse, hvor borgerne selv har været involveret.</p><p id="p39">I Eriksgade finder man eksempelvis solceller og et vaskeri, som benytter renset regnvand, og mange lejligheder er blevet slået sammen til større beboelse. Men der er også stadig spor efter det gamle Vesterbro, hvilket vi får syn for, da vi nærmer os den gamle skydebane, som er flankeret af en enorm middelalderlignende mur. Ved muren er der en åben dobbeltdør, hvorfra barnlig latter kommer os i møde.</p><p id="p40">»Var man blandt det finere borgerskab, kunne man anmode om medlemskab af skydeselskabet.</p><p id="p41">De holdt til i den bygning, som i dag er Københavns Museum, og så havde de ellers de her lange parceller gennem byen, som blev brugt til skydebane. Den største af dem kaldes stadig bare for "Skydebanen", men er nu omdannet til en stor offentlig legeplads,« forklarer Daniella Ssitou, da vi når den store borgmur, som markerer indgangen til den gamle skydebane.</p><p id="p42">Dobbeltdøren ind til legepladsen virker umådelig lille, når man ser den voluminøse mur, som skydeselskabet byggede for at afskærme for løbske kugler.</p><p id="p43">»Er det et karneval?« spørger en lille pige os benovet, da gruppens 140 deltagere skal bane sig vej gennem dobbeltdøren.</p><p id="p44">Legepladsen vrimler med familier på denne solbeskinnede søndag. Alle nationaliteter synes at være samlet om legen, og Daniella Ssitou forklarer, at den udtalte mangfoldighed heller ikke er ny på Vesterbro.</p><p id="p45">»Man ville gerne have nogle lidt bedre stillede borgere til at bosætte sig på Vesterbro, som jo ellers var arbejderkvarter, så der blev bygget boliger med bedre lejligheder og regler om, at børn f. eks. ikke måtte larme efter klokken otte. På den måde regulerede man folks måde at leve på, og gjorde det attraktivt for alle typer mennesker at flytte til Vesterbro,« fortæller hun og påpeger, at det til dels stadig er sådan i dag.</p><p id="p46">Vi passerer Freddys Bar på vejen tilbage til museet. Der lugter af cigaretter, og i vinduet står et lille skilt med inskriptionen "Dette er et rygerværtshus.</p><p id="p47">Ikkerygere er også velkommen". Få ord, som på en og samme tid er så sigende for bydelen: På Vesterbro er alle velkomne.</p><p id="p48">explorer@jp.dk </p><p id="p49">For nylig har den amerikanske livsstilsside Thrilllist kåret bydelen til verdens fjerde mest hippe kvarter.</p><p id="p50">Efterhånden som Københavns volde blev nedlagt, bosatte flere arbejdere fra landet sig i de nye bykvarterer som Nørrebro og Vesterbro.</p><p id="p51"><br /><em style="bold">Fakta: 3 OPLEVELSER PÅ VESTERBRO</em></p><p id="p52">Vesterbro er meget mere end Istedgade og Københavns Hovedbanegård. Københavns Museums guide Daniella Ssitou anbefaler tre oplevelser i den hippe bydel: Op på jernhesten: Vesterbro Lokaludvalg har udarbejdet tre cykelruter på Vesterbro, som alle kan følge ganske gratis. Hver rute har sit eget tema, så det er muligt at udvælge sine favoritstop. Oplev f. eks. industriens udvikling på turen fra Rådhuspladsen til Carlsbergbyen, eller nyd Vesterbros grønne oaser på en tur fra Skt. Jørgens Sø til Tippen. Til hver rute kan man hente en audioguide, som fortæller om de forskellige stop undervejs. Ruterne kan downloades som kort og mp3-fil på www.vesterbrolokaludvalg.</p><p id="p53">kk.dk Italien på Vesterbro: På en varm sommerdag findes der næppe noget bedre end en stor is. Endnu bedre er det, hvis isen er italiensk og fremstillet af rene italienske råvarer. Hos den lille isbutik SI på Skydebanegade får man Danmarks bedste italienske is. Butikkens ejere tager løbende kurser i italiensk iskunst og bruger kun råvarer fra Sicilien. Og det kan smages! Uden tvivl et meget vigtigt stop på Vesterbro.</p><p id="p54">SI Gelato: Skydebanegade 3, 1719 København V Læs mere på www.sicilianskis.dk Lopper på Halmtorvet: Københavns ældste loppemarked finder sted hver lørdag på Halmtorvet. Markedet har i år fejret sit 40 års jubilæum, men har dog kun befundet sig på Halmtorvet siden 2012. Førhen mødtes "lopperne" på Israels Plads ved Nørreport Station, men på grund af renovering er markedet altså rykket til Halmtorvet. Blandt de mange boder finder man alt fra antik kunst til tæpper og guldrandet stel.</p><p id="p55">Københavns Loppetorv: Halmtorvet, 1700 København V Hver lørdag fra april til oktober fra klokken 8.00-16.00.</p><p id="p56"><br /><em style="bold">OM BYVANDRINGERNE</em></p><p id="p57">Explorer har taget sine sidst skridt på byvandring, da dette er seriens sidste afsnit, men der er stadig masser af muligheder for at deltage i resten af sommerens gratis byvandringer. Københavns Museum Vesterbrogade 59 1620 København V Åbent alle dage fra kl. 10.00-17.00 Priser: 40 kr. for voksne, børn er gratis Gratis entre hver fredag Hjemmeside: www.copenhagen.dk Københavns Museum tilbyder gratis byvandringer fra maj-september. Det er muligt selv at deltage i byvandringen på Vesterbro søndag den 7. september, eller tage med på en af de andre ture frem til 28.</p><p id="p58">september. Byvandringerne starter hver søndag klokken 14.00. Læs mere om mødested og ture på Københavns Museums hjemmeside.</p><p id="p59">Rettelse: 30.08.2014</p><p id="p60">Forrige uge bragte Explorer en reportage fra Vesterbro og afsluttede således artikelserien om byvandringer. Her kom vi til at skrive Otto Kraghs Plads. Der skulle have stået Otto Krabbes plads. Vi beklager fejlen.</p><p id="p1">Fra Sokrates har vi lært, at samtalen kan sætte refleksioner i gang, og at vi alle har potentialet for ny indsigt og engagement i os. I kristendommen og i de kristne fortællinger får vi den samme refleksion sat i gang, når Jesus igen og igen udfolder, hvad det vil sige at være menneske.</p><p id="p2">Derfor er salonaftenerne et samspil mellem eksistentielle oplæg fra filoso-fien og teologien og samtalen, der sætter folk i gang med selv at reflektere og samtale om det, der nu er aftenens tema.</p><p id="p3"><br /><em style="bold">Gethsemane Kirke omdannes til et lille stykke Paris</em></p><p id="p4">I 2013 tog alle salonaftenerne udgangspunkt i Kierkegaards tænkning, men i år er det store begreber som længsel, dannelse, frihed, sandhed, forandring og skam, der skal tales om. Og scenen er altid den samme. Den gamle Gethsemane kirke på Vesterbro omdannes til et lille stykke Paris.</p><p id="p5">Gamle klunkemøbler, fransk salonmusik, rødvin &amp; ost, levende lys, velourlamper og de to oplæg fra undertegnede sognepræst Birgitte Kragh Engholm og filosof Anders Fogh Jensen, sætter gang i refleksionerne og samtalen. Efter oplæggene opfordrer vi folk til at sætte sig i små grupper af 3-4 personer og helst sammen med folk, de ikke kender, og så får de et spørgsmålsark, som de kan bruge, hvis de synes det er lidt svært at komme i gang. Det er helt afgørende for tanken bag aftenerne, at folk skal investere og bruge sig selv og deres egne refleksioner og erfaringer, og ikke bare lytte elle referere til andres tanker eller oplevelser.</p><p id="p6">Folk skal sætte sig selv i spil. Vi har alle oplevet at være til glimrende foredrag, hvor vi bagefter bare er gået hjem og har tændt for " Deadline" og så fusede alle de gode " vitaminer" fra foredraget ud og forsvandt i baggrunden. Derfor har vi sat nogle regler eller benspænd op for at tvinge deltagerne til at engagere sig i den dybe og personlige samtale.</p><p id="p7">Blandt andet må folk ikke sige man, men skal sige jeg, og derfor bliver de igen og igen med spørgsmålsarket opfordret til at give noget af sig selv og dele egne erfaringer og tanker.</p><p id="p8">Vores oplevelse er, at folk går fra salonaftenerne en lille smule forvandlet, oplyst, belyst og berørt.</p><p id="p9"><br /><em style="bold">Et rum, hvor samtale og dybde prioriteres</em></p><p id="p10">Sidste års salonaftener trak hver gang fulde huse. 90 nysgerrige, engagerede og samtalende deltagere talte sig igennem kærlighed, gentagelse, fortvivlelse og meget mere, og når aftenerne sluttede, blev mange hængende i den gode samtale. Og samtalen har hver gang været så intens, at vi ind under midnat har måttet sige, at nu var det altså slut og tid til at gå hjem.</p><p id="p11">Det har været tydeligt, at folk har været virkelig glade for den dybde, de har oplevet i deres samtaler, så de blev ved med at snakke.</p><p id="p12">Ja, faktisk var der et par, som fandt hinanden ved vores første salonaften.</p><p id="p13">De mødte hinanden den første aften, kom i samme lille gruppe, kom igen den anden salonaften og har været kærester siden.</p><p id="p14">Tanken bag salonaftenerne har været, at vi midt i en overfladisk x-factortid har oplevet, at der er et stigende behov for, at der også er rum, hvor samtalen og dybden prioriteres. Over-flade er godt, hvis vi skal underholdes, men hvis vi også skal vedligeholdes som mennesker, så skal der flere vitaminer på. Vi bliver i en fragmenteret og hurtig verden meget let utydelige og eksistentielt flade som fregner, så det er helt afgørende, også for at kirkens budskab skal have en jord at gro i, at de dybere overvejelser, refleksioner, spørgsmål og overvejelser prioriteres.</p><p id="p15">Folk går fra salonaftenerne en lille smule forvandlet, oplyst, belyst og berørt.</p><p id="p1">PÅ TVÆRS: Vesterbro Ny Skole har været en tur verden rundt. Skolen har gennem de sidste måneder bygget op til en uge med Temauge På Tværs, hvor 630 børn fra 0.- 10.klasse har været fordelt på 21 lande med hver to-tre rejseledere ( lærere), og skolebygningen har været inddelt i kontinenter.</p><p id="p2">»Vi har gennem Temauge På Tværs, hvor vi blander store og små elever, ønsket at øge børnenes indsigt i udvalgte lande samtidig med, at fællesskabet bliver styrket på tværs af årgangene. Lærerne har arbejdet i grupper af 2-3 lærere om hvert land, og de har teamet op med kolleger, som de ikke normalt samarbejder med. Det har skabt god dynamik at blive udfordret, og det er jo altid en fornøjelse, når mennesker ser hinanden,« siger skoleleder Susan Egehoved.</p><p id="p3">Miro går i 4. klasse og har haft en sjov og spændende uge: Det har været sjovt at møde andre, end dem man går i klasse med til dagligt. Især dem fra 10. klasse,« siger Miro.</p><p id="p4">Stina Bogetoft er lærer i 10. klasseafdelingen og har ikke erfaring med at undervise små børn. Hun fortæller: »Pludselig er man på et land med 30 børn i alderen 6-16 år, og som udskolingslærer skulle jeg lige lære, at det tager lang tid for en 6-årig at klippe efter en streg. Men de små har godt nok været modige: Når de har haft brug for hjælp til en opgave, har de bare spurgt en af de store - og de store har samtidig taget stort ansvar for deres små rejsekammerater.</p><p id="p5">Skolebestyrelsesformand, Anette Dybdal Fenger, har i en uge skulle aflevere sine børn til ukendte lærere og i andre lokaler end de sædvanlige, men det har ikke været et problem.</p><p id="p6">»Lærerne har gjort meget ud af, at børnene fulgtes med 3-4 kammerater fra klassen, og der blev afholdt en besøgsdag, så de kendte deres rejsefæller og rejseledere, inden temaugen gik i gang.« Anette Dybdal Fenger har i løbet af ugen også observeret, hvordan små børn pludselig hænger om halsen på store børn - og får lov til det. " De har fået noget sammen, som strækker sig langt ud over det faglige,« siger Anette.</p><p id="p7">Torsdag den 7. marts var der temaugeafslutning for alle skolens børn, forældre, bedsteforældre og andre nysgerrige.</p><p id="p1">Antallet af narkomaner på Vesterbro er faldet. Sidste år blev der færre narkomaner i området omkring Hovedbanegården og Mariakirkeplads, fastslår Københavns Politi i sin virksomhedsberetning for 2004.</p><p id="p2">»I forhold til for 10 år siden er antallet af gadenarkomaner og gadepushere faldet. Byfornyelsen har eksempelvis haft den effekt, at det skarpe hjørne på Absalonsgade, hvor der tidligere var et stort narkosalg og prostituerede, overhovedet ikke eksisterer længere,« siger politikommissær John Andersen fra Station City på Halmtorvet. <br /></p><p id="p3"><em style="bold">Flere anmeldelser</em></p><p id="p4">Men selv om der overordnet er færre narkomaner, henvender beboerne sig i højere grad til politiet med klager.</p><p id="p5">»Lokalbefolkningen er blevet meget hurtig på aftrækkeren i forhold til at anmelde problemerne. Vi fornemmer, at der kommer flere anmeldelser, fordi folk har svært ved at acceptere narkomanerne, når de har købt en ny lejlighed i kvarteret,« vurderer John Andersen.</p><p id="p6">En af forklaringerne på de stigende anmeldelser kan være, at narkomanerne fylder mere i gadebilledet. Det skyldes ifølge forstander på Mændenes Hjem Robert Olsen, at kokain i stigende grad er blevet narkomanernes foretrukne stof. </p><p id="p7">Det virker opkvikkende og gør narkomanerne mere aggressive. Desuden virker rusen i kortere tid. Derfor skal stofmisbrugerne skaffe stofferne oftere for at undgå abstinenser. <br /></p><p id="p8"><em style="bold">Mere opmærksomhed</em></p><p id="p9">Og debatten om narkomanernes rolle på Vesterbro blomstrer blandt bydelens borgere. </p><p id="p10">Borgernetværket Narkofrit Vesterbro blev grundlagt i juni som en reaktion på forholdene for beboerne og stofmisbrugerne i bydelen, og hen over sommeren er problemerne blevet diskuteret under stor mediebevågenhed. </p><p id="p11">Ud over at angive narkomanernes mere aggressive adfærd som årsag til mediebevågenheden peger Robert Olsen fra Mændenes Hjem på, at kritikerne af narkoproblemerne på Vesterbro er blevet bedre til at sætte problemerne på mediedagsordenen. Men også han undrer sig. </p><p id="p12">»I et perspektiv på både 2, 5 og 10 år er det min vurdering, at antallet af aktive stofmisbrugere på Vesterbro ikke er steget, men faldet,« siger Robert Olsen.</p><p id="p13">Nina Holten Hansen fra Narkofrit Vesterbro mener, at stofmisbrugerne og deres forhold er blevet uslere de seneste par år.</p><p id="p14">»Jeg skal ikke kunne sige, om antallet af narkomaner er voksende, men vores pointe er, at nu er det nok. De fortrækker sig ikke længere af sig selv, og politiet kommer ikke, når man ringer,« lyder det. <br /></p><p id="p15"><em style="bold">Ingen overraskelse</em></p><p id="p16">Niels Vestergaard, der er formand for Vesterbro Lokalråd, mener, at det er paradoksalt, at mange flytter til Vesterbro, fordi de er tiltrukket af kvarterets forskellighed, mens de har svært ved at acceptere det, når de først bor i bydelen.</p><p id="p17">»Mange synes, at det er fedt med rummelighed og plads til skæve eksistenser, bare det ikke er ved deres trappesten. Det, synes jeg, er dybt problematisk og usympatisk. Enhver i København eller hele Danmark for den sags skyld ved, at der er problemer med narko og alkoholikere på Vesterbro. Hvis ikke man vil bo i nærheden af det, så lad være med at købe en lejlighed i bydelen, som oven i købet er hundedyr,« siger Niels Vestergaard.</p><p id="p18">Han understreger, at ved at jage narkomanerne ud af bydelen flytter man blot problemet et andet sted hen. </p><p id="p19"><br /><br /></p><p id="p20"><em style="bold">Fakta: Lokalbefolkningen er blevet meget hurtig på aftrækkeren i forhold til at anmelde problemerne. Vi fornemmer, at der kommer flere anmeldelser, fordi folk har svært ved at acceptere narkomanerne, når de har købt en ny lejlighed i kvarteret. </em></p><p id="p21">Politikommissær John Andersen</p><p id="p22">Tema: Bydel - Vesterbro</p><p id="p23"><a href="mailto:redaktion.kbh@jp.dk">redaktion.kbh@jp.dk</a></p><p id="p1">Torsdag eftermiddag. Der er varmt. Der er meget varmt.</p><p id="p2">Det brostensbelagte torv foran Øksnehallen er indrammet af et to meter højt hegn, der under den flammende junisol giver en fornemmelse af at stå midt i et kogekar.</p><p id="p3">Til venstre for indgangen ligger Airscenen, hvor Rasmus Nøhr om kort tid går på for at levere en omgang af sin hverdagspoetiske singer/ songwriterpop. Til højre for, langs Øksnehallens facade, står en række mobile toiletter klar til brug, og tværs overfor scenen er frivilligt arbejdende i barområdet i gang med at sætte de sidste fustager op og gøre klar til det store indtog af gæster. Der er ingen tvivl om, at en festival er under opsejling.</p><p id="p4">Men ikke en hvilken som helst én. Det er Vesterbro Festival. En af Danmarks største byfestivaler af sin slags.</p><p id="p5"><br /><em style="bold">Har sit eget liv</em></p><p id="p6">Den velbesøgte Vesterbro Festival bliver år for år en større og større succes. Men i takt med, at populariteten er steget, er festivalen, der i sin tid startede som en happening for at skabe opmærksomhed på manglen på øvelokaler i København, også blevet professionaliseret. Kapaciteten er blevet udvidet støt sådan, at der i år er taget højde for op mod 30.000 besøgende.</p><p id="p7">Derudover har programmet også grebet om sig, og festivalen løber som noget nyt i år over tre dage i stedet for to, som det før har været. Men Vesterbro Festival er fortsat et græsrodsforetagende.</p><p id="p8">Det forsikrer en travl Peter Møller, der er pressechef på festivalen i hvert fald om, da MUSIKEREN løber ind i ham på DSB WildCardscenen - en af festivalens mindre og mere intime scener, hvor decibelniveauet tillader samtale.</p><p id="p9">" Det er lidt som om festivalen har sit eget liv," siger Peter Møller, mens han prøver at få slukket for den walkietalkie, han ellers har været limet til hele dagen. " De mål vi før har sat os for, er kommet farende lige i hovedet på os, og det er alt sammen takket være det enorme stykke arbejde fra frivillige hænder.</p><p id="p10">Men også fra alle musikerne, som bakker op om projektet." Et af målene, der i hvert fald er realiseret, er oprettelsen af nye øvelokaler i bl. a. Kødbyen og på Refshaleøen, hvor Vesterbro Festival har været en afgørende faktor. " Vi er en multipolitisk kamporganisation, der arbejder på samme præmisser som musikerne rundt omkring i øvelokalerne.</p><p id="p11">Vi prøver at skabe opmærksomhed på musiklivet ved bl. a.</p><p id="p12">at inviterer politikere herned, så de kan få en snak med musikerne og høre, hvad der rør sig," siger Peter Møller og nævner, at overborgmester Ritt Bjerregård også har modtaget en personlig invitation.</p><p id="p13">" Vi tager ikke ting for givet, og vi modtager heller ikke offentlige støttemidler. Det hele står og falder med det frivillige arbejde, vi selv lægger i det. Og så må det briste eller bære." Med det enorme fremmøde allerede torsdag eftermiddag må man konstatere, at det ser ud til at bære.</p><p id="p14"><br /><em style="bold">Alsidigt program</em></p><p id="p15">Klokken har kun lige rundet syv torsdag aften, men fadøllen fosser allerede i en lind strøm over disken i baren, luften er blevet aftensval og torvet foran Øksnehallen summer af festivalgæster på vej op i gear.</p><p id="p16">På Airscenen spiller det unge upcoming indierockband Kiss Kiss Kiss fra Århus. Stilen er energisk og poppet guitarrock á la britiske Arctic Monkeys, og bandet leverer en overbevisende koncert drevet af rendyrket, sprudlende teenageenergi.</p><p id="p17">" Det var lidt en tilfældighed, at vi kom med," fortæller syttenårige Mads Koch, der er sanger og guitarist i Kiss Kiss Kiss. " Vores pladeselskab spurgte, om ikke det var noget for os, så vi meldte os til. Og det har været en god oplevelse indtil videre.</p><p id="p18">Solen skinner jo, og det er blevet sommer, så det er svært ikke at se lyst på tingene lige nu," griner han og afslører, at det faktisk er første gang det unge band, hvis gennemsnitsalder ligger på sytten, spiller en udendørskoncert.</p><p id="p19">Lidt anderledes var det da silkeborgensiske Dawn of Demise tidligere på dagen fyrede op for deres hårdkogte dødsmetal på Øksscenen inde i Øksnehallen.</p><p id="p20">Stortrommen hamrede af sted med 100 km i timen godt suppleret af hvinende guitarriffs og growlvokal.</p><p id="p21">" Det næste nummer er lidt roligere," proklameret forsanger Scott Jensen midt i sættet på et klingende jysk, der næsten er lige så tungt som musikken.</p><p id="p22">" Det er en sang til pigerne, så nu må der godt danses kinddans." Men Dawn of Demise fortsatte ufortrødent i samme hæsblæsende tempo med en lyd så tung, at man undredes over at scenen overhovedet kunne bære.</p><p id="p23">Vesterbro Festivalens program er temmelig alsidigt. De 150 bands og solister, der spiller over tre dage, har kun det tilfælles, at de brænder for deres musik, og på den måde er festivalen et frisk pust af genrefrihed.</p><p id="p24">" Alsidighed er noget af det vigtigste for os, men det kommer nærmest helt af sig selv," forklarer Peter Møller. " Vores udvælgelseskomite, der består af musikere, skribenter og branchefolk, sætter programmet sammen på baggrund af de kunstnere, der selv tilmelder sig. Vi headhunter ikke nogen hovednavne.</p><p id="p25">Musikerne kommer selv til os med et ønske om at støtte festivalen, og det sker heldigvis på tværs af alle genre." Der er med andre ord plads til alt fra den letbenede indierock til den brutale tungmetal på Vesterbro Festival.</p><p id="p26"><br /><em style="bold">" Vi er ikke SPOT!"</em></p><p id="p27">I ugerne op til festivalen har enkelte medier stillet skarpt på udvidelsen af Vesterbro Festival med den vinkel, at festivalen nu vil konkurrere med den århusianske SPOT festival, der traditionelt har repræsenteret det danske vækstlag af rytmisk musik. Men er det virkelig ambitionen at blive et københavnsk SPOT? Peter Møller ryster opgivende på hovedet.</p><p id="p28">Det er tydeligt, at spørgsmålet om konkurrencen irriterer ham, og han afslører, at han i den forgangne uge har været tæt på at smække røret på over for journalister, der har lagt den vinkel for dagen. " Vesterbro Festival er ikke SPOT. Vi bliver aldrig SPOT, og vi har heller ingen ambition om at blive det!," siger han udtrykkeligt.</p><p id="p29">Problemet er ifølge Peter Møller, at nogle journalister har pustet stridsspørgsmålet op til noget, det slet ikke er.</p><p id="p30">" Der vil aldrig være nogen, der kan overtage SPOTs position, og gøre det de gør lige så godt. Men det er heller ikke det, vi prøver med Vesterbro Festival. Vi er udelukkende til for musikerne og for musikken.</p><p id="p31">Vi har ingen ambitioner ud over dem, musikerne har. Vesterbro Festival er blevet udvidet, fordi der er stor interesse fra både bands og publikum i år. Det er vi selvfølgelig glade for. Men hvis det går ned ad bakke med publikumstække næste år - jamen så bliver vi her skam stadigvæk".</p><p id="p32"><br /><em style="bold"> Chauffører i rampelyset</em></p><p id="p33">I Vesterbro Festivals spæde barndom for seks år siden var det bl. a. bandet The Alpine, der hjalp til med praktisk arbejde som at transportere gear og forstærkere rundt for festivalen.</p><p id="p34">I dag, i 2008, er The Alpine selv at finde på koncertprogrammet, og det siger en del om festivalens måde at fungere på, mener Peter Møller: " For det første viser det, at alt kan ske, hvis bare man tilmelder sit band.</p><p id="p35">Men måske endnu vigtigere fortæller historien noget om essensen af Vesterbro Festival. Alle giver en hånd med, hvor de kan - enten ved at spille eller fx være chauffør.Vi arbejder alle sammen for det samme - nemlig musikken.".</p><p id="p36">VESTERBRO FESTIVAL</p><p id="p37">afholdes en gang årligt i og omkring Øksnehallen på Halmtorvet i hjertet af Vesterbro i København. Festivalen er et nonprofi tforetagende, der afhænger udelukkende af frivillig arbejdskraft. Overskuddet fra indtægterne går til diverse musikforeninger og initiativer for fremme af rytmisk musik i København.</p><p id="p1">TRO: Vil du være med til at bestemme om der skal være babysalmesang, spirituel yoga, gospel kor i kirken eller om der skal bruges penge på nye sædehynder, arrangere kaffe for ældre, eller lave gudstjenester for børn, så er chancen er nu. Menighedsrådsvalget står for døren, og den 12. september er der orienterings-og opstillingsmøde til menighedsrådet.</p><p id="p2">Men i modsætning til tidligere år lægger Vesterbro Bykirke, den samlede administrative enhed for kirkerne på Vesterbro, op til, at der kun er et menighedsråd til Vesterbros otte kirker.</p><p id="p3">»Tiden er inde til at arbejde på tværs af de syv sogn og ser kirkerne som en samlet hele -hvor nogle kirker er gode til det ene, og nogle til andre ting. Derfor har vi også i forbindelse med kirkelukningerne lagt op til at ændre på de nuværende funktioner, da der ikke er brug for alle kirker som de er nu. Vi vil bevare Matthæuskirken, Elisaskirken og Kristkirken som højmessekirker -det er de kirker, der egner sig bedst til det,« siger Jens Andersen, der er nuværende formand for Mariakirkens menighedsråd og for Vesterbro Bykirke og kandidat til formand for det nye samlede menighedsråd på Vesterbro.</p><p id="p4">»Vi har forsøgt at se på, hvilke funktioner de enkelte kirker har, og hvilken profil de har. Mariakirken har Mariatjenesten som sin særlige profil med socialt arbejde for de allermest udsatte. Så har vi Apostelkirken, der arbejder sammen med Café Exit, værestedet for tidligere straffede, og vi har lagt op til at Gethsemane Kirke åbnes for Oehlenschlægersgades Skole, så de kan bruge den,« siger Jens Andersen.</p><p id="p5">»Der er stor forskel på kirkerne på Vesterbro, og det skal der også være, og det vil være en opgave for det nye menighedsråd at bevare de forskelle, der hvor det giver mening,« siger Jens Andersen.</p><p id="p6">Hvis der ikke er modlister, for eksempel lister, der ikke ønsker et stort menighedsråd, eller vil arbejde mod det -eksempelvis nogle, der ønsker at lukke Mariakirken, så vil der blive valg og det vil foregå den 13. november. Der er plads til 25 medlemmer i menighedsrådet, og har man spørgsmål til opstillingen, kan man henvende sig til Mariakirken eller til Jens Andersen på jensa@mariakirken. dk.</p><p id="p7">Opstillingsmødet finder sted 12. september klokken 19.00 i Enghave Kirke, Sønder Boulevard 120.</p><p id="p1">Odense: I dag er der to adgangsveje til Føtex på Vesterbro i centrum af Odense. En via Vindegade og en via Vesterbro.</p><p id="p2">Spørgsmålet er, om det fortsat vil være sådan i fremtiden.</p><p id="p3">I det skitseforslag til en anden etape for Odense Letbane, som Fyens Stiftstidende for første gang kunne beskrive i går, lukkes Vesterbro for gennemkørende biltrafik, og i stedet skal letbane, cyklister og fodgængere prioriteres (se grafik).</p><p id="p4">Der er endnu kun tale om et forslag, som Økonomiudvalget har givet grønt lys til, at der arbejdes videre med.</p><p id="p5">Beslutningen om en anden etape er ikke taget endnu, og finansieringen af det 1,7-1,9 milliarder kroner dyre projekt er heller ikke på plads.</p><p id="p6">Men realiseres planerne, så flyttes den indre ringvej ud på Falen som parallelvej til Vesterbro.</p><p id="p7">Varehuschef i Føtex, Johan-Byder letbane velkommen Forsiden af denne sektion nes Andresen, der indtil i går ikke havde hørt om de tanker, der gøres på rådhuset om anden etape af letbanen, tager planerne med ro.</p><p id="p8">Han vil ikke per automatik kalde det et problem for Føtex, hvis Vesterbro lukkes for gennemkørende biler og i stedet gøres til en gade, hvor letbane, cyklister og fodgængere er prioriteret. Og han mener, at det er for tidligt at være for eller imod.</p><p id="p9">-Jeg kan se både fordele og ulemper og vil gerne kende de nærmere omstændigheder bedre, inden jeg kan sige, hvad vores holdning er til det, siger varehuschefen, der dog tilføjer: -Det vil nok betyde, at vi får lidt færre kunder, der kommer i deres biler, men så til gengæld flere, der kommer på deres cykel eller bruger den kollektive transport.</p><p id="p10"><br /><em style="bold">Et spadestik dybere</em></p><p id="p11">Carsten Henriksen, der har titel af projektleder for letbanens linje to, oplyser, at adgangsforholdene til Føtexvarehuset er noget af det, der i den kommende tid vil blive kigget nærmere på.</p><p id="p12">-Adgangen til Føtex er et af mange forhold, som skal belyses i det videre arbejde.</p><p id="p13">Føtex er en stor butik med mange kunder og mange vareleverancer, som skal kunne afvikles. Herudover benyttes en del af parkeringen uformelt i forbindelse med andre ærinder i bymidten, skriver Carsten Henriksen i en email til Fyens Stiftstidende.</p><p id="p14">Han tilføjer, at omstændighederne omkring Føtex bliver noget af det, embedsfolkene hos Odense Kommune skal drøfte med politikerne igen, når sagen om en mulig anden etape af Odense Letbane skal tilbage i Økonomiudvalget i 2015.</p><p id="p15">-Når vi er kommet et spadestik dybere.</p><p id="p16"><br /><em style="bold">Trækplaster for området</em></p><p id="p17">Ifølge Jørgen Findsen, der er indehaver af Findsens Herremagasin og normalt fungerer som talperson for butikkerne i Vesterbro-området ved Føtex, er det vigtigt, at der findes en god løsning for varehuset, fordi det er et trækplaster, der lokker folk til området og derfor har betydning for alle butikkerne i nærheden.</p><p id="p18">En mulighed kunne være at give adgang til Føtex via Falen/ Ansgargade/ Vindegade, foreslår han.</p><p id="p19">Varehuschef Johannes Andresen er ikke så langt i sine overvejelser endnu. Han siger:.</p><p id="p20"><br /><em style="bold">Styrker og svagheder</em></p><p id="p21">-Vi ligger ikke på strøget, men vi er et varehus, der ligger inde i bymidten. Det rummer nogle styrker og svagheder, og hvordan det hele bliver påvirket af det her forslag, hvis det gennemføres, det kan jeg ikke vurdere nu.</p><p id="p22">Føtex-chefen vil nu overveje at lave en undersøgelse af, hvor mange procent af varehusets kunder, der kommer med bil.</p><p id="p23"><br /><em style="bold">Mulig anden etape af Odense Letbane</em></p><p id="p24">Torsdag kunne Fyens Stiftstidende fortælle nye detaljer om de tanker, som politikere og embedsfolk på Odense Rådhus gør sig om en mulig anden etape af Odenses Letbane.</p><p id="p25">Anden etape skal gå fra Odense Zoo til byens nordøstlige del med endestation i enten Vollsmose eller Seden Syd.</p><p id="p26">Blandt andet overvejes det, om man kan flytte letbanen helt ind til gågaden, frem for at lade den køre uden for den inderste bykerne.</p><p id="p27">Der er politisk enighed i Økonomiudvalget om at undersøge den løsning og dens konsekvenser nærmere.</p><p id="p28">Det betyder blandt andet, at letbanen i givet fald skal køre ind ad Vesterbro og videre ned ad Søndergade og Sdr. Boulevard.</p><p id="p29">Byggeriet af den første etape af letbanen til tre milliarder kroner går i gang til april næste år. Første etape går fra Tarup til Hjallese via bymidten og Odense SØ.</p><p id="p30">Anden etape, der foreløbig er vurderet til at koste mellem 1,7 og 1,9 milliarder kroner, er endnu kun på tegnebrættet. Der er ikke truffet beslutning om, at den skal bygges, og finansieringen er ikke på plads.</p><p id="p31">Anden etape vil tidligst kunne åbne i år 2023.</p><p id="p1">Yderligere info kontakt: vesterbro@enhedslisten.dk</p><p id="p1">TIL DEBAT: Vesterbro er til debat i disse år. Skal der udvides på hotelfronten og de lækre ejerlejligheder, skal der fokuseret på foreningsidræt og grønne arealer og hvordan bliver det hele samlet? Det er de store spørgsmål, som Vesterbro, og københavn i det hele tager, er blevet inviteret til at komme med bud på. Københavns Kommune er nemlig i gang med høringen til den kommende kommuneplanstrategi, der skal tegne hovedstadens udvikling de kommende år.</p><p id="p2">I weekenden havde Vesterbro Lokaludvalg inviteret til debat i børnehøjde, hvor vesterbros børn (og deres voksne) var inviteret til en kreativ workshop for at levere deres bud på vesterbros fremtid.</p><p id="p3">Du kan se alle billederne på: minby.dk/ Vesterbro og deltage i debatten om blandt andet Vesterbro Lokaludvalgs forslag om ' Vesterbro Remisepark', som er deres drøm for området ved DSBs gamle baneareal ved Otto Busses Vej.</p><p id="p1">MILJØ: Det er næsten en ring, der er sluttet. Måske ligefrem en biodynamisk en af slagsen.</p><p id="p2">Da Niels Birk, leder af Miljøpunkt Vesterbro/ Sydhavn for tolv år siden begyndte som grøn guide, som det hed, på Vesterbro og siden blev ansat i Agenda 21 center, var det daværende ( og nuværende) teknikog miljøborgmester Bo Asmus Kjeldgaard, der etablerede centrene -samme borgmester som nu med de øvrige forligspartier har besluttet at lægge miljøpunkterne sammen med lokaludvalgene.</p><p id="p3">Sådan ser ringen i hvert fald ud med Niels Birks blå øjne.</p><p id="p4">Når sammenlægningen sker officielt til sommer, bliver det uden Niels Birk. I det nye regnskab var der kun råd til to miljømedarbejdere, og Niels Birk har som leder valgt, at de pladser skal gå til hans to medarbejdere, Katja Lange og Felix Becker.</p><p id="p5">»Det er dem, der helt bogstaveligt har fingrene nede i mulden og jorden. Jeg er den, der overordnet leder og fordeler og sørger for, at de kan udføre deres arbejde. Men lokaludvalget, som miljøpunktet bliver en del af, har en kanon leder i Lotte Thiim Bertelsen, og de har ikke brug for to ledere,« siger Niels Birk, der på nuværende tidspunkt ikke har noget konkret på hånden.</p><p id="p6">»Da det første chok over, jeg havde sagt op, havde lagt sig, tænkte jeg; yes, nu har jeg alle muligheder. Det er heller ikke nogen helgengerning, jeg har gjort i forhold til at sikre medarbejderne job -jeg har lavet miljøarbejde her på Vesterbro i tolv år -nu skal der ske noget andet,« siger 44-årige Niels Birk.</p><p id="p7"><br /><em style="bold">Rådden beslutning</em></p><p id="p8">Som tidligere beskrevet i Vesterbro Bladet har Niels Birk harceleret over beslutningen med at lægge miljøpunkterne sammen med lokaludvalgene for at spare godt seks millioner.</p><p id="p9">»Jeg ved godt, man altid siger, jamen skal de så tages fra skolerne og daginstitutionerne eller plejehjemmene? Men seks millioner er jo ingenting, men det betyder, at der er færre penge til miljøarbejde, og det tror jeg, at folk vil kunne mærke.</p><p id="p10">Det er virkelig en rådden beslutning,« raser Niels Birk.</p><p id="p11">»Vi har et godt samarbejde med lokaludvalgene på Vesterbro og i Kgs. Enghave og jeg er sikker på, at de skal gøre, hvad de kan for at sikre et miljøarbejde, men der er jo færre penge, så det bliver svært,« siger Niels Birk.</p><p id="p12"><br /><em style="bold">Få kvadratmeter grønt</em></p><p id="p13">Men hvorfor er det så vigtigt med miljø i en storby -kunne man ikke flytte på landet, hvis man vil have miljø? »Vesterbro er den bydel med færrest kvadratmeter grønt pr.</p><p id="p14">indbygger -vi har kun tre en halv kvadratmeter hver, og det er med Sønder Boulevard, som nu bliver gravet op med metroarbejdet.</p><p id="p15">Så selvfølgelig har Vesterbro brug for miljøarbejde, og jeg synes at vi netop her i Miljøpunktet på Vesterbro har gjort meget for, at det både er miljø, men også socialt og kulturelt, som i Naturværkstedet i Saxoparken, hvor vi har lavet fine arrangementer og også har fået en pris ( Københavns Kommunes miljøpris 2010, red.),« siger Niels Birk.</p><p id="p16">»Men jeg kommer til at savne Vesterbro. Den eneste grund til, at jeg kan holde ud at bo i Valby, er, at jeg arbejder på Vesterbro. Der er sådan en særlig ting på Vesterbro med, at alt kan lade sig gøre. Hvis den ene organisation eller forening har et problem, så ringer og smser man lidt, og så finder man ud af det. Vi holder ikke altid formelle møder og skriver referater, men finder bare ud af det, og det er en særlig Vesterbro-ting, som jeg kommer til at savne,« siger Niels Birk.</p><p id="p17">Der er sådan en særlig ting på Vesterbro med, at alt kan lade sig gøre.</p><p id="p18">NIELS BIRK, om at arbejde på Vesterbro U.</p><p id="p19"><br /><em style="bold">Fakta</em></p><p id="p20"><br /><em style="bold">NIELS BIRK</em></p><p id="p21">Født 1966,44 år, bor i Valby med sin kæreste.</p><p id="p22">Uddannet cand. scient. soc. ( internationale studier og samfundsvidenskabelig planlægning) fra Roskilde Universitetscenter.</p><p id="p23">Boede i 1995-1999 i Hedebygade.</p><p id="p24">Blev i 1999 ansat som Grøn guide -i 2002 blev han ansat i Agenda 21 -centrene -det nuværende Miljøpunkt Vesterbro/ Sydhavnen, som han er leder for.</p><p id="p25">Når sammenlægningen mellem miljøpunkter og lokaludvalg sker, vil der blive oprettet en fond, som får en bestyrelse.</p><p id="p26">Den nuværende bestyrelse skal nedlægges og genetableres.</p><p id="p1">REGN: Det var det store skybrud i juli sidste år, der inspirerede Helle Rye Westphall og Kamilla Aggerlund til at lade deres speciale på Skov og Landskab under Det Biovidenskabelige Fakultet være en regnvandsløsning på Vesterbro.</p><p id="p2">Helle Rye Westphall bor på Vesterbro og oplevede på nært hold det store skybrud 2. juli.</p><p id="p3">»Istedgade og Enghave Plads er meget lavtliggende områder og det har givet store problemer på Vesterbro, som fortsætter ved store skybrud, hvis der ikke bliver gjort noget.</p><p id="p4">Det skyldes blandt andet, at man i generationer har bygget byen på kunstigt terræn for at komme op over banen, og det skaber oversvømmelsesproblemer, fordi der kommer en grydeform i terrænnet,« forklarer Helle Rye Westphall og Kamilla Aggerlund.</p><p id="p5">Projektet hedder Vesterbro Goes Liquid og er et omfattende værk med færdige skitser og forslag til at håndtere regnvandet på Vesterbro. Hovedtanken er et system af render og kanaler, der opsamler og leder vandet uden om de lavtliggende områder og videre væk fra området til rensning og endnu videre ud i havnen.</p><p id="p6"><br /><em style="bold">En del af byrummet</em></p><p id="p7">Men i stedet for bare at tænke på regnvandet og få det væk, er projektet også en integreret del af det øvrige byrum på Vesterbro, hvor man for eksempel på Sønder Boulevard kan sidde ved kanalerne eller gå over dem på små broer.</p><p id="p8">»Vesterbro er i mangel på grønne områder, og er en af de bydele i København med færreste grønne kvadratmeter pr.</p><p id="p9">indbygger, så vi har også tænkt det grønne ind i projektet, »siger Helle Rye Westphall og Kamilla Aggerlund.</p><p id="p10">I projektet er også et andet forslag til at lave ' ristede' cykelstier, altså cykelstier med huller/ riller i, så vandet kan løbe gennem og ikke bliver på asfalten, som ifølge de to landskabsarkitekter er en stopklods for regnvandet.</p><p id="p11"><br /><em style="bold">Mod projektet</em></p><p id="p12">De to landskabsarkitekter har ikke beløb på, hvad det ville koste at gennemføre projektet -det afhænger også af materialer og entreprenører. De to landskabsarkitekter præsenterede deres afgangsprojekt på Vesterbro Lokaludvalgs møde den 29. august og flere af medlemmerne var så begejstrede for ideen i projektet, at lokaludvalget altså nu den 27. september har besluttet at hyre landsskabsarkitekterne til at samarbejde omkring regnvandsløsninger.</p><p id="p13">Men blandt andre næstformand i lokaludvalget, Thomas Warburg ( SF) stemte mod indstillingen om at støtte vandprojektet: »Jeg mener ikke, vi som lokaludvalg skal bruge vores få penge på store regnvandsplaner.</p><p id="p14">Det MÅ være en kommunal opgave. Jeg mener også, at det er en forkert strategi at ændre i vores færdige plan for Istedgade, som borgerne oven i købet har nikket til. Vi har heller ingen forsikring for, at de to landskabsarkitekter bag projektet er de bedste. Måske er der mere talent derude, som kunne give os andre, kreative indspark til planlægning af en god regnvandssikring i bydelen,« sagde Thomas Warburg på lokaludvalgsmødet.</p><p id="p15">En arbejdsgruppe under lokaludvalget skal nu sammen med de to landskabsarkitekter udarbejde en plan for hvordan de 40.000 kroner bedst bruges.</p><p id="p1">Indtil Christian 4. anlagde Ladegården til at forsyne hoffet med frugt, grønt og korn, var der vist ingen, der tænkte nærmere over, hvad der var hvad uden for middelalderbyens vesterport.</p><p id="p2">Men Frederiksbergs geografiske udstrækning blev efterhånden defineret af som Ladegårdens jorder. Her gav Ladegårdsåen en naturlig afgrænsning til den ene side, mens det mod det nuværende Vesterbro er meget vanskeligt at finde en naturlig grænse, og selv folk med gammel ret i området har svært ved nøjagtigt at drage kommunegrænsen.</p><p id="p3">Både Ladegårdsjorden og det, der nu er Vesterbro, lå i Sokkelund Herred uden for byen Københavns volde. Da voldene faldt midt i 1850' erne, begyndte København at brede sig ud i Sokkelund Herred på Vesterbro. Det var ikke et kongeligt priviligeret område som Frederiksberg.</p><p id="p4"><br /><em style="bold">Kirke for Vesterbro</em></p><p id="p5">I 1736 var den nyopførte Frederiksberg Kirke ikke blot sognekirke for Frederiksberg, men også for Vesterbro.</p><p id="p6">På det åndelige plan var Vesterbro således i mange år derefter en del af Frederiksberg.</p><p id="p7">Rent fysisk betyder fællesskabet, at Frederiksberg har nogle af de tykkeste kirkebøger fra tiden, da præsternes indskrivninger af bryllup og dåb for mange ny tilflyttede arbejdere på Vesterbro fylder godt.</p><p id="p8">Da fattigvæsenet var en del af sognets arbejde med sognepræsten som formand for fattigkommissionen, har der nok været mere end åndelige bånd mellem de to fremtidige dele af storbyen. På det verdslige område var fællesskabet også markant. En af de første lokalaviser i Danmark var " Frederiksberg Sogns Avis.</p><p id="p9">Meddelelser for Vesterbro, Frederiksberg og Omegn" der udkom første gang i 1873.</p><p id="p10">Men København skubbede over årene grænsen mellem staden og Sokkelund Herred foran sig. I midten af 1800-tallet gik grænsen langs Enghavevej.</p><p id="p11">Sognekommunen Hvidovre-Frederiksberg gik helt frem til voldenes fald ind til det nuværende Tivoli, der blev kaldt Dronningens Enghave i modsætning til Kongens Enghave i det nuværende Sydhavnen. På engene mod byen græssede københavnerkvæget, på den anden side af Vesterbrogade herskede Sokkelund Herreds bønder. Efterhånden blev Vesterbro langsomt indlemmet i København og i 1901 også Valby og Vigerslev, så Hvidovre blev decimeret til en mindre landkommune, mens Frederiksberg trods sit lille areal snart blev en storby med over 100.000 indbyggere -inde midt i Københavns Kommune.</p><p id="p12"><br /><em style="bold">Hvor går grænsen?</em></p><p id="p13">Men der er stadig mange, der skal se nøje på et kort for at finde grænseskellet mellem Frederiksberg og Vesterbro, og nok uden helt at forstå linjeføringen. Hvor på Værnedamsvej er det nu lige, Checkpoint Frank Jensen burde stå? Og hvor fortsætter Vesterbrogade ind i Frederiksberg? Postvæsenet har ikke gjort det lettere. Frederiksberg C har postnumre, der begynder med 18 og 19. Altså med et ettal ligesom i Københavns indre by og på Vesterbro, hvor de begynder med 16. Med en hel masse undernumre. Fordi Vesterbro postkontor historisk har været hovedpostkontor for denne del af byen. Bare lidt ældre læsere kan erindre, at Frederiksberg Øst for nogle årtier siden postmæssigt var København V -særligt huskes Radiohuset, når man skulle skrive til Giro 413 Postbox 1999 V.</p><p id="p14">Men her er et godt tip til at finde grænsen: Mange steder på Vesterbro fører nedløbsrørene vandet henover fortovet ud i rendestenen. Det sker aldrig på Frederiksberg, hvor regnvandet altid føres ned i en kloak.</p><p id="p15">Da Kbh. V blev erstattet med Frederiksberg C i postnumrene, tog huspriserne et hop opad, hvilket nok har givet udviklingen af Frederiksberg Øst et pænt skub fremad fra kommunens halvt " rabarber-og studenter-kvarter" til " det attraktive område ved søerne".</p><p id="p16">En udvikling, som det meste af Vesterbro siden har gennemgået, og de seneste par år har kvadratmesterprisen på Vesterbro overgået Frederiksberg Øst i perioder. Ikke mindst da Kødbyen er blevet transformeret til et kulturmekka, mens mange sociale problemer er blevet skubbet ud til bl. a. København NV.</p><p id="p17">Men Frederiksberg har da ellers sit eget nummer, nemlig 2000. Dog kun fra Falkonér Allé. Til gengæld er den mest frederiksbergske færdselsåre af alle, Danmarks svar på Champs-Élysée, Frederiksberg Allé, en del af Vesterbro -nemlig på venstre side fra nr.</p><p id="p18">1-13. På samme måde havde noget af det mest frederiksbergske -det oprindelige kongelige haveselskab (der har givet navn til sidevejen lige efter Sankt Thomas Plads) -sine kongelige haver liggende bag den frederiksbergske hovedbygning inde på Vesterbro.</p><p id="p19">Faktisk gik haverne næsten ud til Vesterbrogade og var en overgang kendt for tobaksdyrkning.</p><p id="p20"><br /><em style="bold">Onkel Danny</em></p><p id="p21">Dan Turèll, der boede i bygningen med stamværtshuset Frederiks 6. på hjørnet af Frederiksberg Allé og Alhambravej, lod i årevis som om det stort set var Vesterbro. det lykkedes faktisk så godt, at København efter hans død ærede ham med Onkel Dannys Plads -på Vesterbro.</p><p id="p1">ARKIV: Ligefrem Rigsarkivet er der ikke tale om, men selvom det godt 10 kvadratmeter store kontor i Lyrskovsgade 4 og de tilhørende to kælderlokaler er spækket med ringbind og kompendier fra gulv til loft, har formand Ole Rindtoft og næstformand Christian Kirkeby fuldstændig styr på, hvad der står hvor og hvorfor.</p><p id="p2">Vesterbro Lokalhistoriske Forening og Arkiv blev stiftet i 1999 som en konsekvens af den omfattende byfornyelse på Vesterbro. Men hvad skal man overhovedet med et lokal arkiv? »Man kan stille spørgsmålet; hvor er det man bor? Man skal vide noget om ting i sit lokale samfund, og her er det så Vesterbro. Det er med til at give en forståelse af, hvad der sker, når man ved, hvad historien er,« siger næstformand i foreningen, Christian Kirkeby.</p><p id="p3">»Byfornyelsen i 90erne var grundstenen til foreningen, og det interessante ved byfornyelsen her på Vesterbro var, at husenes identitet blev bevaret -andre steder rev man bare ned og knaldede noget nyt op,« fortsætter Kirkeby.</p><p id="p4">Og på hylderne i det smalle kontor står ringbind side om side med samtlige mødereferater, mails og dokumenter i forbindelse med byfornyelsen, og i kælderen kan Kirkeby hurtigt finde frem til byfornyelsesplanen for Hedebygade 6, hvor journalisten boede fra 1995 til 2001.</p><p id="p5"><br /><em style="bold">Kender alle gårde</em></p><p id="p6">Christian Kirkeby er født i 1942, uddannet arkitekt og har boet på Vesterbro siden 1972, men som ung gik han på Vester Borgerdyd i Helgolandsgade og kunne fra klasseværelset se ned på Istedgade og konstatere om nogen ' havde fået nogen op'. Dengang var det børn og unge uden for byen, der gik på skolen, mens vesterbroernes børn dengang ikke fik nogen studenterhue. Kirkeby er den i Vesterbro Lokalhistoriske Forening og Arkiv, der ved mest om arkitektur, gårde og gader, og han kender med egne ord ' hver en gård og gade på Vesterbro' og har i den seneste tid skrevet artikler om gadenavne i Vesterbro Bladet. Han skriver også foreningens kompendier og bøger om Vesterbro.</p><p id="p7"><br /><em style="bold">Tættere på biblioteket</em></p><p id="p8">Formand er Ole Rindtoft, han er 67 år og har også boet på Vesterbro siden 1972. Han interesserer sig for historie men er uddannet pædagog og har været leder af en udflytterbørnehave på Dragør i 40 år. Han bor med sin kone på Sønder Boulevard og kom ind i foreningen i 2004 efter at have været aktiv i forskellige foreninger på Vesterbro -han er samtidig formand for Kulturanstaltens Brugerbestyrelse.</p><p id="p9">»Dengang jeg kom ind, var vi nede i Kulturstaldene ( Onkel Dannys Plads) men så foreslog jeg, at vi kom her op ved siden af biblioteket, og det var godt, for vi bevarer også nogle af bibliotekets bøger om Vesterbro,« siger Ole Rindtoft, der også har en plads i Vesterbro Lokaludvalg, netop for Vesterbro Lokalhistoriske Forening og Arkiv.</p><p id="p10">De to aldrende herrer indrømmer også gerne, at det mest er ældre, der gør brug af foreningen og dens møder med historiske foredrag, men at de spørgsmål, de får, faktisk ofte er fra studerende, der skriver opgaver om dele af Vesterbro. Så selvom ordene historisk og arkiv lugter af støv og gamle ringbind, er foreningen støvfri og der er masser af aktivitet og fremdrift i arkivet, der sørger for at historien om Vesterbro ikke går i glemmebogen.</p><p id="p11"><br /><em style="bold">Fakta</em></p><p id="p12"><br /><em style="bold">OM VESTERBRO LOKALHISTORISK FORENING OG ARKIV</em></p><p id="p13">Foreningen har eksisteret siden 1999 og holder til i Lyrskovsgade 4.</p><p id="p14">Indsamler viden om dokumentation om Vesterbros historie.</p><p id="p15">Bevarer referater fra møder om udviklingen på Vesterbro.</p><p id="p16">Holder medlemsmøder og svarer på spørgsmål fra borgerne.</p><p id="p17">Det er muligt at købe kompendier om specifikke emner, for eksempel Enghave Plads.</p><p id="p18">Foreningen er meget interesseret i gamle fotos, billeder, film og egne beskrivelser af oplevelser på Vesterbro, og man kan altid maile til bestyrelsen@lokalhistorisk. dk.</p><p id="p19">Formand er Ole Rindtoft og næstformand er Christian Kirkeby. Frantz Christensen er sekretær. Jørgen Kunstmann er kasserer.</p><p id="p20">Læs mere på lokalhistorisk. dk</p><p id="p1">Brasiliansk kampdans eller tegnefilmsværksted. Det er bare et par af de tilbud, Børnekulturstedet på Vesterbro kan byde på i de kommende måneder. I går eftermiddags lagde en gruppe hiphop-dansende piger i alderen 6 til 12 år beslag på kælderlokalerne. Her øver også en flok drenge, der fik en andenplads i DM i rap i fjor, deres nye tekster og trin. I dag modtager Børnekulturstedet mere hæder. Nemlig KUC's kulturpris på 10.000 kroner for "deres gode humør, engagerende arbejde og effektive børn og unge netværksformidling," som udviklingsdirektør i KUC, Jytte Fisker, udtrykker det.</p><p id="p2">Børnekulturstedet Vesterbro Børnekultursted på Lyrskovgade 4 åbnede i 1994. Ideen var ikke kun at lave et mødested for bydelens børn, unge og deres forældre, men også en formidlingscentral til de kultur- og fritidsaktiviteter, der findes i bydelen. Lokalerne, der ligger i kælderen under Vesterbro Bibliotek, blev hurtigt et tilløbsstykke for børnene i den hårdt belastede bydel. Til daglig ledes Børnekulturstedet af dramapædagog Diane Janney og bibliotekar Troels Fløe. Vesterbro Børnekultursted er fra 2000 kommet ind under Københavns Kommunes budget.</p><p id="p3">"Børnekulturstedet på Vesterbro har gennem årene lavet et fremragende stykke arbejde. De evner at skabe kulturtilbud for børn, med børn og til børn. Her bliver man taget alvorligt uanset alder og nationalitet, og det vil vi gerne påskønne," siger Jytte Fisker.<br /><em style="bold">Farver til hverdagen</em><br />
 Til daglig ledes Børnekulturstedet af dramapædagog Diane Janney og bibliotekar Troels Fløe. Diane Janney har været ansat siden 1996. Hun mener, at børnenes medbestemmelse er en vigtig årsag til, at kulturstedet er så populært. "Hos os kommer og går børnene, som de vil. De er ikke under opsyn. Vi er et tilbud, og vi tager udgangspunkt i de børn, som bruger os," siger hun. Børnene får støtte til at gennemføre projekter, som de synes vil kunne gøre deres hverdag mere farverig.<br /><em style="bold">Samarbejde på tværs</em><br />
 Børnekulturstedet har også taget initiativ til et samarbejde mellem institutioner, foreninger op idrætsklubber på Vesterbro. "Vi ser ingen grund til, at de mange forskellige tilbud til børn på Vesterbro skal konkurrere med hinanden. Samarbejde er nødvendigt og kan sikre den forskellighed, som vi tror, børn har brug for," siger Diane Janney og henviser til, at Vesterbro er blevet beriget med DGI-byen og Teaterbutikken i Kødbyen. <a href="mailto:julie.moestrup@jp.dk">julie.moestrup@jp.dk</a> Børnekulturstedet modtager KUC's kulturpris i dag kl. 15 i Vognporten i Huset.</p><p id="p1">For sjette år i træk afholdes Vesterbro Festival i Den Brune Kødby i København. I løbet af Vesterbro Festivals korte levetid er festivalen vokset sig til Danmarks ubetinget største festival for ny dansk musik og er med sine 25.000-30.000 publikummer blevet én af Danmarks største festivaler.</p><p id="p2">I løbet af de seks år, hvor Vesterbro Festival har eksisteret, har festivalen oplevet en meget stor interesse fra bands og orkestre. Sidste år modtog festivalen et rekordstort antal bandhenvendelser, og måtte takke nej til et tilsvarende rekordstort antal bands. Det har Vesterbro Festival taget konsekvensen og udvider festivalen med én ekstra festivaldag, og Vesterbro Festival vokser dermed fra to til tre programsatte festivaldage. </p><p id="p3">Den store interesse for Vestebro Festival er bevis på, at der for alvor er gang i det rytmiske vækstlag og i den nye danske musik. For Vesterbro Festival har spørgsmålet imidlertid været, om festivalen skulle indsnævre det kvalitetsmæssige og kunstneriske krav for deltagelse på festivalen i overensstemmelse koncertkapaciteten eller om festivalen i stedet skulle tage konsekvensen og udvide festivalen. </p><p id="p4">- For Vesterbro Festival har det været afgørende, at festivalen ikke udvikler sig til en "arti-farti"-festival, men afspejler det musikalske vækstlag og hvad der rører sig inden for ny dansk musik. Vesterbro Festivals profil er jo netop at præsentere den musik, som man endnu ikke har fundet vej til musikforretningernes CD-reoler og til radiostationernes rotationslister. En udvidelse af festivalen har derfor været en af dette års væsentligste prioriteringer, siger Jesper Ø. Jensen, der er festivalleder for Vesterbro Festival. </p><p id="p5"><br /><em style="bold">Sidste tilmelding</em></p><p id="p6">Udvidelsen i år er Vesterbro Festivals til dato største festivalsatsning. Planlægningen af Vesterbro Festival er i fuld gang. Bands har mulighed for at tilmelde sig Vesterbro Festival indtil 1. april.. Den 1. februar blev der åbnet for tilmeldinger til festivalen, og i løbet af februar har Vesterbro Festival modtaget det samme antal tilmeldinger som i 2007.</p><p id="p7">- Det giver en god indikation om, at det var en god idé, at vi udvider festivalen i 2008. Kvalitetsniveauet er meget højt, så det bliver nødvendigvis ikke nemmere at udvælge dette års bands, hvis tilmeldingerne bliver ved med at komme ind i samme antal helt frem til 1. april, fortsætter Jesper Ø. Jensen. Bands og orkestre til dette års Vesterbro Festival udvælges af et bookingudvalg bestående af musikere, musikjournalister og branchefolk. Det endelige program for Vesterbro Festival offentliggøres i april måned. </p><p id="p8"><br /><em style="bold">Startede i det små</em></p><p id="p9">Vesterbro Festival finder sted den 5., 6. og 7. Juni i Den Brune Kødby med indgang fra Halmtorvet ved Øksnehallen. Dette års Vesterbro Festival vil have 6 scener med kapacitet til mere end 100 koncerter over 3 dage.</p><p id="p10">Når man ser tilbage på, hvordan Vesterbro Festival egentlig startede, så kan man kun have et smil på læben. Det hele startede som en happening for at sikre øvelokaler på Vesterbro, har udviklet sig til en stor musikfestival, der vokser og vokser. Vesterbro Festival er Danmarks største festival for upcoming-musik, og også i år er ambitionen at præsentere det bedste inden for det rytmiske vækstlag og den rytmiske talentmasse. </p><p id="p1">Det handler om at gøre en forskel, få unge mennesker til at mene noget og få dem engageret via musik, digte eller teater.</p><p id="p2">Pædagogen og sangskriveren har netop gjort dette.</p><p id="p3">Rørt en masse børn. Givet dem færdigheder, selvtillid og mod på livet. I dag fylder indbegrebet af Vesterbro Ungdomsgård, Bo Schiøler, 70 år.</p><p id="p4">Han stammer ikke selv fra Vesterbro, men bydelen blev hans skæbne. Som ung pædagog begyndte han som musiklærer i klubben i Absalonsgade og kom gennem de næste mange årtier til at spille en stor rolle for bydelens børn og unge.</p><p id="p5">-Jeg faldt totalt for vesterbroerne.</p><p id="p6">Der var et socialt sammenhold, jeg ikke havde oplevet før. Folk havde mange problemer, men kæmpede for værdigheden. Og alle var der for hinanden på trods af forskelligheder, udtalte han til Politiken i 2010.</p><p id="p7">Bo Schiøler står bag mere end 185 teaterstykker fremført af børnene på ungdomsgården og har skrevet musik og sange i lange baner. Mange kender sikkert pladerne »Kattejammerrock« og »Hjerteblod«. Men han har også udgivet sangbøgerne »Sange fra Vesterbro« i 1986, »Stenbroens stemmer« fra 1996 og »Ballademager Blues« fra 2004.</p><p id="p8">Det blev til 44 år i alt på Vesterbro Ungdomsgård, hvor han gjorde en forskel for mange, men langt fra for alle i det barske kvarter.</p><p id="p9">-Jeg bliver utrolig ked af det, når nogle af de unge, jeg har kendt og elsket, går under og dør af narko. Eller jeg ser en stå nede på Tove Ditlevsens Plads og være helt væk. Men jeg kan jo ikke redde alle. Man kan jo kun ridse i overfladen og håbe, sagde Bo Schiøler til Politiken.</p><p id="p10">Multikunstneren har også prøvet kræfter med voksenteater som dramatiker og instruktør hos Comedievognen og Bådteatret.</p><p id="p11">Derudover har han udgivet digtsamlinger og modtaget en række priser og legater.</p><p id="p12">Selv har han udtalt, at han er meget glad for Martin Andersen Nexøs Æreslegat.</p><p id="p13">Men det er også blevet til LO's kulturpris, Gerda-prisen og ikke mindst titlerne som kulturambassadør for Københavns Kommune og Fair Trade DK. I 2006 blev han desuden ridder af Dannebrog.</p><p id="p14">/Ritzau/</p><p id="p1">På byvandringen vil en arkitekt MAA fortælle om byudvikling, cykelpolitik, byfornyelse, social og klimamæssig bæredygtighed, København som miljømetropol, og om hvordan man kan udvikle bæredygtigt i den eksisterende by.</p><p id="p2">Turen begynder på Rådhuspladsen, går gennem Kødbyen, videre forbi solfangere og -celler, over Otto Krabbes Plads og fortsætter ud til Hedebygade. Turen slutter på Vesterbro Torv.</p><p id="p3">Fakta om arrangementet:</p><p id="p4"><br /><em style="bold">Titel: Vesterbro sustainable</em></p><p id="p5">Arrangør: Copenhagen X - www.cphx.dk og Akademisk Arkitektforening - www.arkitektforeningen.dk</p><p id="p6"><br /><em style="bold">Periode: 7. - 18. december 2009</em></p><p id="p7">Tidspunkt: Kl. 12.00 - 14.00 (engelsksproget tur) - Kl. 14.00 - 16.00 (dansksproget tur)</p><p id="p8">Mødested: Future Cities Pavillonen - Rådhuspladsen - 1599 København V</p><p id="p1">FILM: Hvordan oplever ' nye vesterbroere' at flytte til København V og bo i bydelen?.</p><p id="p2">I filmen ' Vesterbro - den hippeste bydel' giver en række vidt forskellige mennesker, der alle for nylig er flyttet til Vesterbro eller har åbnet forretning i bydelen, svar på spørgsmålet.</p><p id="p3">I filmen medvirker altanmanden, børnefamilierne, hipster-restauratøren, det grå guld, den kreative, de unge lokale, forældrekøbet fra Jylland og mange flere.</p><p id="p4">I filmen fortæller de om Vesterbros tiltrækningskraft og om deres følelser og holdninger til både bydelen og de mennesker, der bor her.</p><p id="p5">Hvad mener de om den forskellighed, der er på Vesterbro, og er der i det hele taget plads til alle? Det er antropologen Tina Gudrun Jensen og filmmanden Jesper Lambæk, der står bag filmen, som er den anden i en række i projektet ' Veseterbro - hvem er du, og hvor går du hen?. Projektet undersøger Vesterbro som et sted i forandring og udvikling.</p><p id="p6">»Formålet er at skabe dialog mellem de meget forskellige mennesker, der bor på Vesterbro, og at fremme bydelens sammenhængskraft. I pressen males tit et billede af et Vesterbro, der har mistet sine oprindelige værdier og charme på grund af byfornyelse og ændret beboersammensætning.</p><p id="p7">Vi vil gerne nuancere den debat gennem film-og dialogarrangementer, hvor publikum, med baggrund i filmens tematikker, går i dialog om livet på Vesterbro,« lyder det fra folkene bag i en pressemeddelelse.</p><p id="p8">Der er offentlig premiere på ' Vesterbro - den hippeste bydel' på BOB -Biomio Organic Bistro, Halmtorvet 19 på søndag 8. oktober kl. 16-18.</p><p id="p9">Filmen kan også ses - med efterfølgende dialog - i Ukirke, Dannebrogsgade 53, onsdag 11. oktober kl. 19. Det arrangement gentages aftenen efter, altså torsdag 12. oktober kl. 18, i H15 Scene, Halmtorvet 15.</p><p id="p10">Tirsdag 10. oktober og tirsdag 17. oktober kan du se en særvisning af begge projektets film i Vester Vov Vov. Absalonsgade 5.</p><p id="p11">Formålet er at skabe dialog mellem de meget forskellige mennesker, der bor på Vesterbro, og at fremme bydelens sammenhængskraft.</p><p id="p12">TINA GUDRUN JENSEN &amp; JESPER LAMBÆK.</p><p id="p1">FORANDRINGERNE PÅ Vesterbro, der blandt andet betyder, at flere af de hidtidige vognbaner er ændret, er tilsyneladende kræver i bedste fald nogen tilpasning.</p><p id="p2">I hvert fald er der en del, som ikke har fundet ud af, at der ikke længere er to venstresvingsbaner for almindelige biler på Hasserisgade.</p><p id="p3">Ifølge Aalborg Kommune er formålet med de nye forandringer blandt andet at dosere trafikken og placere bilkøerne, hvor der er bedre plads til dem.</p><p id="p1">FORANDRINGERNE PÅ Vesterbro, der blandt andet betyder, at flere af de hidtidige vognbaner er ændret, er tilsyneladende kræver i bedste fald nogen tilpasning.</p><p id="p2">I hvert fald er der en del, som ikke har fundet ud af, at der ikke længere er to venstresvingsbaner for almindelige biler på Hasserisgade.</p><p id="p3">Ifølge Aalborg Kommune er formålet med de nye forandringer blandt andet at dosere trafikken og placere bilkøerne, hvor der er bedre plads til dem.</p><p id="p1">Indtil Christian 4. anlagde Ladegården til at forsyne hoffet med frugt, grønt og korn, var der vist ingen, der tænkte nærmere over, hvad der var hvad uden for middelalderbyens Vesterport.</p><p id="p2">Men Frederiksbergs geografiske udstrækning blev efterhånden defineret af som Ladegårdens jorder. Her gav Ladegårdsåen en naturlig afgrænsning til den ene side, mens det mod det nuværende Vesterbro er meget vanskeligt at finde en naturlig grænse, og selv folk med gammel ret i området har svært ved nøjagtigt at drage kommunegrænsen.</p><p id="p3">Både Ladegårdsjorden og det, der nu er Vesterbro, lå i Sokkelund Herred uden for byen Københavns volde. Da voldene faldt midt i 1850' erne, begyndte København at brede sig ud i Sokkelund Herred på Vesterbro. Det var ikke et kongeligt priviligeret område som Frederiksberg.</p><p id="p4">Kirke for Vesterbro I 1736 var den nyopførte Frederiksberg Kirke ikke blot sognekirke for Frederiksberg, men også for Vesterbro.</p><p id="p5">På det åndelige plan var Vesterbro således i mange år derefter en del af Frederiksberg.</p><p id="p6">Rent fysisk betyder fællesskabet, at Frederiksberg har nogle af de tykkeste kirkebøger fra tiden, da præsternes indskrivninger af bryllup og dåb for mange ny tilflyttede arbejdere på Vesterbro fylder godt.</p><p id="p7">Da fattigvæsenet var en del af sognets arbejde med sognepræsten som formand for fattigkommissionen, har der nok været mere end åndelige bånd mellem de to fremtidige dele af storbyen. På det verdslige område var fællesskabet også markant. En af de første lokalaviser i Danmark var " Frederiksberg Sogns Avis.</p><p id="p8">Meddelelser for Vesterbro, Frederiksberg og Omegn" der udkom første gang i 1873.</p><p id="p9">Men København skubbede over årene grænsen mellem staden og Sokkelund Herred foran sig. I midten af 1800-tallet gik grænsen langs Enghavevej.</p><p id="p10">Sognekommunen Hvidovre-Frederiksberg gik helt frem til voldenes fald ind til det nuværende Tivoli, der blev kaldt Dronningens Enghave i modsætning til Kongens Enghave i det nuværende Sydhavnen. På engene mod byen græssede københavnerkvæget, på den anden side af Vesterbrogade herskede Sokkelund Herreds bønder. Efterhånden blev Vesterbro langsomt indlemmet i København og i 1901 også Valby og Vigerslev, så Hvidovre blev decimeret til en mindre landkommune, mens Frederiksberg trods sit lille areal snart blev en storby med over 100.000 indbyggere -inde midt i Københavns Kommune.</p><p id="p11"><br /><em style="bold">Hvor går grænsen?</em></p><p id="p12">Men der er stadig mange, der skal se nøje på et kort for at finde grænseskellet mellem Frederiksberg og Vesterbro, og nok uden helt at forstå linjeføringen. Hvor på Værnedamsvej er det nu lige, Checkpoint Frank Jensen burde stå? Og hvor fortsætter Vesterbrogade ind i Frederiksberg? Postvæsenet har ikke gjort det lettere. Frederiksberg C har postnumre, der begynder med 18 og 19. Altså med et ettal ligesom i Københavns indre by og på Vesterbro, hvor de begynder med 16. Med en hel masse undernumre. Fordi Vesterbro postkontor historisk har været hovedpostkontor for denne del af byen. Bare lidt ældre læsere kan erindre, at Frederiksberg Øst for nogle årtier siden postmæssigt var København V -særligt huskes Radiohuset, når man skulle skrive til Giro 413 Postbox 1999 V.</p><p id="p13">Men her er et godt tip til at finde grænsen: Mange steder på Vesterbro fører nedløbsrørene vandet henover fortovet ud i rendestenen. Det sker aldrig på Frederiksberg, hvor regnvandet altid føres ned i en kloak.</p><p id="p14">Da Kbh. V blev erstattet med Frederiksberg C i postnumrene, tog huspriserne et hop opad, hvilket nok har givet udviklingen af Frederiksberg Øst et pænt skub fremad fra kommunens halvt " rabarber-og studenter-kvarter" til " det attraktive område ved søerne".</p><p id="p15">En udvikling, som det meste af Vesterbro siden har gennemgået, og de seneste par år har kvadratmesterprisen på Vesterbro overgået Frederiksberg Øst i perioder. Ikke mindst da Kødbyen er blevet transformeret til et kulturmekka, mens mange sociale problemer er blevet skubbet ud til bl. a. København NV.</p><p id="p16">Men Frederiksberg har da ellers sit eget nummer, nemlig 2000. Dog kun fra Falkonér Allé. Til gengæld er den mest frederiksbergske færdselsåre af alle, Danmarks svar på Champs-Élysée, Frederiksberg Allé, en del af Vesterbro -nemlig på venstre side fra nr.</p><p id="p17">1-13. På samme måde havde noget af det mest frederiksbergske -det oprindelige kongelige haveselskab (der har givet navn til sidevejen lige efter Sankt Thomas Plads) -sine kongelige haver liggende bag den frederiksbergske hovedbygning inde på Vesterbro.</p><p id="p18">Faktisk gik haverne næsten ud til Vesterbrogade og var en overgang kendt for tobaksdyrkning.</p><p id="p19"><br /><em style="bold">Onkel Danny</em></p><p id="p20">Dan Turèll, der boede i bygningen med stamværtshuset Frederiks 6. på hjørnet af Frederiksberg Allé og Alhambravej, lod i årevis som om det stort set var Vesterbro. det lykkedes faktisk så godt, at København efter hans død ærede ham med Onkel Dannys Plads -på Vesterbro.</p><p id="p1">Landet er sgu ved at gå i opløsning, for da politikerne i EU's hellige navn fjernede toldkontrollen og dermed åbnede Danmarks grænser, satte alskens afskum fra hele verden deres kurs mod det naive land i Nord - som styres af inkompetente politikere, der ikke er i stand til at lave en effektiv lovgivning på narko-området.</p><p id="p2">Ekstra Bladets forsøg på at komme i tale med justitsminister Barfoed er bare endnu et bevis på, at også Barfoed lider af den massive metaltræthed og ligegyldighed, som præger regeringen.</p><p id="p3">Politidirektør Johan Reimanns udtalelse om, at der kommer til at ske forbedringer, vel og mærke om rigtig mange år, må føles som et kæmpe slag i ansigtet på borgere på bl. a. Vesterbro, som plages af problemet hver eneste dag. Sådan en udtalelse kan kun komme fra en politidirektør, der garanteret ikke selv er bosiddende på Vesterbro.</p><p id="p4">For på sigt at undgå selvtægt bør man lukke grænserne og indføre paskontrol, lave en effektiv handlingsplan for narkomanerne, give narkokriminalitet førsteprioritet hos politiet de næste ti år, og alle af udenlandsk herkomst, der bliver taget i at sælge narko, skal ud af landet omgående.</p><p id="p5">Pushere af dansk herkomst får omgående ubetinget fængsel. Selvfølgelig kan det lade sig gøre at stoppe dette uvæsen, og mangles der personale til at udføre opgaverne, så sæt militæret ind. Der er ingen grund til, at vore soldater er i krig i Afghanistan, når vi har en narko-krigs-zone herhjemme. Og ja, gu vil det tage tid, men så må politiet bare være stædige og vedholdende.</p><p id="p6">Benny Honoré Amstrup Vestergade 12 Odder.</p><p id="p7" /><p id="p1">DEMOGRAFI: Den gamle arbejderbydel, hvor Tove Ditlevsen gik til dans i Folkets Hus, og Sonja fra Saxogade gik for lud og koldt vand, er blevet de veluddannedes by.</p><p id="p2">7 ud af 10 vesterbroere har en videregående uddannelse, og der er færre håndværkere end for ti år siden. Det viser en ny analyse fra Arbejderbevægelsens Erhvervsråd.</p><p id="p3">Tendensen gælder hele landet, hvor veluddannede rykker ind i de store byer, mens andelen af ufaglærte daler. Men Vesterbro - især Indre Vesterbro -er den bydel i landet, der har tredjeflest indbyggere med videregående uddannelse.</p><p id="p4">Helt i toppen ligger Holte, mens Lyngby-Taarbæk er på andenpladsen. I bunden ligger Lolland.</p><p id="p5">»Vi har set i årevis, hvordan velhavende børnefamilier skubber de fattige, og at Vesterbro er gået fra at være et arbejderkvarter til en akademisk bydel. I dag er Vesterbro for de velbeslåede, og det er blevet hipt, mondænt, pænt og dyrt, og det tiltrækker de veluddannede,« siger chefanalytiker fra Arbejderbevægelsens Erhvervsråd Mia Dahlskov Pihl, der står bag analysen.</p><p id="p6"><br /><em style="bold">Færre håndværkere</em></p><p id="p7">Ifølge analysen er der i løbet af de seneste 10 år sket en forandring i de store byer i Danmark.</p><p id="p8">Mens faglærte som for eksempel håndværkere i 2007 var i overtal i store dele af byområderne, er det nu personer med videregående uddannelse, der dominerer. Især på Vesterbro er der flest med videregående uddannelse. En af dem er Liane Zimsen Danbo.</p><p id="p9">Hun er født og opvokset på Vesterbro og boede i mange år i Reventlowsgade, dengang lejlighederne stadig var billige. I dag bor hun med sin familie, manden Per og to børn, i en andelslejlighed på fjerde sal i Dannevirkegade. Her har de boet siden 2009.</p><p id="p10">Hun er uddannet teolog og hører dermed med til statistikken om flere veluddannede på Vesterbro.</p><p id="p11"><br /><em style="bold">Godt socialt netværk</em></p><p id="p12">Som gadepræst tilknyttet Kristkirken har hun tæt kontakt med mennesker på Vesterbro, både de rige og de fattige.</p><p id="p13">»Vesterbro har i mange år haft et godt socialt netværk, hvor man selv løser problemerne, og jeg tror, det tiltrækker mange med videregående uddannelse. Der er en særlig sjæl her og et godt sammenhold, og det tiltrækker mange tilflyttere fra provinsen, så selvom flere af de veluddannede kunne have råd til huse i Holte, vælger de byen og Vesterbro, fordi her kan man være sig selv, samtidig med at man passer på hinanden,« siger Liane Zimsen Danbo.</p><p id="p14">Hun begræder ikke udviklingen og nægter at se betegnelser som hipstere som noget negativt.</p><p id="p15">»Det er jo også mennesker, og det er vel ikke dårligt for en bydel, at der bor veluddannede, hvis de bidrager til lokalmiljøet.</p><p id="p16">Jeg har jo selv en akademisk uddannelse, og det er da ikke dårligt for Vesterbro, at jeg bor her,« siger Liane Zimsen Danbo.</p><p id="p17">UVesterbro har et godt socialt netværk, hvor man passer på hinanden og løser problemerne, og det tiltrækker også veluddannede.</p><p id="p18">LIANE ZIMSEN DANBO, teolog og beboer på Vesterbro.</p><p id="p19"><br /><em style="bold">Fakta UDVIKLING</em></p><p id="p20">I 2007var faglærte den største gruppe i samtlige af landets kommuner. I dag udgør de veluddannede et flertal i København og de større provinsbyer.</p><p id="p21">På Vesterbro er 70 procent af indbyggerne personer med en videregående uddannelse.</p><p id="p22">Arbejderbevægelsens Erhvervsråd.</p><p id="p1">LOKALT: Det hele begyndte med et lille loppemarked. To gange om året holder ' damerne' i opgangen Dannebrogsgade 21 loppemarked på Otto Krabbes Plads. En af ' damerne' er Sidsel Galatius, og i foråret kom musikeren Esben Just, der bor i Saxogade hen til Sidsel og sagde; »nej, hvor hyggeligt, skal jeg ikke spille til?« De to begyndte at snakke mere og mere om at ' lave et eller andet' på Otto Krabbe Plads, og ' et eller andet' er nu i samarbejde med Vesterbro Lokaludvalg og lokale butikker og iværksættere blevet til Lokalstival, der finder sted søndag den 5. september fra 13-18.</p><p id="p2">»Jeg kan godt lide tanken om at bygge noget oven på noget, der er i forvejen. At man ikke slår alting så stort op, og det jeg så på Otto Krabbes Plads med loppemarkedet, var jo i virkeligheden anskuelsesundervisning i at tage udgangspunkt i det, der er,« siger Esben Just, der har boet på Vesterbro i godt 25 år.</p><p id="p3">Arrangørerne kontaktede skuespilleren Ken Vedsegaard, der bortset fra et par afstikkere til Århus og indre by, har boet på Vesterbro siden han var 15 år og spillet teater i Vesterbro Ungdomsgård. Han skal være konferencier på dagen -en slags toastmaster, der binder begivenhederne sammen. »Folkets stemme,« som Esben Just poetisk udtrykker det.</p><p id="p4">»For mig giver det rigtig god mening at lave sådan en festival, og jeg var slet ikke i tvivl om, at jeg ville være med. Jeg ser det som en mulighed, hvor man kan møde dem, man ser på gaden. Nu er jeg lige flyttet tilbage til Vesterbro efter at have boet i indre by, og det er noget helt andet. Der er meget mere liv på gaden, der er mere mangfoldigt, og det skal vi bevare,« siger Ken Vedsegaard.</p><p id="p5">Sidsel Galatius er nybagt mor til Annika på to måneder men har alligevel masser af overskud til at være med til at arrangere Lokalstival.</p><p id="p6">»Det er super spændende, og jeg synes faktisk, det giver energi.« »Ja, man bliver helt høj af det,« supplerer Esben Just.</p><p id="p7">»Og jeg er ikke nervøs endnu, men glæder mig rigtigt meget til dagen,« fortsætter Sidsel Galatius, der har boet på Vesterbro i seks år.</p><p id="p8"><br /><em style="bold">Lokaludvalget med</em></p><p id="p9">Sammen med Esben Just søgte hun allerede før sommerferien lokaludvalget om økonomisk og moralsk støtte, og lokaludvalget har ikke blot støttet arrangementet med over 100.000 kroner, men er ganske enkelt medarrangører.</p><p id="p10">»Vi har selv i lokaludvalget længe gerne villet lave noget lignende, så for os var det fantastisk mulighed at være med i, så vi ville gerne være med, og det har været meget gnidningsløst og kommunen har været rigtigt gode til at samarbejde med i forhold til at få lov til at bruge pladsen,« siger Mikael Stenstrup fra Vesterbro Lokaludvalg.</p><p id="p11">Han er den af arrangørerne, der kan prale af at have boet længst tid på Vesterbro.</p><p id="p12">»47 år. Jeg er født på Carlsberg -så kan du selv gætte, hvor gammel jeg er«. Lokalstivalen er ikke ment som nogen engangsaffære.</p><p id="p13">Hvis det bliver en succes, og der kommer mange mennesker, så er det meningen, at det skal være en tilbagevendende begivenhed hver den første søndag i september på Otto Krabbes Plads, og det er en fest for alle vesterbroere i alle aldre.</p><p id="p14">»Vi vil gerne lave en rigtig vesterbro-festival, hvor det ikke betyder noget, om man lige er flyttet til Vesterbro eller har boet har hele sit liv. Nogle gange taler man om det der med, at hvornår bliver man vesterbroer, så skal man have boet her i så og så mange år, men vi har det sådan, at når man bor på Vesterbro, uanset hvor længe man har gjort det, så er man vesterbroer,« siger Esben Just.</p><p id="p15">Skal han spille til? »Nej, jeg fandt ud af, at jeg fik for mange kasketter på, så jeg har droppet at spille. Jeg er ' kun' arrangør.«.</p><p id="p16"><br /><em style="bold">Lokale medvirkende</em></p><p id="p17">Alle medvirkende bands, boder og bedrifter er fra eller har en ( stor) tilknytning til Vesterbro.</p><p id="p18">Og så er det gratis for de medvirkende at deltage, de får stillet boder og udstyr til rådighed, men håbet er, at der til næste år vil komme endnu flere deltagere.</p><p id="p19">På dagen kan du høre musik fra Ataf, der blandt andet er kendt for Sommerfuglen, Pligten Kalder med Torben Steno og Johan Olsen, der er forsanger i Magtens Korridorer. Så er der Klezmofobia med Channe Nussbaum i front, og det indbyder nærmest til kædedans over pladsen.</p><p id="p20">Er man mere til demokratisk oplysning holder Vesterbro Lokaludvalg til i et forsamlingshus i form af et telt, og her kan man debattere lokale problemstillinger med sine naboer. Otto Krabbes Plads er et godt sted at lufte hund, og da arrangørerne synes, det er vigtigt, at der er noget for dem, der bruger pladsen, så kan man få gode råd fra den lokale dyrlæge og hundetræner.</p><p id="p21">Pladsen er også god at cykle tværs over, selvom man ikke må, så derfor er der også et mobilt cykelværksted. Det er AK cykler fra Istedgade, der giver din cykel et tjek.</p><p id="p22">Ingen festival uden ansigtsmaling og for 25 kroner kan børnene få en sommerfugl eller løve i ansigtet. For børnene er der også sjov leg med folkene fra Naturværkstedet, der vil lave en vandbane, man kan spille fodbold med Vestia og SSB og Copenhaghen Parkour holder workshops. Børnebogsforfatteren og den radikale politiker i borgerrepræsentationen Manu Sareen læser op fra sin seneste bog, der foregår i en kiosk i Istedgade.</p><p id="p23">Lokalstival er også dagen, hvor hedengangne og legendariske Hackenbusch genopstår for en dag. Gutterne fra baren serverer øl og vand og stemningen bliver som dengang.</p><p id="p24">Har man mere hang til kager end humle, så serverer Tante T lækre fine kager og te, og man kan også stille sulten hos Øko-Best, Café Creme og Konya Kebab.</p><p id="p25">Selve festivalen er som sådan gratis, men det koster naturligvis noget at spise og drikke og få lappet cyklet etc, så tag godt med kontanter med og husk også, at ikke engang regnvejr kan ødelægge et god lokal festival som Lokalstival. Vi ses på Otto Krabbes Plads -lige der hvor Westend, Matthæusgade og Dannebrogsgade mødes. Det er fra Vesterbro, på Vesterbro, for Vesterbro, til Vesterbro.</p><p id="p1">Nu skal vi til at skrive 2010 -et nyt årti venter os. I den anledning vil jeg gerne ønske alle på Vesterbro et godt nytår, jeg vil samtidig gerne benytte anledningen til at takke alle, der har engageret sig i bydelen, bydelens traditioner og udvikling. Det er utroligt vigtigt med engageret deltagelse i de mange ting der sker på Vesterbro i øjeblikket.</p><p id="p2">2009 blev desværre ikke året hvor vi fik fixerum på Vesterbro. Jeg håber, at Folketinget snart vil give os på Vesterbro mulighed for at lave et pilotprojekt med stofindtagelsesrum.</p><p id="p3">Jeg ved, det er grænseoverskridende for nogle. Men jeg mener, at vi på Vesterbro ved selvsyn og via egne oplevelser kan bevidne, at vi må og skal have et -gerne flere -egentlige stofindtagelsesrum.</p><p id="p4">Vi vil derved kunne sikre stofbrugerne bedre og mere værdige vilkår i en hård hverdag og det vil også kunne afhjælpe en række af de gener beboere og erhvervsliv oplever.</p><p id="p5">I det forløbne år åbnede Café Dugnad og succesen som den overvældende tilstrømning vidner om er et tydeligt bevis på at pladsen som Café Dugnad har fået er for trang.</p><p id="p6">Prostitution og trafficking præger også dele af gadebilledet på Vesterbro. Jeg undrer mig over, at der ikke gøres mere for at fange bagmændene og hjælpe de prostituerede.</p><p id="p7">Flere yder en stor indsat for at hjælpe, men jeg synes helt ærligt, at det er en skændsel, at det er nødvendigt.</p><p id="p8">Jeg kan kun opfordre til at alle bakker op om de organisationer og de mange frivillige der arbejder med sagen - og samtidig håbe og opfordre Folketinget til at behandle sagen mere seriøs.</p><p id="p9">Sundevedsgadekarréen var i 2009 på den politiske dagsorden. Der var forslag om omfattende nedrivninger og nybyggeri af bl. a. et højt hus på 9 ½ etage i karréen.</p><p id="p10">Men heldigvis blev forslaget taget af bordet af Borgerrepræsentationen efter massive protester fra bl. a. beboere i karréen og lokaludvalget -det er vi meget tilfredse med.</p><p id="p11">Jeg håber nu, at arbejdet med at planlægge et gårdanlæg i karréen vil kunne komme i gang i 2010.</p><p id="p12">Vesterbro skal have en bydelsplan, og det er et arbejde vi i lokaludvalget har brugt megen tid på i året, der er gået. Vi har lavet en række arrangementer, hvor rigtig mange vesterbro'ere har deltaget og vi har fået mange gode og spændende input til bydelsplanen, som vi nu skal til at skrive sammen til en bydelsplan, som skal vedtages i starten af det nye år.</p><p id="p13">Istedgade, trafikken og livet i Istedgade har også fyldt meget i debatten på Vesterbro og ikke mindst i Vesterbro Bladet. Lokaludvalget har fået udarbejdet et forslag, som vil kunne understøtte Istedgade som handelsgade, give meget bedre mulighed for at krydse gaden og sørge for at farten sænkes. Vi har holdt et offentligt møde om sagen, hvor vi fik opbakning til forslaget og det er naturligvis et forslag, som vi håber vil blive indarbejdet i det forslag som forvaltningen i 2010 skal udarbejde.</p><p id="p14">2009 var året hvor det blev besluttet, at der skal laves en rampe fra Dybbølsbro ned mod Bryggebroen, og det synes jeg er rigtig godt - jeg håber nu blot at processen vil blive speedet op, så rampen bliver etableret hurtigt. Jeg håber også at 2010 bliver året hvor Borgerrepræsentationen beslutter at bevilge penge til det havnebad, som vi for alt for lang tid siden blev stillet i udsigt, det er for dårligt at arbejdet ikke allerede er gået i gang.</p><p id="p15">2010 er året hvor der er valg til nyt lokaludvalg. Jeg vil opfordre alle der er interesseret i bydelen til at komme til informationsmøde og høre om mulighederne for at få indflydelse på det kommende lokaludvalg. Vi har informationsmøde den 12. januar i Demokratihuset og jeg håber vi ses, der er nok at tage fat på.</p><p id="p16">Én blandt mange ting jeg håber på vil ske i 2010 er, at Borgerrepræsentationen vil se at Vesterbro og Kgs. Enghave skal deles op og IKKE være én fælles bydel. De to bydele er forskellige på mange måder og der er altså langt -både fysisk og mentalt -fra Tippen til Hovedbanegården.</p><p id="p17">I Vesterbro Lokaludvalg har vi også det store problem at vi kun får halvdelen af de midler som andre bydele får til vores i øvrigt hårdt arbejdende sekretariat - altså den hjælp og støtte du og jeg og alle på Vesterbro skal have i forbindelse med det lokale demokrati og de lokale netværk på Vesterbro, det er helt utilstrækkeligt.</p><p id="p18">Til slut vil jeg ønske alle på Vesterbro et godt nytår -jeg håber vi ses i 2010.</p><p id="p19">Du kan følge Vesterbro Lokaludvalgs arbejde på www.vesterbrolokaludvalg.k k. dk, og vi er også at finde på Facebook, så kig også forbi dér og bliv venner med Vesterbro Lokaludvalg. Fysisk holder vi til i Demokratihuset, Valdemarsgade 4 -her er du også meget velkommen.</p><p id="p20">Jeg vil i det hele taget opfordre dig til at kontakte os, hvis du har forslag, kommentarer og idéer til ting du mener vi i lokaludvalget bør arbejde med.</p><p id="p1">NATTELIV: Med et stort rabalder slår københavnske politikere lige nu på tromme for en ny restaurations-og nattelivsplan.</p><p id="p2">En opgørelse fra Københavns Politi peger på, at problemet i hovedstaden primært eksisterer i Indre By og på Vesterbro.</p><p id="p3">Ifølge næstformand i Vesterbro Lokaludvalg Thomas Egholm (EL), er det dog en helt anden type udfordringer, der findes på Vesterbro.</p><p id="p4">»Det er typisk et mere voksent publikum, der går i byen på Vesterbro. Derfor ser vi slet heller ikke den samme problematik med et støjende natteliv på Vesterbro, som de gør i Indre By,« siger han.</p><p id="p5">Dog peger han på, at lokaludvalget var glade for at være med til møde på rådhuset i sidste uge og påvirke politiken.</p><p id="p6">Ingen ny Jomfu Ane Gade Han mener, at udviklingen går nogle steder i retning af, at Vesterbro bliver en mere og mere en del af Indre By.</p><p id="p7">»Derfor skal vi selvfølgelig være opmærksomme på, at det ikke tager en uheldig udvikling.</p><p id="p8">Vi har ikke lyst til at Enghave Plads bliver en ny Jomfru Ane Gade. Så vi er meget opmærksomme på, om vi begynder at se mange nye diskoteker og værtshuse herude,« siger han og nævner, at den nye uddannelse i skelbæksgade og de 10.000 studerende på Carlsberg godt kan komme til at skubbe i den retning.</p><p id="p9">Kødbyen går også fri Heller ikke i Kødbyen, er det lokaludvalgets oplevelse, at der er problemer med nattelivet.</p><p id="p10">Her er der, ligesom ved Enghave Plads, ganske få problemer, der kræver at politiet hjælper med at løse dem.</p><p id="p11">»Når man ser på det kort, de præsenterede for os, er det tydeligt, at det først og fremmest drejer sig om indre Vesterbro.</p><p id="p12">Det vil sige, det er hovedbanen, Scala og arealet derinde omkring.</p><p id="p13">Der er i virkeligheden ikke mange politiudrykninger omkring Kødbyen og det område,« siger han.</p><p id="p14"><br /><em style="bold">Træd varsomt frem</em></p><p id="p15">Der går ikke mange år, før metroen flytter fra Enghave Plads.</p><p id="p16">Men allerede nu er lokaludvalget på vagt, så det ikke nødvendigvis bliver værtshusene og diskotekerne, der skal tage over efter metrobyggeriet.</p><p id="p17">»Jeg synes ikke, det er den vej, det skal gå på Enghave Plads, og det er vi opmærksomme på. Det var et af de tydelige ønsker, vi havde til den nye nattelivspolitik,« siger han.</p><p id="p18">Vi har ikke lyst til, at Enghave Plads bliver en ny Jomfru Ane Gade, så vi er meget opmærksomme.</p><p id="p19">THOMAS EGHOLM (EL), næstformand i Vesterbro Lokaludvalg.</p><p id="p1">VESTERBRO TORV: Torsdag 31. maj klokken 10.00 holder Vesterbro Handelsforening generalforsamling på Café Obelix på Vesterbro Torv.</p><p id="p2">Det er ejer af Café Obelix, Søren Nissen, der er formand for handelsforeningen, men andre er velkomne til at melde sig under fanerne.</p><p id="p3">Ifølge Søren Nissen er det traditionelt, at det er ejeren af Café Obelix, der er formand for handelsforeningen, og han stiller op igen, men byder også andre velkomne.</p><p id="p4">I det hele taget håber han på, at mange erhvervsdrivende vil møde op til generalforsamlingen.</p><p id="p5">»Vi mangler kræfter til at løfte foreningen -vi mistede et stort aktiv i Erik Willumsgaard, der døde i en tragisk ulykke, så vi har brug for nye folk,« siger Søren Nissen.</p><p id="p6">Han mener, at den største udfordring for de handlende lige nu er parkeringen på Vesterbrogade.</p><p id="p7">»Det er klart, at nogle butikker er dybt afhængige af, om folk kan parkere ud foran -man køber ikke store ting og smækker dem ind i bussen.</p><p id="p8">Derfor er det lidt håbløst, at der er så få parkeringspladser, og vi opfordrer også lokaludvalget til at gå ind i den sag,« siger Søren Nissen.</p><p id="p9">På generalforsamlingen skal der vælges en ny bestyrelse, og dagordenen etc. fås til mødet.</p><p id="p10">Man kan også forhåndstilmelde sig generalforsamlingen på obelix@cafeer.dk.</p><p id="p11">Det er klart, at nogle butikker er dybt afhængige af, om folk kan parkere ud foran - man køber ikke store ting og smækker dem ind i bussen. Derfor er det lidt håbløst, at der er så få parkeringspladser, og vi opfordrer også lokaludvalget til at gå ind i den sag.</p><p id="p12">SØREN NISSEN, formand for Vesterbro Handelsforening.</p><p id="p1">AALBORG: For første gang lægger hele Vesterbro asfalt til sambarytmer og udklædte feststemte karnevalsdeltagere, når Karneval i Aalborg i dag helt fra Limfjordsbroen til Kildeparken benytter Vesterbro til det store optog.</p><p id="p2">Tidligere års afholdelse af karnevalet viser, at der er holdninger for og imod festen, men umiddelbart var det inden startskuddet til årets optog svært at finde trodsige reaktioner på Vesterbro på de udklædte deltageres mange timers lange vandren og dansen.</p><p id="p3">-Vi har drøftet det i foreningen, og de forretningsdrivende er mest bekymrede for, om deres vinduer skal gå i stykker, fortæller Jette Machholm, formand for Gadeforeningen Vesterbro.</p><p id="p4">-Vi tager det stille og roligt og afventer, hvordan det ser ud bagefter. Desuden har vejret jo stor indflydelse på, hvor mange publikummer der kommer, og hvor meget der bliver drukket, tilføjer hun.</p><p id="p5">Sms til kunder om karnevalet Gadeforeningen mener ikke, der er behov for særlige tiltag, men til gengæld har Henrik Brandt, der er indehaver af frisørsalonen Art of Hair i nummer 56, taget sine forholdsregler.</p><p id="p6">-Vi har sendt sms til lørdagens kunder om, at de skal tænke på, der er karneval og derfor skal tage af sted i god tid, og vi har opfordret dem til at parkere på østsiden af Vesterbro, fortæller Henrik Brandt.</p><p id="p7">Men han hilser festen velkommen.</p><p id="p8">-Det er fedt nok, at optaget går gennem hele Vesterbro.</p><p id="p9">Det eneste " hvis" er, hvis der er for mange, som skal ind og låne vores toiletter.</p><p id="p10">Men jeg kan godt lide, der sker noget, og at byen bliver brugt, siger han.</p><p id="p11">Stemningen i top på Tempo Glæden er endda større hos Maria Louise Hedemann, der nu i tre år har ejet værtshuset Tempo, på hjørnet af Vesterbro og Borgergade.</p><p id="p12">-For mig var det helt perfekt.</p><p id="p13">Vi åbner bare for døren.</p><p id="p14">De vil jo have bajere, og jeg lever af at sælge bajere, så jeg kommer til at tjene mange penge. Jeg synes, det er skidegodt, der sker noget i byen, og som erhvervsdrivende kan jeg kun bakke op om byfester, understreger hun.</p><p id="p15">Karnevalet giver heller ingen gravkammerstemning hos Begravelse Danmark og Peter Nielsen.</p><p id="p16">-Det er dejligt, der sker andre aktiviteter end bare trafik her på Vesterbro, siger han.</p><p id="p17"><br /><em style="bold">Vant til nattelivet</em></p><p id="p18">Heller ikke formanden for Ejerforeningen Vesterbro 82, Jens Jørgen Jensen, er bekymret.</p><p id="p19">-Vi kan jo se, at karnevalet plejer at blive afviklet godt og anstændigt med opstilling af toiletter. Det kan selvfølgelig blive et problem, hvis der ikke er nok, men man er generelt dygtig til at rydde op efter karnevalet, siger han og tilføjer.</p><p id="p20">-På Vesterbro er vi i forvejen vant til nattelivet.</p><p id="p1"><br />
Røgtågerne er tykke som en oliebrand ved Golfen, men bajerne er billige, og hunden må komme med ind.<br />
Den 47-årige førtidspensionist John Petersen bestiller en øl. Sådan har det været på værtshuset Det Lille Øresund i Oehlenschlægersgade på Vesterbro i over 30 år, hvor et halvt hundrede stamkunder har deres daglige gang.<br />
»Vi kender hinanden, og det er vigtigt, fordi det giver sammenhold«, fastslår John Petersen og planter en hærget næve i den solide træbar.<br />
Han bestiller en ny øl.</p><p id="p2"><br />
Bag baren nikker ejeren og bartenderen Teddy Young bekræftende.<br />
»Dette er en dagligstue for stamkunderne«, siger han.<br />
De fleste stamkunder dropper forbi to-tre gange dagligt. Rush-hour ligger sidst på formiddagen og midt på eftermiddagen. Stort set alle køber på klods.<br />
»Vi måtte dreje nøgle om med det samme, hvis ikke vi lod kunderne have regning«, siger Teddy Young smilende.<br />
»Jeg kommer ikke på de smarte caféer - også fordi jeg har hund ik'. Jeg bliver smidt ud med det samme. Det er lidt deprimerende«, siger John Petersen, men indrømmer, at han nok også mere er til at stå og hænge på pladserne.<br />
John Petersen flyttede til Oehlenschlægersgade for 30 år siden sammen med en pige, som han fik barn med, men hun skred, fordi Vesterbro var for farligt. Han startede med at give 540 kroner om måneden for lejligheden - nu betaler han 3.700.<br /><br /><em style="bold">FLOT FORNYELSE</em><br />
»Det gamle Vesterbro smuldrer, og det er blevet mondænt ad helvede til, men det er kun godt. De unge køber gamle skodbutikker og shiner dem op med facader og indendørs arkitektur og alt muligt - det er da flot«, siger John Petersen og bestiller en ny øl.<br />
Under hans barstol ligger King, et gadekryds med mest schæfer i sig.<br />
John Petersen beretter stolt, at hunden lige er blevet far til otte hvalpe »med en ægte schæfertæve«.<br />
»Hvad er det, King, har du fået noget på den dumme?«, afbryder en midaldrende kvinde, der netop har forladt sin plads ved den enarmede tyveknægt, og slår en rusten latter op.<br />
Hun hedder Andersen og brokker sig højlydt over det udbytte, maskinen ikke gav, trods de 400 kroner hun har hældt i den. Og hun er heller ikke helt tilfreds med udviklingen i kvarteret, hvor hun på 18. år bor i en andelslejlighed.<br /><br /><em style="bold">VIL IKKE DRIVES UD</em><br />
»Politikerne vil have de små ud af Vesterbro, og det skal være high society det hele. Du ser selv, hvad det koster at købe en lejlighed i dag«, siger Andersen med dirrende stemme.<br />
»Men hvis de rige vil bo på Vesterbro, må de jo det. Vi kunne sælge vores lejlighed for en halv million, men det kunne jeg ikke drømme om - jeg lader mig ikke drive ud, selv om huslejerne er eksploderet efter byfornyelsen«.<br />
Bag Teddy Young står sprutflasker på række. En whisky koster 15 kroner, men han sælger aldrig noget.<br />
»De står der mest for syns skyld. Det er kun øl, kunderne vil have - eller rettere Tuborg. Vi sælger tre gange så mange Tuborg som Carlsberg«, siger han uden at vide hvorfor.<br />
Andersen rejser sig for at købe nok en øl på klods og får den efter lidt kammeratlig palaver med bartenderen om, hvorvidt hendes samlede regning nu lyder på 800 eller 900 kroner.<br />
»Folk var sødere i gamle dage. For eksempel holdt spritterne øje med din unge, hvis du bad dem om det. I dag er der ingen, der holder øje med nogen. Der er ingen fælles ansvarsfølelse mere«, siger Andersen, der er uddannet sygehjælper og servitrice og har haft både pølsevogn, campingvogn og båd, men nu er førtidspensionist.<br />
Andersen bliver sendt hjem. Hendes mand har ringet efter hende. John Petersen bestiller en ny øl.<br /><br /><a href="mailto:tanja.parker@pol.dk">tanja.parker@pol.dk</a><a href="mailto:per.borregaard@pol.dk">per.borregaard@pol.dk</a><br /><br /><em style="bold">Fakta: Fem døgn på Vesterbro</em><br />
Vesterbro skifter ham. Ti års omfattende byfornyelse har sat markante spor på Vesterbro, hvor en lille toværelses lejlighed i dag koster en million. Den typiske Vesterbroborger er ikke længere den midaldrende mandlige førtidspensionist med en stor hund, men derimod den unge kvinde med studentereksamen og cykel. De nye beboere kæmper en stadig heftigere kamp med Vesterbros narkomaner og prostituerede. Politiken følger i årets sidste fem dage kulturkampen om opgangene.</p><p id="p1">Det var ikke nogen nem opgave, erkendte Niels Vestergaard, formand for Vesterbro Lokaludvalg, da han i fredags afslørede, hvem der har vundet den logokonkurrence, lokaludvalget udskrev tidligere på året. </p><p id="p2">- Vi har fået rigtig mange gode forslag. 93 i alt. Vi er meget overvældet over, at så mange har haft lyst til at deltage, og vi kan se, folk har brugt rigtig mange kræfter på det. Derfor har det været en svær udvælgelsesproces, sagde formanden, inden han afslørede, at vinderen af konkurrencen blev de to kammerater og vesterbroere Martin Koch og Tobias Larsson, der har lavet et logo, der forestiller en forenklet etageejendom, af den slags man finder mange af på Vesterbro.</p><p id="p3"><br /><em style="bold">Forenklet udtryk</em></p><p id="p4">- Vi så konkurrencen i Vesterbro Bladet og besluttede at deltage, fortalte Martin Koch, der sammen med Tobias Larsson har turet gaderne på Vesterbro tynde for at indfange Vesterbros sjæl og hente inspiration til logoet. Og netop forenklingen har makkerparret, der begge er arkitekter, arbejdet meget med. </p><p id="p5">- En ting er at få det til at fungere i plakatstørrelse, noget andet er, når det skal stå på brevpapir og visitkort, derfor har vi arbejdet meget med at forenkle det, forklarede Tobias Larsson ved prisoverrækkelsen, der udover chokolade og blomster også bød på 25.000 kroner. Penge der muligvis skal bruges på en studietur, forklarede prisvinderne.</p><p id="p6"><br /><em style="bold">Et år med lokaludvalget</em></p><p id="p7">Prisoverrækkelsen faldt sammen med Vesterbro Lokaludvalgs første mærkedag, nemlig et års dagen for lokaludvalgets tilblivelse. En tilblivelse som ikke altid har været lige let, lod Niels Vestergaard de fremmødte forstå.</p><p id="p8">- Vi har forsøg at finde vores plads i hierarkiet i Københavns Kommune, som er tung at danse med. Men vi blander os i debatterne, skriver høringssvar og holder borgermøder. Og dem vil holde flere af i fremtiden, lovede han og beskrev kort nogle af de sager, som lokaludvalget i øjeblikket holder et vågent øje med; udbygningen af Carlsberg, metro-cityringen, der betyder, at der skal anlægges to metro-stationer ved henholdsvis Hovedbanegården og på Enghave Plads og endelig spørgtsmålet om, hvorvidt Istedgade skal forsynes med cykelstier.</p><p id="p9">- Her har kommunen ønsket at anlægge cykelstier. Men det mener vi, er en dårlig ide. Og heldigvis er vi blevet reddet af regeringens anlægsstop, som betyder, at cykelstierne ikke bliver anlagt nu, lød det fra formanden, der også opfordrede gæsterne til at kigge forbi Bavnehøjområdet i morgen torsdag den 26. juni kl. 18, hvor lokaludvalget har taget initiativ til et arrangement. Det sker i forbindelse med udviklingen af udearealerne omkring Bavnehøj, som også er et af de områder, lokaludvalget arbejder med.</p><p id="p1">Sig navnet: »Kattejammerrock« - og en hel generation af danskere vil svare i kor: »Vesterbro Ungdomsgård«. Det var i begyndelsen af de glade 70ere, at en gruppe engagerede medarbejdere i den københavnske fritids-og ungdomsklub - med ildsjælen Bo Schiøler i spidsen - satte Vesterbro på det kulturelle og pædagogiske verdenskort med et festfyrværkeri af kreativitet.</p><p id="p2">Der blev sunget, spillet, komponeret, lavet film og opført teaterforestillinger, hele 170 er det blevet til gennem årene. Alt sammen under Bo Schiølers dynamiske ledelse.</p><p id="p3">Og ikke mindst: Der blev indspillet plader. Den første, »Vi lever på Vesterbro«, kom i 1974 og blev hurtigt fulgt op af megahittet »Kattejammerrock«, som stadig spilles i radioen. Siden er der stort set kommet en plade hvert år fra Vesterbro Ungdomsgård.</p><p id="p4">Men nu er det slut med pladeudgivelserne. 2. november udkommer CDen »Den sidste sang«. Den er nummer 36 i rækken og bliver også den sidste. I hvert fald med Bo Schiøler ved roret.</p><p id="p5">»I de seneste 35 år har jeg tilbragt hver sommer i studiet, men nu, hvor jeg lige om lidt fylder 65 og bliver folkepensionist, vil jeg gerne bruge mine sidste arbejdsår lidt mere fremadrettet,« siger han. »F. eks. ved at fortælle andre om de tricks fra gulvhøjde, jeg har praktiseret gennem årene. Og om de grundværdier, jeg har arbejdet ud fra - f. eks. betydningen af at kunne snakke om følelser som ensomhed og kærlighed og behovet for at være en konstant i børnenes liv, hvor det, man lover om tirsdagen, også holder om onsdagen. Det er grundværdier, der efter min mening er dobbelt så vigtige i 2010, som da jeg blev ansat i 1967.«.</p><p id="p6"><br /><em style="bold">Fortsætter live</em></p><p id="p7">At det er slut med at bruge tid i pladestudiet betyder imidlertid ikke, at Bo Schiøler dropper sit arbejde med de unge i Vesterbro Ungdomsgård: »Sanggruppen vil stadig tage ud og lave livejobs, og i øjeblikket har vi gang i to teaterforestillinger, som skal vises på bl. a. skoler og efterskoler op til jul,« fortæller han. »Jeg går ikke på pension, men plademediet er slut for mit vedkommende. Det er meget skæggere at lave tingene live.« Gennem årene har Bo Schiøler og Vesterbro Ungdomsgårds sanggruppe modtaget talrige priser og tillidshverv.</p><p id="p8">De har bl. a. været ambassadører for FN-forbundets kampagne mod racisme, kulturambassadører for Københavns Kommune, Fair Trade-ambassadør og været udnævnt til Årets Vesterbroer.</p><p id="p9">De har modtaget LOs Kulturpris, og i 2006 blev Bo Schiøler udnævnt til Ridder af Dannebrogsordenen.</p><p id="p10">Men den pris, han selv er mest glad for, er Svend Heinild Prisen, som gruppen modtog i 2000 på grund af sit »eksemplariske arbejde mellem børn, unge og voksne«. »Den begrundelse gjorde mig meget glad, for det er netop det, hele mit liv er gået ud på - at nedbryde grænser mellem aldersgrupperne,« siger han. »Vi har aldrig lavet musik specielt målrettet en bestemt aldersklasse. Vi har lavet den musik, vi kan lide.«.</p><p id="p11">tmp@berlingske.dk </p><p id="p1"><br /><em style="bold">Barndommens gade</em></p><p id="p2">Året er 1927. 10-årige Tove Ditlevsen dingler med fødderne fra en trækasse i baggården på Hedebygade 30. Ovenfra drypper kulørt vasketøj, som er spændt ud mellem de tætte vinduer og skygger for solen. Gården er fyldt med støj fra unger, der hopper, flæber og slår hinkesten mod asfalten. Fra de små køkkenvinduer siver røgen ud, mens husmødrene står bøjet over panderne og steger frikadeller.</p><p id="p3">De har med løftede pegefingre forbudt ungerne at komme op før spisetid, for der er ikke plads til de store børneflokke i de små lejligheder.</p><p id="p4">Tove bladrer opmærksomt i en bog. Efter middag vil hun sætte sig i feltsengen og skrive videre på sine egne digte.</p><p id="p5">»Hendes tekster betyder stadig meget for Vesterbro,« fortæller Paul Hartvigson, som er historiker og arrangerer byvandringer om Tove Ditlevsen. Jeg møder ham på Tove Ditlevsens Plads. Til højre er et mindesmærke af Tove Ditlevsen med digtcitater. Til venstre ligger Tove Ditlevsen Skole.</p><p id="p6">Første stop er Hedebygade nummer 30. Vi krydser parken og passerer Istedgade, hvor sporvogn nummer 10 plejede at køre. Da vi når frem, peger han mod huset.</p><p id="p7">»Her voksede hun op, men i ' Barndommens gade' refereres der faktisk til Istedgade.« Han forklarer, at digtet er en allegori for overgangen fra barn til voksen.</p><p id="p8">»Området ved Enghave Plads er barndommens uskyld. Hovedbanegården er den syndige voksenverden, hvor baggårdskattene pibler frem efter tusmørke.« Han hiver en krøllet papirlap op fra lommen og læser højt fra digtet ' Istedgade': Det regnede altid i Istedgade/ Nede ved banegården kom luderne frem. De lignede rige damer med paraplyer og høje hæle./ Fulde mænd var ikke farlige, sagde min veninde. Børnelokkere var altid ædru/ Hvis man gik ind i Café Charles blev man slået ihjel. Mange gik ind men ingen kom nogensinde levende ud derfra. Det sagde de store børn i syvende klasse, og alt hvad de sagde var sandt.</p><p id="p9">»Det nuværende Vesterbro er meget anderledes end det overbefolkede Vesterbro, som Tove Ditlevsen beskriver i sine digte. Ved industrialiseringen flyttede mange landmænd til hovedstaden for at få job, og familierne måtte rykke tæt sammen i de små lejligheder. Da her var flest, var her 75.000, i dag er vi 30.000 vesterbrogensere.« Paul Hartvigson fortæller, at i 1990' erne besluttede Københavns Kommune, at de gamle arbejderboliger skulle renoveres. På Nørrebro jævnede gravkøer de fleste af bygningerne med jorden, men på Vesterbro nåede de lokale at bremse dem i tide. Derfor er Vesterbro i dag den bydel som er bedst bevaret, og derfor står Tove Ditlevsens hjem her endnu. Han forklarer, at byfornyelsens medfølgende prisstigninger betød, at mange arbejdere måtte flytte ud. Istedet flyttede akademikerne ind.</p><p id="p10">Vi forlader gården og fortsætter forbi Vega - det tidligere Folkets Hus. På bænken foran sidder en gruppe og skåler i grønne flasker.</p><p id="p11">»Ja, spritterne er her stadig,« fortæller Paul. og forklarer, at selvom indbyggertallet er faldet, er mangfoldigheden steget.</p><p id="p12">»Men fællesskabet mangler. I Tove Ditlevsens tid passede du naboens unger. I dag passer du dig selv.« På Enghave Plads stopper vi ved en statue af en ung kvinde som holder et spædbarn i armene.</p><p id="p13">»Hende her er symbol for 1930' ernes fromme moderideal. Sådan ville Tove Ditlevsen ikke være,« fortæller han og uddyber, hvordan Tove frygtede at blive ligesom pigerne i gården, der i en ung alder fik stor mave og grydeske i hånden. I stedet blev hun forfatter. Debutromanen ' Pigesind' kom i bogbutikkerne i 1939, og danskerne og pressen klappede i hænderne af den unge, moderne kvinde fra arbejderklassen.</p><p id="p14">Men under den glamourøse overflade kæmpede Tove Ditlevsen med angst og depression og røg ind og ud af den lukkede. I 1976 skrev hun essayet ' En sibylles bekendelser', og året efter slugte hun en overdosis sovepiller. Ved hendes begravelse fulgte tusindevis af mennesker kisten op til Vestre Kirkegård, erindrer Paul Hartvigson.</p><p id="p15">Han åbner døren til det sidste stop på ruten, som er Tove Ditlevsens Mindehave på Enghavevej. Indenfor summer jazz fra højtalerne, og ved de rød-hvide duge sidder bedstemødre og drikker Ditlevsenøl og spiser Tove-omeletter med persille. På de tapetserede vægge pryder digte og fanfotos og ekspeditricen bag disken beretter stolt, at klaveret er fra Toves Ditlevsens tredje ægteskab. Paul bekræfter, at den afdøde forfatterinde stadig har kultstatus. »Hun var en af vor egne.</p><p id="p16">UOmrådet ved Enghave Plads er barndommens uskyld. Hovedbanegården er den syndige voksenverden, hvor baggårdskattene pibler frem efter tusmørke.</p><p id="p17">PAUL HARTVIGSON, historiker og arrangør af byvandringer.</p><p id="p18"><br /><em style="bold">EN LITTERÆR TIDSREJSE</em></p><p id="p19">For 100 år siden blev Tove Ditlevsen født i en smal baggård på Vesterbro.</p><p id="p20">Siden har kommunen renoveret de små vesterbrolejligheder, og prisstigninger og akademikere har skubbet arbejderne ud.</p><p id="p21">Byfornyelsen afspejles i litteraturen, og der er er langt mellem Tove Ditlevsens Barndommens gade i 1930' erne, Dan Turèlls Vesterbro Torv i 1970' erne og Claus Ankersens Enghave Plads anno 2017.</p><p id="p22">FØRSTE DEL: TOVE DITLEVSEN Anden del: Dan Turell Tredje del: Claus Ankersen.</p><p id="p1">Mariatjenesten, der er et værested for narkomaner på Vesterbro, virker som en magnet på narkomaner og pushere. Derfor udgør tjenesten i sig selv en central del af narkoproblemerne på Vesterbro. Det mener både Socialdemokratiet på Vesterbro og Vesterbro Handelsforening, som nu vil have Mariatjenesten fjernet fra Maria Kirkeplads og placeret den et andet sted i stedet for. "Vi har intet at udsætte på det arbejde, som Mariatjenesten udfører. Det er deres <em style="italic">placering</em>, der er helt gal. Så længe de ligger lige midt mellem boliger og forretninger, har vi alle de alvorlige problemer, det medfører," siger formanden for Vesterbro Handelsforening, Tonni Overmans.</p><p id="p2">Handelsforeningen og Socialdemokratiet på Vesterbro foreslår derfor, at Mariatjenesten flyttes, f.eks. ud til hjørnet af Vigerslev Allé og Enghavevej, hvor der i forvejen ligger et narkocenter. "Der er ingen boliger og forretninger i forvejen, og det ligger tæt på en S-togstation, så det er let at komme dertil," siger Overmans. Forslaget om at flytte Mariatjenesten er en del af et større samlet oplæg om problemerne på Vesterbro, som Handelsforeningen og Socialdemokrati på Vesterbro i dag skulle have præsenteret justitsminister Frank Jensen for. Desværre er mødet blevet udsat, men det vil blive afholdt snarest, forlyder det.<br /><em style="bold">Speciel politipatrulje</em><br />
 Ud over flytningen af Mariatjenesten går forslaget ud på, at der oprettes en specialpatrulje med 20-30 politifolk, der udelukkende skal beskæftige sig med narkorelaterede problemer og køre i fast rutefart omkring Hovedbanegården, Istedgade og sidegaderne. Men en sådan patrulje findes allerede, påpeger vicepolitiinspektør Mogens Christer Jensen, operativ leder på Station 1 på Vesterbro. "Narko- og bevillingsafdelingen har en specialpatrulje til at tage sig af dén slags opgaver. Derfor er det overflødigt at oprette en ny. Men det kan da godt være, at normeringen ikke er, som den burde være," siger Mogens Christer Jensen. Ifølge tillidsmanden på Station 1, Claus Oxfeldt, er bemandingen på Station 1 skåret til benet i timerne efter kl. 16. "Fra kl. 16 til 08 kører vi med et absolut minimum, det vil sige ca. otte mand. Det betyder, at vi er nødt til at prioritere opgaverne, og derfor bliver der snuppet langt færre pushere, end vi kunne. Det er jo netop i timerne efter kl. 16, at der for alvor er gang i den omkring narkosalget," siger Claus Oxfeldt. Ifølge ham har den skrabede bemanding stået på i ca. et halvt års tid.<br /><em style="bold">Frustrerede kolleger</em><br />
 "Kollegerne er frustrerede. Det er ikke rart at måtte afvise folk, der beder om hjælp, fordi vi ikke har mandskab nok. Og mange af kollegerne vil jo gerne møde efter kl. 16, netop fordi det er dér, der sker allermest," siger Claus Oxfeldt. Oplægget til justitsministeren fra handelsforeningen og Socialdemokratiet rummer også forslag om ændring i politivedtægten, så man kan opløse grupper på mere end fire personer, hvis der er mistanke om f. eks. salg af narkotika. De vil styrke udvisningen af pushere, der ikke har dansk statsborgerskab. Og endelig foreslår de, at der indrettes deciderede fixerum på narkomanernes væresteder. "De fixer jo alligevel, uanset hvad, så er det da langt bedre, at de kan gøre det under trykke rammer og med det fornødne, sterile værktøj," siger Tonni Overmans. Det var i går ikke muligt at få en kommentar til oplægget fra Mariatjenesten. <a href="mailto:eva.plesner@jp.dk">eva.plesner@jp.dk</a></p><p id="p1">Beboerne på Vesterbro i København føler en stadig større afmagt over den åbenlyse handel med narko i bydelens gader.  Hvis beboerne blander sig, risikerer de trusler på livet.  En beboer har med fotografierne på denne side dokumenteret, at
problemet trods flere års politiindsats langt fra er løst - tværtimod.  Lykkes det endeligt politiet at få dømt narkohandlerne, får de kun mindre straffe, og kort tid efter er de atter i gang.  B.T.  har forelagt billederne for Bjørn Elmquist (R),
formand for Folketingets retsudvalg.  Læs hans svar på næste side.</p><p id="p1">Der var kongeligt besøg, store smil og smukke taler. Men ikke mindst var der stuvende fyldt i Carl Brisson salen. </p><p id="p2">Her samledes nuværende og tidligere ansatte og medlemmer og deres forældre og pårørende var for at fejre "gårdens" runde dag. Og der gik ikke længe, før der blev meldt udsolgt til siddepladserne. Folk måtte tage plads på balkonen eller bagest i salen. Og imens snakken gik lystigt på tværs af stolerækkerne, ankom Prins Henrik i sin egenskab af protektor for Vesterbro Ungdomsgård i selskab med bestyrelsesformand og tidligere overborgmester Jens Kramer Mikkelsen.</p><p id="p3">Flere af de ældre gæster rejste sig i ærbødighed, da de fik øje på prinsen, som først skulle foreviges af pressefotograferne, før Kramer Mikkelsen kunne indlede den officielle del af festlighederne med at spinde en ende over husets betydning og konkluderede, at det nok ikke er et hundeliv at være en del af Vesterbro Ungdomsgård. Der også var klap på skulderen til medarbejderne, der yder langt over, hvad lønsedlen honorerer dem for.</p><p id="p4"><br /><em style="bold">Går i blodet</em></p><p id="p5">"Vesterbro Ungdomsgård går én i blodet", konstaterede den tidligere overborgmester og fremhævede den bagage af respekt for andre og tro på sig selv, som de unge forlader gården med. Og Kramer ved, hvad han taler om. I 1999 var han således med, da sanggruppen var i New York. Og aldrig i sit liv har den læreruddannet borgmester oplevet en flok børn, der opførte sig så eksemplarisk. </p><p id="p6">- Her er skabt en fornem og særlig kultur, der bl.a. betyder at børnene lærer respekt for andre, at tro på sig selv og ikke mindst at være forberedt på, hvad der kommer til dem senere i livet, uanset om det bliver på en scene på Madison square Garden eller i en grønthandel i Istedgade. For på Vesterbro Ungdomsgård bliver børnene ikke stjerner for en aften, men stjerner for livet, sagde Kramer Mikkelsen, hvorefter en af gårdens tidligere medlemmer og medarbejdere, Knud Lyhne Rahbek tog over og præsenterede den musikalske og filmiske cocktail, som gæsterne blev budt på.</p><p id="p7"><br /><em style="bold">Godfather</em></p><p id="p8">Først på scenen var filmgruppen, der i tre måneder havde arbejdet på den film, der blev vist for publikum. Desværre gik nogle af pointerne hen over hovedet på folk på grund af en svingende lydkvalitet, men der klappet energisk, inden de unge sangere og musikere gik på. Først en meget nervøs Bettina, der skulle synge det tidligere Grand Prix-nummer Danse i Måneskin. Dernæst satte Frida sig til flyglet for at spille temaet fra Godfather til publikums udelte begejstring. Og skidt pyt, hvis man ikke rammer den rette tone eller tangent. På Vesterbro Ungdomsgård handler det om at turde tro på sig selv og stille op. Gør man det, vinder man publikums gunst  og det giver respekt. </p><p id="p9"><br /><em style="bold">Ny mand i spidsen </em></p><p id="p10">Jubilæumsdagen blev også brugt til at præsentere Vesterbro Ungdomsgårds nye forstander. Og det gjorde konstitueret leder Majken Glæsner med følgende ord: </p><p id="p11">- Vesterbro Ungdomsgård er et traditionsfyldt hus med mange minder og mange følelser. Men Vesterbro Ungdomsgård trænger også til noget nyt. Vi kan ikke overleve på traditionerne og minderne. Og derfor vil jeg gerne byde velkommen til Vesterbro Ungdomsgårds nye leder Peter Ambs-Thomsen.</p><p id="p12">Han kvitterede med en kort tale, hvori han gav udtryk for sin fascination af Vesterbro Ungdomsgård og konstaterede at jobbet som forstander er "en tung arv at løfte". En stor del af arven er den musik, der siden 1970'erne har gjaldet ud gennem sprækkerne i Vesterbro Ungdomsgård og gjort den verdensberømt i Danmark. En tradition, der har budt på utallige udenlandsrejser, adskillige priser og udgivelsen af indtil videre 29 album. I spidsen for den præstation har Bo Schiøler stået. Den utrættelige pædagog og tekstforfatter, der har skrevet ikke mindre end 700 numre, hvoraf flere også har skrevet sig ind i hjerterne hos danskerne. Hvem husker ikke den legendariske Kattejammerrock, der har fyldt i mange børne- og ungdomsværelser i 1970'erne. - Hverdagspoesi med indhold  og en besked til os alle, om at det er svært at stå på grænsen mellem barn og voksen, sagde Ritt Bjerregaard om Bo Schiølers tekster. Manden selv kunne man ane i baggrunden, da sanggruppen bagefter trykkede den af, så nakkehårene rejste sig. Det var jo ikke kun hans dag, det var hele Vesterbro Ungdomsgårds dag.</p><p id="p1">INTERVIEW: »Jeg var lidt træt af det socialromantiske billede, der nogle gange bliver tegnet af Vesterbro med narkomaner og ludere.« Michael Enggaard er journalist og udkommer i denne uge med sin første skønlitterære roman, Svækling.</p><p id="p2">Vi har sat os udenfor Bagerdygtig, hvor Istedgade er ved at vågne.</p><p id="p3">»Jeg kan godt lide de scener, der udspiller sig her - det er meget sjovere end andre steder, for her er virkelig alle slags mennesker,« siger Michael Enggaard, mens en mand i kilt og på høje hæle spankulerer forbi med to hunde i snor.</p><p id="p4">Ved siden af er et barn ved at udpege den flotteste kanelsnegl i bagervinduet.</p><p id="p5">I bogen ' Svækling' møder vi Frank, der er midt i livet uden egentlig at være kommet i gang med det. Han er automekaniker på Enghavevej og bokser, men går og dukker sig lidt for at se sandhederne i øjnene.</p><p id="p6">»Han er sammensat af det jeg kender fra min mors mand, der er automekaniker og så det jeg kender fra boksning,« siger Michael Enggaard, der som journalist har beskæftiget sig meget med boksning og har skrevet den anmelderroste biografi ' Kessler'.</p><p id="p7">' Svækling' er hans første skønlitterære bog, men ikke den sidste.</p><p id="p8"><br /><em style="bold">Indkapsler Vesterbro</em></p><p id="p9">At handlingen foregår på Vesterbro er intet tilfælde. Det er det miljø, han kender bedst og så vil han gerne give et andet og mere hverdagsagtigt billede af Vesterbro.</p><p id="p10">»Jeg har med bogen forsøgt at indkapsle Vesterbro til noget for almindelige mennesker.</p><p id="p11">Nogle gange bliver det lidt romantiseret og negativt, at det gamle Vesterbro forsvinder, ligesom der var snak om under byfornyelsen. Men hvis der er et lokum i gården, så ryk det op i lejligheden. Det kan da ikke være dårligt,« siger Michael Enggaard.</p><p id="p12">Michael Enggaard bor i Westend med sin kone, Monika, og tre børn, et par tvillinger på ti år og en nyfødt søn på seks uger. Han kunne ikke forestille sig at bo andre steder, men da han var 12 år, blev hans rødder revet op, da moren mødte en mand fra Frederikshavn og flyttede fra Hvidovre og tog Michael med.</p><p id="p13">»Det var egentlig okay, men jeg er enebarn, så jeg var også meget på udebane og lidt ensom.</p><p id="p14">Men de var rigtigt søde, og jeg holder stadig meget af Frederikshavn, og så er jeg glad for at have oplevet andre steder af Danmark.« Han flyttede til Vesterbro lige fra Journalisthøjskolen og dengang så han anderledes på Vesterbro.</p><p id="p15">»Da var det mere en legeplads, hvor jeg gik meget i byen og på arbejde og forsøgte at stable et arbejdsliv på benene.</p><p id="p16">Efter jeg har fået børn, er Vesterbro jo mere et almindeligt samfund med skoler og institutioner og tandlæger som Hjørring eller Farum. Det opdager man jo ikke, når man er ung, for man er slet ikke vågen, når børnene går i skole eller bliver kørt i børnehave,« siger Michael Enggaard.</p><p id="p17">Romanen følger forskellige personer på Vesterbro og krydser mellem hovedpersonerne.</p><p id="p18">Hovedpersonen Frank arbejder på Enghavevej og gennem Ellen kommer vi hjem hos mennesker fra den lidt mere rå sociale bagside.</p><p id="p19"><br /><em style="bold">Forældremøder i Absalon</em></p><p id="p20">Kulturhuset Absalon spiller også en stor plads i bogen, og det er et af Michael Enggaards yndlingssteder.</p><p id="p21">»Her ser man bredden af vores samfund, og alle kan være der. Nogle gange kan man have følelse på en café, at man forstyrrer i nogen dagligstue.</p><p id="p22">Sådan er det ikke her. Jeg synes, det er et meget sympatisk projekt og med det samme, jeg træder ind af døren i Absalon, får jeg lyst til at være en god samfundsborger. Vi kommer der tit og spiser, og nogle gange holder vi uformelle forældremøder med forældrene fra klassen. Det er super hyggeligt og maden koster 50 kroner, det er genialt,« siger Michael Enggaard, der er glad for den uformelle tone på Vesterbro.</p><p id="p23">»Jeg kan godt lide slagfærdigheden, og at man ikke behøver at have kendt hinanden i ti år for at sige hej til hinanden eller tiltale nogen, man ikke kender,« siger Michael Enggaard.</p><p id="p24"><br /><em style="bold">Alle har en svækling i sig</em></p><p id="p25">Titlen ' Svækling' er en kærlig kommentar til den side af de fleste mennesker, der har noget, de ikke lige har modet til at få gjort noget ved.</p><p id="p26">»Svækling er ikke en taber - men måske en kærlig betegnelse for det manglende mod, man kan have. Vi har jo alle en svækling i os - det der bremser fra os at gøre det, vi gerne vil,« siger Michael Enggaard.</p><p id="p27">Selv ville han gerne være mere modig og håber på, at han kan få tid og rum til at skrive flere bøger, samtidig med at han gerne vil bevare sit job som kulturjournalist på Jyllandsposten.</p><p id="p28">På kort sigt drømmer han om at få et ekstra værelse i lejligheden i Westend.</p><p id="p29">»Så kunne jeg få plads til en pladespiller, for lige nu er der ikke noget sted at stille den, og pickuppen ville bare hoppe. Det ekstra værelse ville også give lidt ro i en hverdag med tryk på. Det kunne jeg godt bruge.«.</p><p id="p30">UMed det samme jeg træder ind ad døren i Absalon, får jeg lyst til at være en god samfundsborger.</p><p id="p31">MICHAEL ENGGAARD, journalist og forfatter om Absalon.</p><p id="p1">KONKURRENCE: Det må være en blandet fornøjelse at være vand. Når det er i vores kældre og ødelægger den elskede 80er samling af lper og gamle poesibøger eller pludselig vælter ned fra oven, præcis når man skal cykle hjem i festkjole og stiletter, så hader vi det. Men når solen skinner, og ferien står lokkende foran døren, kan vi ikke få vand nok.</p><p id="p2">Vand er temaet i Vesterbro Lokaludvalgs konkurrence, Vesterbros Gader, hvor kreative vesterbroere bliver inviteret til at komme med forslag til, hvordan man kan få vand i byrummet eller lave vandmiljøer på Vesterbro.</p><p id="p3">For at skyde konkurrencen i gang holdt Vesterbro Lokaludvalg mandag sidste uge en event foran indgangen til Skydebanehaven.</p><p id="p4">Og der var virkelig gang i vandmasserne -en stor container var fyldt med vand og vesterbrobørnene badede med store badedyr, som i en gammeldags 50erfilm. Ved siden af stod en sauna til inspiration til kommende projekter på Vesterbro. Måske en ide til en eventuelt kommende sandstrand? Til at sætte lidt fut i bølgerne spillede Flaskedrengene på ja, flasker og imens var der arkitekter og kunstnere fra hele byen til at inspirere vesterbroerne til at finde på projekter med vand til bydelen.</p><p id="p5">I lighed med sidste års konkurrence kan alle kreative vesterbroere deltage i konkurrencen om et projekt. Der er afsat 125.000 kroner af lokaludvalgets puljemidler til projekterne -kun de mest van( d) vittige ideer vinder -du kan læse mere om konkurrencen og betingelserne på www.vesterbrosgader.</p><p id="p6">dk -her følger en kort oversigt: 28.august: Deadline for indsendelse af forslag til gaderumsprojekt.</p><p id="p7">29. august-2. september: Juryen vælger vinderprojekter for i alt kr. 125.000.</p><p id="p8">For at komme i betragtning skal man kunne gennemføre sit gaderumsprojekt et offentligt sted på Vesterbro i perioden 3/ 9-16/ 10 2012.</p><p id="p9">Juryen ser bl. a. på om projektet bidrager til netværk og er nyskabende.</p><p id="p10">Juryen er: Maja Ingvartsen ( medlem Lokaludvalget), Erling Hagemann ( medlem Lokaludvalget), Bettina Porsild ( medlem Lokaludvalget), Ole Rindtoft ( medlem Lokaludvalget), Nanna Bay-Müller ( projektmedarbejder i Lokaludvalget), Carina Zunino ( billedkunstner), Benny Jepsen ( arkitekt, Büro Detours), Keld Pedersen ( KIHOSKH, iværksætter), Lone Bank ( billedkunstner, Bank &amp; Rau) 4. september: Gaderumsprojekterne præsenteres på Lokalstivalen.</p><p id="p11">Kom og se med på Otto Krabbes Plads.</p><p id="p1">AARHUS: Det myldrede ind med kommentarer på Stiftens Facookside, da vi forleden præsenterede planerne for en ny og usædvanlig bygning på hjørnet af Vesterbro Torv og Vester Allé.</p><p id="p2">»Fantastisk byggeri«, »tudegrimt« »et friskt pust«, »totalt kikset,« »byg byg byg«, lød det i kommentarerne, hvor begejstrede tilhængere og arge modstandere af projektet var stort set lige mange.</p><p id="p3">Og så har arkitekten, der har tegnet tilbygningen, allerede opnået to ting: Sat gang i debatten -og rettet lyset mod Vesterbro Torv, der ikke ligefrem er det mest spændende sted i byen i dag.</p><p id="p4">Arkitekten -Julien De Smedt -JDS -er heller ikke hvem som helst.</p><p id="p5">Mellem kunst og arkitektur »Han jonglerer mellem arkitektur og kunst. Og han rammer rigtig fint,« siger Jørn Tækker, der var idémanden til Isbjerget, og som kender Julien De Smedt derfra.</p><p id="p6">Det er også Jørn Tækker, der står bag planerne om den nye hjørneejendom på Vesterbro Torv med godt 30 lejligheder og plads til Superbrugsen i stueplan.</p><p id="p7">Den dansk-belgiske arkitekt var sammen med århusianske Cebra hovedarkitekter på Isbjerget på Aarhus Ø. Han har tidligere haft arkitektfirmaet Plot sammen med den danske stjernearkitekt, Bjarke Ingels. Et firma de drev sammen, til de i 2006 gik hver til sit med henholdsvis JDS og BIG.</p><p id="p8">JDS opererer over store dele af verden og har kontorer i København, Bruxelles og Shanghai, så det er alt andet end en sidegadearkitekt, der kan komme til at sætte sit præg på Vesterbro Torv.</p><p id="p9"><br /><em style="bold">Venter på byrådet</em></p><p id="p10">»Det er en modig og usædvanlig løsning, han har fundet til det hjørne. Det kan blive et plus ikke bare for Vesterbro Torv men for byen,« siger Jørn Tækker, der har arbejdet med projektet gennem et par år.</p><p id="p11">Lige nu venter han på, at først byrådets tekniske udvalg og siden byrådet i løbet af kort tid tager stilling til projektet.</p><p id="p12">»Hvis byrådet siger god for det, vil jeg skyde på, at vi kan gå i gang lige efter sommerferien,« siger Jørn Tækker.</p><p id="p13"><br /><em style="bold">Lidt som en byport</em></p><p id="p14">Han ser projektet som starten på at gøre området ved Vesterbro Torv til mere end blot en vindblæst passage.</p><p id="p15">»Det her vil komme til at give en anden oplevelse af Vesterbro Torv. Bygningen bliver lidt byport-agtig. Den vil skabe en opmærksomhed ved det hjørne,« siger Jørn Tækker, der forventer, at JDS-projektet kan blive et af stoppestederne, når arkitekturinteresserede bevæger sig rundt i byen.</p><p id="p16">»Og der er jo masser af mennesker, der, når de rejser på ferie, bruger en del at tiden på at kigge på arkitektur. Som ligefrem rejser efter arkitektur.</p><p id="p17">Hjørnet ved Vesterbro Torv kan blive et rigtig godt supplement til, hvad Aarhus i øvrigt har at byde på på den front,« siger Jørn Tækker.</p><p id="p18"><br /><em style="bold">Begejstret stadsarkitekt</em></p><p id="p19">Undervejs i forløbet har han været i løbende dialog med stadsarkitekt Stephen Willacy, der er meget positiv overfor projektet.</p><p id="p20">»Jeg er glad for, at der her er en bygherre, der tør lave noget andet end det, vi er vant til at se. På et glemt hjørne som det her er det helt okay at arbejde med en usædvanlig løsning.</p><p id="p21">Byggefeltet er jo nærmest en tomt i dag på en mørk og ret kedelig gadestrækning,« siger stadsarkitekten og fortsætter: »Samtidig vil det være rigtig godt at få noget let, lyst og fabulerende bygget op mod den store, røde murstenskollos, der dominerer Vesterbro Torv. Jeg håber, at det her sammen med nybyggeriet på hjørnet mod Vesterport kan blive anledningen til, at vi begynder at se på, hvad vi kan gøre med hele Vesterbro Torv.« Det er også Jørn Tækker, der står bag byggeriet på Vesterport-hjørnet, hvor der tidligere var posthus. Her skal der opføres en -noget mindre opsigtsvækkende -bygning med små 30 lejligheder og butik i stueetagen.</p><p id="p1"><br /><em style="bold">Af René Mølskov</em></p><p id="p2"><br /><em style="bold">rem@minby.dk</em></p><p id="p3">Alene: Det var arbejdet for de mest udsattes skyld, der i sidste ende førte til oprettelsen af 'Stofindtagelsesrummet' H17 på Halmtorvet.</p><p id="p4">Det har naturligvis ikke været uden problemer og udfordringer, men målet om skadesreduktion er for mange at se, fornuftigt. Diskussionen har dog længe kørt på, om de kæmpe fixerum er vejen frem, eller en mere fornuftig løsning var flere små fikserum fordelt over byen.</p><p id="p5">Det blev blandt andet debatteret i Istedgade til gadefesten i søndags, hvor også socialborgmester Mia Nyegaard, deltog.</p><p id="p6"><br /><em style="bold">Behov for drøftelser</em></p><p id="p7">Vesterbro Bladet har skrevet til alle deltagerne på paneldebatten og socialborgmesteren svarer i en mail til avisen, at:</p><p id="p8">»Der er tydeligvis en række udfordringer omkring H17, vi skal have løst. Det er vigtigt, at stofindtagelsesrummene er velfungerende, så stofbrugerne kan fixe eller ryge på værdig vis, I mine øjne kalder situationen på en politisk drøftelse på baggrund af en grundig afdækning af, hvordan tingene fungerer nu, og hvad der kan gøres bedre. Meget kan vi løse selv, men vi skal også have hjælp. Det kan jo ikke nytte noget, at vi har en gruppe af asylansøgere, som udlændingemyndighederne reelt ikke hjælper i dag.« </p><p id="p9"><br /><em style="bold">Kritisk situation for H17</em></p><p id="p10">Socialdemokraternes Laura Rosenvinge er enig med borrmesteren i, at der skal er udfordringer omkring fikserummet.</p><p id="p11">»H17 er i en kritisk situation, hvor vi har brug for ikke bare at få tilføjet ressourcer, men også ligge en længere strategisk plan for hvordan vi får det til at fungere,« skriver hun og fortsætter:</p><p id="p12">»Jeg har ikke løsningerne. Jeg tror de skal findes i samarbejde med vesterbroborgere og NGO´er, men jeg tør godt pege på to ting jeg mener vi skal have gjort snart.« </p><p id="p13"><br /><em style="bold">Flere behov på H17</em></p><p id="p14">For det første peger hun på, at der er behov for at få styr på køkkenet i H17, så det runde bord, kan forsætte deres gode arbejde med at give brugerne mad og skabe ro.</p><p id="p15">For det andet mener hun, der skal ses på, hvad der skal gøres med alle de udenlandske stofmisbruger, specielt de der bliver fanget i flygtningesystemet, også for at undgå at H17 ikke kan blive en løbebane for mere stofmisbrug.</p><p id="p16">Det var Vesterbro Lokaludvalg, der havde sat dagordnen, da emnet blev diskuteret i weekenden. Netop med det formål at sætte fokus på at Vesterbro ikke bør stå alene med stofindtagelsesrummene og de udfordringer, det kan medføre for lokalområdet.</p><p id="p17">Hvor vidt, der er nye løsninger på vej i den retning, er dog endnu uvist.</p><p id="p18">»Det kan godt være, at der skal være flere stofindtagelsesrum i København. Men det kræver grundige overvejelser om fordele og ulemper. Og det kræver også finansiering,« lyder det fra socialborgmester Mia Nyegaard</p><p id="p1">Et øjeblik troede man, at manden i den hvide T-shirt og med de store tatoveringer på armene var ved at rejse sig op for at pande den tandløse, skæve grønlænder én på hatten.</p><p id="p2">Grønlænderen var kommet sejlende ned ad Istedgade, småsnakkende med sig selv i beskidt tøj, i en ubestemmelig brandert og havde lige nået med sløret stemme at spørge: »Har du ikke en krone til en,« da manden med tatoveringerne i en hurtig bevægelse havde rejst sig fra sin lave træstol på Café Kaffe midt på Istedgade.</p><p id="p3">Imidlertid knyttede han ikke sin næve, men lagde i stedet armen om skulderen på den skæve eksistens og sagde: »Du skal sgu da med ind og have en kop kaffe, mand! Hvad kan du bedst lide?« Et par minutter senere kom de begge ud af caféen, gav hinanden en highfive, og grønlænderen slingrede videre ned ad Istedgade med en caffe latte-to-go med låg i hånden.</p><p id="p4">Optrinnet kunne sikkert have fundet sted alle mulige steder i Danmark, men næppe så hyppigt som på Vesterbro i København. Her har 5-600 mænd og kvinder, mange af dem hjemløse, endnu flere stofmisbrugere, deres daglige gang nede omkring Mændenes Hjem, tæt på hovedbanegården.</p><p id="p5">Stemte på Alternativet Om gennemsnitsdanskeren så ville have budt på kaffe, sådan som cafégæsten på Kaffe gjorde, er muligvis mere tvivlsomt. Men for den pågældende cafégæst, som viser sig at hedde Sadegh Maktabi, var det helt naturligt.</p><p id="p6">»Jeg har sat mig det mål at bidrage til at gøre verden et bedre sted at være. Det er nok noget naivt, men nogen er nødt til at gøre det,« griner han.</p><p id="p7">Han er 42 år, har en iransk far og en dansk mor og kommer fra en tæppehandlerfamilie på Store Kongensgade.</p><p id="p8">Selv har han både været salgschef i et kopimaskine-firma, har taget en læreruddannelse og har været "pædarigtiggod" i mange år, som han siger det. Nu har han sit eget firma, der hjælper kommunerne med at tackle utilpassede unge.</p><p id="p9">»Jeg tror, at det er typisk for folk på Vesterbro, at man forsøger at hjælpe folk, der har ramt bunden af samfundet,« siger Sadegh Maktabi.</p><p id="p10">Ved folketingsvalget stemte han på Alternativet, bl. a.</p><p id="p11">fordi han tror, at det parti kan få noget mere menneskelighed ind i politik.</p><p id="p12">På Vesterbro fik netop Alternativet sammen med Enhedslisten og De Radikale så mange stemmer, at de næsten kunne danne en flertalsregering, hvis det var på Christiansborg.</p><p id="p13">Solidaritet med de svage Omsorgen for de svageste har da også haft sin egen lange historie på Vesterbro. Den kender forstander Ivan Christensen på Mændenes Hjem lidt længere nede ad gaden godt til efter sine 16 års arbejde på hjemmet: »Folk på Vesterbro er solidariske med de mennesker, der lever på kanten. For den slags mennesker har der altid været her i bydelen. Her har forældre tilmed gjort det til en dyd at opdrage deres børn til at være solidariske. At vokse op i en bydel, hvor man møder folk, der lever på kanten, er med til at danne børnene.</p><p id="p14">Det giver dem tolerance, social forståelse og udsyn,« siger forstanderen for Mændenes Hjem, som tilføjer, at et af hans vigtigste mål er at bidrage til at få skabt så meget social sammenhængskraft som muligt i bydelen.</p><p id="p15">»Solidariteten og den sociale tolerance trives, samtidig med at andre ting har ændret sig. Efter byfornyelsen i midten af 1990' erne er nogle ting ændret. Gårdene er blevet større, men også mere lukkede, der er sat dørtelefoner op, og opgangene og de attraktive gårdmiljøer er blevet mindre tilgængelige,« siger Ivan Christensen.</p><p id="p16"><br /><em style="bold">Slider på Vesterbro</em></p><p id="p17">En del af udviklingen har også været, at miljøet på den åbne stofscene, bl. a. omkring Mændenes Hjem, er blevet mere råt. De 5-600 mennesker, der hver dag kommer for at få lidt varme, for at møde deres pusher eller for at fixe i stofindtagelsesrummet Skyen under ordnede forhold, slider på Vesterbro.</p><p id="p18">Kokainen har afløst heroinen og er blevet allemandsstof.</p><p id="p19">Nogle af stofbrugerne skal have stoffet op til 60 gange om dagen, og det gør dem hyperaktive og offensive. Da folk var på heroin, kunne de klare sig med tre fix om dagen, og heroinen gjorde dem mere indadvendte og afslappede.</p><p id="p20">»Kokainen har skabt et hektisk fortættet stofmiljø omkring Mændenes Hjem og på Indre Vesterbro. Vi håbede, at stofindtagelsesrummet Skyen ville føre til færre stofindtag i det offentlige rum, og det er også sket,« siger Ivan Christensen.</p><p id="p21">At færre narkomaner er begyndt at gå ind i fixerummet har ført til, at antallet af fundne kanyler er faldet med 90 pct.</p><p id="p22">DSB - som ellers i årevis har spillet skraldende militærmusik ved Hovedbanegårdens udgang til Vesterbro i Reventlowsgade for at jage narkomanerne væk - har slukket for musikken, fordi det ikke længere var nødvendigt.</p><p id="p23">Men en stigende del af stofbrugerne har slet ikke nogen ballast i form af familie et eller andet sted i nærheden.</p><p id="p24">Omkring 60 pct. af brugerne, har en anden etnisk baggrund end dansk. I de senere år er der kommet flere østeuropæere og skandinavere til.</p><p id="p25">Nogle af naboerne er så trætte af støjen fra Mændenes Hjem, at de er gået sammen i en bevægelse, sat i gang med en Facebook-gruppe med navnet "Vesterbro mod narkohelvedet".</p><p id="p26">Nabo: Ikke gået i Gentofte Mette Halbæk, der bor lige over for Mændenes Hjem, forstår dem efterhånden godt.</p><p id="p27">»Larmen om natten gør efterhånden, at jeg ikke kan sove med åbne vinduer, så om sommeren må jeg vælge mellem at sove i saunalignende temperaturer eller at ligge vågen i et svalt støjhelvede.</p><p id="p28">Jeg har hørt fra nogle i de omkringliggende opgange, at narkomaner kommer ind i deres opgang og bruger dem til at besørge i, at fixe i uden at rydde op efter sig og til at stene i. Kan det være rigtigt, at vi skal leve med det? Den var vist ikke gået i Gentofte«. Mette Halbæk kender Vesterbro rigtig godt, for hun har boet her med korte afbræk siden 1990.</p><p id="p29">»Det gamle Vesterbro fra før byfornyelsen i 1990' erne er forsvundet. Dengang var det lidt af et landsbysamfund, hvor man var hjælpsom og kiggede efter hinanden. Der var en ånd, et fællesskab, og man talte med naboerne. Det er svært at generalisere, men det ser ud, som om pænheden har sænket sig godt og grundigt over Vesterbro. Det vrimler med unge studerende fra Jylland og børnefamilier, og det sætter deres præg på bydelen,« siger Mette Halbæk og fortsætter: »Mange af de gamle beboere er væk. Værtshuse lukker og bliver erstattet af caféer.</p><p id="p30">Der er dyre andelslejligheder og designershops. Ja altså lige undtagen i min ende af Istedgade, hvor miljøet er blevet mere og mere råt. Ellers har Istedgade for længst overgivet sig til cafémiljøet og til andelsbestyrelser, der afgør, at der ikke må være en bar i stueetagen af opgangen, og hvor mange helst vil møde folk, der ligner dem selv,« siger Mette Halbæk.</p><p id="p31"><br /><em style="bold">Bliver på Vesterbro</em></p><p id="p32">Hun går dog ikke med planer om at flytte: »Vesterbro er nu engang det sted, hvor jeg hører hjemme. Og trods alt holder jeg af min bydel, hvor jeg stadig møder mange dejlige folk, der er åbne, søde og generøse.</p><p id="p33">Hipster eller ej, der gemmer sig ofte gode smil og hjerter bag de dér kæmpestore 1970' er fuldskæg,« siger Mette Halbæk.</p><p id="p34">orla.borg@jp.dk </p><p id="p35">At vokse op i en bydel, hvor man møder folk, der lever på kanten, er med til at danne børnene. Det giver dem tolerance, social forståelse og udsyn.</p><p id="p36">Ivan Christensen, forstander, Mændenes Hjem, Vesterbro.</p><p id="p37"><br /><em style="bold">Fakta: DER ER ET YNDIGT LAND Vesterbro</em></p><p id="p38">Da danskerne ved folketingsvalget stemte Dansk Folkeparti ind som landets næststørste parti, kom det bag på mange.</p><p id="p39">Men hvorfor? Og hvorfor er det yndige land så politisk opsplittet? Jyllands-Posten undersøger nationens mentale tilstand.</p><block><p></p></block><p id="p1">VIBORG: Hvornår mon der sker noget med Vesterbro Torv? Svaret blafrer indtil videre i vinden.</p><p id="p2">Et gå i byen-sted, en genbrugsforretning og nogle årvågne parkeringsvagter har længe været de eneste forretningsdrivende, der var tilbage på det centralt beliggende torv i Viborg.</p><p id="p3">Godt og vel en gang om året har folkebladet skrevet en artikel om torvet, som er præget af huller i asfalten og forladte bygninger. Torvets ejer, Bach Gruppen, har gentagne gange meldt ud, at der er planer for området. Planer som er blevet reduceret i tidens løb.</p><p id="p4">I 2014 lød en overskrifteksempelvis: " Vesterbro Torv bliver snart peppet op". Det var i december, nogle uger efter at Netto var flyttet fra torvet. I løbet af 2015 flyttede de øvrige lejere fra Bach Gruppens bygninger.</p><p id="p5"><br /><em style="bold">intet nyt</em></p><p id="p6">I februar 2017 lød meldingen fra underdirektør i Bach Gruppen, Benjamin Galacho, at man nu havde fået en stor -men anonym -lejer.</p><p id="p7">Man håbede på at gå gang i arbejdet med at renovere og ombygge torvet i slutningen af 2017 eller begyndelsen af 2018. Det krævede nogle små ændringer i lokalplanen.</p><p id="p8">Formaliteter.</p><p id="p9">Endnu er intet sket.</p><p id="p10">Utallige ubesvarede opkald fra Viborg Stifts Folkeblad til underdirektøren er ikke blevet besvaret, men i en kortfattet mail lyder det: -Som bekendt tager ting tid, og der arbejdes stadig på omtalte projekt.</p><p id="p11">Så der er som sådan ikke nyt i sagen, andet end der arbejdes på det.</p><p id="p12">Folkebladet har spurgt, hvad der holder projektet tilbage, og om den omtalte lejer stadig er indstillet på at vente, men disse spørgsmål står indtil videre ubesvarede hen.</p><p id="p13">Bach Gruppen købte den asfalterede matrikel ved Vesterbrogade samt de omkringliggende bygninger på syd-og østsiden i 2006. Allerede da gjorde man det klart, at man satte en arkitekt til at tegne fremtidens torv.</p><p id="p14">Tilbage i 2011 vedtog byrådet en lokalplan, der tillod opførelsen af et butikscenter ved navn »Vesterbrocenteret«, som blandt andet skulle have parkeringskælder i to niveauer.</p><p id="p15">Siden blev ambitionerne mindre, og det senest offentliggjorte projekt handler om et etagebyggeri med boliger og parkering i gården -og med erhverv i stueetagen.</p><p id="p1">I de sidste par måneder har en håndfuld mennesker mødtes på Vesterbros Torv hver torsdag formiddag for at planlægge en fødselsdagsfest i anledning af Vesterbros 400-års fødselsdag i år.</p><p id="p2">Resultatet er blevet en fødselsdagsfest lørdag 13. september på Vesterbros Torv kl. 14 til 15. Arrangementet er bl. a. kommet i stand takket være en økonomisk håndsrækning fra Tuborg Fondet.</p><p id="p3">Den musxikalske underholdning bliver leveret af den legendariske Bo Schiøler i spidsen for Vesterbro Sanggruppe anno 1976 (Kattejammerrock).</p><p id="p4">Også sangerinden, guitaristen og komponisten Mathilde Falch vil sørge for underholdning.</p><p id="p5">Og så vil der være andre aktiviteter på pladsen, Boldklubben Vestia, spejderne og meget andet.</p><p id="p1">Vesterbro overgiver sig efter sigende aldrig, men til gengæld forandrer bydelen sig kraftigt i disse år.
Luderne og lommetyvene har fået selskab af en ny og velfungerende generation vesterbroere.  Smarte cafeer afløser beverdingerne, hundeklipperen har fået selskab af nye frisørsaloner og tøjbutikkerne henter varelageret direkte fra London.
Men trods de store forandringer holder bydelens græsrødder fast i sociale arrangementer for alle vesterbroere uanset alder, uddannelse og social status.  Bydelens største arrangement er den årlige Vesterbro Kulturuge, der netop nu forsøger at bygge bro
mellem det nye og det gamle Vesterbro.</p><p id="p2"><br /><em style="bold">Gratis kultur til folket</em><br /> "Vesterbro Kulturuge blev startet, fordi vesterbroerne manglede kulturelle oplevelser.  Og som princip blev det besluttet, at alt skulle være gratis," forklarer Jørgen Kunstmann, der arrangerer og koordinerer Vesterbro
Kulturuge.
Penge fra fonde og en underskudsgaranti fra Københavns Kommune sikrer det økonomiske grundlag, og frivillig arbejdskraft får kulturugen til at løbe af stablen.
"Vesterbro har haft en årlig Kulturuge siden 1984, men i forbindelse med Kulturby 96 valgte vi at arrangere to kulturuger.  Og det var vi lige ved at gå ned på.  Jeg syntes, at det ville være synd, hvis kulturugen skulle forsvinde, så jeg valgte at blive
ved og har siden stået alene som koordinator for arrangementet." Vesterbro Kulturuge er en forening, der har 55-60 medlemmer, blandt andet bydelens kirker og institutioner.  Det betyder også, at kulturugen har tilbud for enhver smag, lige fra økologisk
brunch i Mariakirkens regi til rapkoncert for bydelens hjemmedrenge- og piger.  Selv om de optrædende ikke længere kun er bydelens amatører, er alle arrangementer stadig gratis.
<br /><em style="bold">Fremtiden er usikker</em><br /> "Jeg synes, at vi har en stor opbakning i befolkningen, også selv om bydelen har forandret sig en del.  Desværre er folk ikke så vilde med at være med til at arrangere, de vil kun lige tage stilling til deres eget arrangement og
ikke til Kulturugen som sådan," beklager Jørgen Kunstmann, der som efterlønner har tid til at stå for den overordnede koordinering.
"Men på Vesterbro har man altid stået sammen, og sammenholdet eksisterer faktisk stadigvæk, når der er problemer, som for eksempel al balladen omkring den brune kødby.  Men jeg er faktisk lidt bekymret for, om der er nogen til at tage over efter mig, når
jeg ikke kan mere," siger han.
Vesterbro Kulturuge spænder vidt.  Idrætsfabrikken på Valdemarsgade står bag mesterskabet i asfaltfodbold for drenge og piger i 6.-7.  klasse.
Har man mod på en tackling, der giver asfalteksem, løber turneringen af stablen torsdag fra kl.  9-13 i Valdemarsgade 14.
<br /><em style="bold">Bolchekogning</em><br /> Rådhuspladsen bliver også forvandlet til en fodboldbane, når blandt andet Kulturværkstedet Dagmar fløjter ind til fodboldturnering for drenge i alderen 13-25 år.  Bolden gives op kl.  16 og interesserede kan melde sig til turneringen fra
kl.  14.
Lørdag den 2. september inviterer Skydebanegade-Øst karéen til fest i de nyanlagte gårdanlæg.  Alle er velkom´ne også ikke-naboer og fra kl.  15 byder programmet på alt fra bolchekogning til Aserbajdsjansk musik og 60'er rock.  Beboerne stiller en grill
til rådighed til den medbragte mad og sælger øl og vand til de tørstige.
Vesterbros internationale teater Terra Nova Teatret serverer sammen med Fortæller Fugle eventyr fra eksotiske steder som Afrika, Balkan, Japan og naturligvis Vesterbro.  Da arrangementet er for børn og voksne, og helt i røverhistoriernes ånd, fortælles
eventyrene på et hemmeligt sted!  De eventyrlystne mødes fredag kl.  16.45 i Kulturhuset, Lyrskovgade 4.
Enghave Parken var i 50'erne lig med pigtrådsmusik og ballade.  I dag er der knapt så meget gang i parken, der dog lægger scene og plæner til Vesterbro Kulturuges afslutningskoncert søndag d. 3. september.
Kl.  14 går Billy Cross, Mik Schack og Flemming Osterman på scenen, de bliver afløst af Teddy Edelmann med band kl.  15.45, og endelig lukker og slukker Outlandish fra kl.  17.</p><p id="p1">Undertegnede - langtids-DJBFA'er - stoppede mit virke som komponist, sangskriver, dramatiker og instruktør for børn og unge på Vesterbro Ungdomsgård medio december 2010, efter 44 år.</p><p id="p2">Jeg har aldrig før skrevet noget, der bare mindede om en artikel.</p><p id="p3">Men når KOMPOST har temanummer og Thulla spørger efter betragtninger over succes, synes jeg det kunne være sjovt at nedfælde et par strøtanker, bakspejlssplinter og halve erindringer i anarkistisk collageform, i den rækkefølge, papiret vil modtage dem.</p><p id="p4">Enhver system-kritikker bydes velkommen. Alle andre bør stå af her! So here we go: Bo: Barn på Det Kongelige Teater og skoleelev i England.</p><p id="p5">Fan af Tommy Steele - han var sød og frisk... og havde noder på blusen - og jeg fik vaseline i håret og jeg fik elastikker på min papkasse-guitar.</p><p id="p6">Som stor dreng boede jeg i Vanløse. Next door lå der en rockerbar, hvor jukeboksen konstant spillede Elvis, Brenda Lee, Fats Domino, Jerry Lee Lewis og så videre.</p><p id="p7">Jeg sad i skjul under et bord og sugede til mig, indtil jeg blev hentet af min far.</p><p id="p8">Som ung mand boede jeg tit i London. Forbillederne blev Bob Dylan, Leonard Cohen, John Lennon..</p><p id="p9">Alt var tilladt, lyrikken mødte musikken, gulvtæppet blev trukket væk, og Bo Schiøler ville være sangskriver! Jeg kunne otte akkorder på en guitar og havde en digtsamling ude på Gyldendal: Det var i 1966 og verden stod åben.</p><p id="p10"><br /><em style="bold">VESTERBRO UNGDOMSGÅRD</em></p><p id="p11">Jeg fik et sommerferiejob på Vesterbro Ungdomsgård som guitarlærer. Jeg lærte børnene at spille Se den lille kattekilling og Tom Dooley., Alle kunne finde ud af at skifte fra G til D - når ordene rimede.</p><p id="p12">Successen var hjemme. 40 år efter får jeg mails fra en kendt dansktop-musiker, som giver mig den direkte skyld for, at han stadig elsker musik og husker mig fra 1967. Grande Succes.</p><p id="p13">VUG: På Vesterbro Ungdomsgård ( VUG) lavede vi et teaterstykke, hvori der var tre sange. Forældre, tanter og puddelhunde klappede.</p><p id="p14">Succesen var hjemme og blev gentaget. Flere børn, mere publikum og flere sange kom til.</p><p id="p15">Vores første plade udkom -og solgte i cirka 33 et halvt eksemplar.</p><p id="p16">En jysk avis skrev: »Frustrerede københavnerpædagoger udnytter andre folks børn til politisk manipulering -for egen økonomisk vindings skyld«. For os var det en kæmpe succes!... En to-spors båndoptager! 16 sange! Rigtig lyd på en rigtig plade! Et par år efter blev vi en »ydre« succes, vi blev stuerene, landskendte og øh en SUCCES.</p><p id="p17"><br /><em style="bold">SUCCES:</em></p><p id="p18">I 2001 modtog sanggruppen og jeg Svend Heinild-prisen efter en koncert på Rigshospitalet.</p><p id="p19">Begrundelsen lød: »Tildeles for eksemplarisk samarbejde imellem børn, unge og voksne«. I 2004 fik jeg overrakt DJBFA's hæderspris i Den Grå Hal. Arne Würgler sagde blandt andet: »Til Manden, der som ingen anden siden Tove Ditlevsen har gjort resten af verden opmærksom på, at stenbroens stemmer stadig er unge og livsduelige«  Jeg rystede i bukserne og takkede.</p><p id="p20">I 2006 blev jeg udnævnt til ridder af Dannebrogsordnen -indstillet af Kulturministeriet.</p><p id="p21">Jeg havde en fordomsfri samtale med min Fru Majestæt -om kunst, børn og sangskrivning.</p><p id="p22">Jeg gav hende vores nyeste sangbog og cd-udgivelse Jeg rystede i bukserne og takkede.</p><p id="p23">Siden har Sanggruppen og jeg modtaget at hav af ydre anerkendelse og hædersbevisninger.</p><p id="p24"><br /><em style="bold">OG MERE SUCCES</em></p><p id="p25">SUCCES: At stoppe på VUG efter 44 år som husdigter og sangskriver - at se tårer i øjnene på en lille møgunge, fordi vi ikke skal ses igen - og selv have en stor, fed, gigantisk klump i halsen, som søger om permanent opholdstilladelse.</p><p id="p26">Øv! SUCCES: At kaste børn og unge fra Vesterbro rundt i verden til så forskellige steder som: Færøerne, Island, Rusland, Tyrkiet, Rumænien, USA, Belgien, Holland, Frankrig, Luxenborg, Sydafrika, Cuba og Ghana..</p><p id="p27">På koncertrejser, hvor vi altid var privat indkvarteret, og altså ikke var turister, men en del af almindelige familiers hverdag og kostplan og så videre.</p><p id="p28">Koncerterne foregik altid - udover de blåstemplede-og bonede adgangskort til rejsen - på skoler, i townships, på gadehjørner.</p><p id="p29">Vi spillede for børn og unge og voksne som lignede os selv til forveksling. Det var kulturudveksling på højt plan! Vores integritet og renhed, og vores uspolerede omdømme gjorde sådanne koncert-og dannelsesrejser mulige. Selv i magtens korridorer havde man hørt om det mærkelige kulturpædagogiske fænomen: Vesterbro Ungdomsgård.</p><p id="p30">SUCCES: At have mod og frækhed nok til at dreje rundt på hælen og forlade et stort multinationalt pladeselskab, som ville have indflydelse på alt! Selv sanggruppens påklædning, opførsel og ydre fremtoning mente de noget om.</p><p id="p31">Jeg ( vi) var ude af døren på syv sekunder rent. Klar Succes! Siden har vi indspillet 12 plader/ dvd'er for at lille dansk selskab, som ikke har det store PR-budget men som elsker Ungdomsgårdens musik og det vi står for.</p><p id="p32">SUCCES: At mange hundrede børn og unge fra Vesterbro lader en autodidakt ridder-bums som mig være en del af deres liv.</p><p id="p33">Vi hader hinanden, vi elsker hinanden, vi kæmper, vi knokler og vi ved, hvad vi er værd -uanset ydre succes.</p><p id="p34">Selv små børn og de unge forholder sig vidende og professionelt til sanggruppens og deres eget selvværd.</p><p id="p35">Vi kan spille et live-job for tre cykelsmede, en ex-kæreste og en lommetyv - og vide, at vi er kanongode.</p><p id="p36">Vi vidste altid, når vi rørte publikum, og at de og vi blev udsat for noget smukt og specielt.</p><p id="p37">Vi kunne spille et andet job for tusind mennesker, og vide, at vi idag var middelmådige, selvom salen bragede og taget fløj af.</p><p id="p38"><br /><em style="bold">BØRNEMISHANDLING ELLER MINDE FOR LIVET?</em></p><p id="p39">Vi har lavet plader som solgte hundredetusinde eksemplarer, og nogen som solgte tusinde eksemplarer.</p><p id="p40">Vi vidste når vi havde lavet en god plade, en suveræn plade eller en lidt la la plade.</p><p id="p41">Jeg og Sanggruppen har altid været en blanding af total højrøvethed og stor ydmyghed.</p><p id="p42">Når vi arbejdede i studiet, var det ofte i døgndrift.</p><p id="p43">Nogle børn lå på gulvet og sov, når der skulle synges et vers eller et kor; de vågnede, de drak lidt vand, lavede to minutters stemme-og krops opvarmning - og så knoklede vi videre! Børnemishandling eller stærke minder for livet? Det har altid ærgret mig, når jeg mødte folk som spurgte: »Hvornår laver I noget nyt?« og vi så lige havde udgivet en cd for to måneder siden.</p><p id="p44">For uden presse og airplay kan man leve et meget ubemærket udgivelses-liv.</p><p id="p45">Men jeg kan ikke få regnen til at falde opad. Jeg tager mig af børnene og de unge.</p><p id="p46">Jeg skriver nye sange, holder fanen og idealerne højt. Pengemaskinen og medie-luderiet må andre tage sig af. Højrøvet og ydmyg? Jeg har mødt et hav af forvirrede og stressede børn og unge. Alle var de på jagt efter identitet, selvværd, sammenhold og solidaritet. Idealer og konstanter i livet.</p><p id="p47">Og jeg ved, at jeg igennem 44 år har gjort en forskel i en lang række unge vesterbroers liv. Mange af »mine« børn bliver svære at knække - eller tvinge ned i centrifugen - uden modstand.</p><p id="p48">Jeg har set smil i deres øjne og hørt styrke i deres stemmer.</p><p id="p49">Vi gav hinanden plads. Vi accepterede hinandens forskelligheder.</p><p id="p50">Vi gjorde hinanden go'e. Vi valgte hinanden.</p><p id="p51">Vi var en del af hinandens liv.</p><p id="p52">Jeg har skrevet cirka 1000 sange, hvoraf de 500 er udkommet på plade. Jeg har én gang stjålet fragmenter fra en Dylan-sang og én gang stjålet lidt melodiføring fra en Van Morrison-sang. Men ellers kan jeg med stolthed melde, at jeg kun har stjålet fra mig selv.</p><p id="p53">Børnene og de unge spørger mig tit: Skal vi ikke synge den og den sang i sanggruppen? Jeg bliver glad: De mener og føler en masse for sangene - og de udtrykker det!.</p><p id="p54"><br /><em style="bold">SUCCES: NÅR EN SANG KOMMER HJEM</em></p><p id="p55">I sanggruppen har vi et udtryk, som hedder at »en sang kommer hjem«. Vi ved ikke hvorfor det sker, hvorfor det lige blev på det livejob, den og den dag -men vi ved alle sammen AT DET SKER og hvornår det skete.</p><p id="p56">Pludselig er der en lille møgunge - eller et smukt ungt menneske - som synger en sang, så vi alle sammen får gåsehud, og så står vi og klapper af os selv, mens publikum ikke rigtig aner hvad der foregår.</p><p id="p57">Det er meget sjældent - der kan gå år i mellem - at en sang »kommer hjem«. Det sker næsten aldrig på plade.</p><p id="p58">Det er stort set altid live, og øjeblikket vender ofte ikke tilbage med lige netop den sang og den sanger. Det er et unikt, og et næsten helligt øjeblik, når en sang kommer " kommer hjem".</p><p id="p59">SUCCES: I sanggruppen er der ingen der ejer en sang.</p><p id="p60">Vi skifter sangere fra vers til vers, næsten alle kender alle sange, og alle skal til fadet.</p><p id="p61">Hvis en sanger er syg, springer to nye til og overtager.</p><p id="p62">Det giver en fantastisk frihed! Når vi er i studiet - og en sanger er til guldbryllup i Jylland, eller på ferie med far og mor - træder en anden sanger til.</p><p id="p63">Jo, vi lægger egoet lidt på dørtrinet, ingen ejer en sang.</p><p id="p64">NEDTUR OG DEPRI: Jamen Bo Schiøler ( selv-interview), hvorfor dog stoppe efter 44 år på Vesterbro Ungdomsgård og nedlægge sanggruppen, pladerne, teaterforestillinger, digtsamlinger mm det fungerer!!! Lav en ny cd! Spil en række koncerter for DSB i foråret! Sig ja til PH-Caféen! Hvorfor stoppe mens legen er god? Bo: Det var aldrig en leg.</p><p id="p65">Vi tager os selv alvorligt, men ikke højtideligt og grunden er den old-gamle historie: Ny led ledelse.</p><p id="p66">Byrokraternes indtogsmarch, mangel på viden, mangel på medmenneskelighed og visioner! Oldgammel og trist historie -- ikke værd at bruge tid og spalteplads på.</p><p id="p67">MEN jeg har skrevet en sang som hedder: Retten til at sige nej. Så det gør jeg så! NEJ -jeg skrider! Sp: Jamen, hvad skal du så lave Bo? Du er jo ved god helse - og ligner ikke en pensionist!? Bo: Ork, der er mange sange, der skal skrives endnu, plader der skal indspilles, nye skøre projekter, men nu i et voksent regi. Ungdomsgårdens nye - og sidste cd - hedder selvfølgelig Den sidste Sang.</p><p id="p68">Men hold kjæften, hvor kommer jeg til at savne tosserne - de dejlige, kreative, fjollede, dybsindige, sjove og pain-in-the-ass børn og unge fra Vesterbro Ungdomsgård.</p><p id="p69">Hold kæft, hvor ka' de synge og spille teater... og... og..</p><p id="p70">Men de ved hvem de er - og de ved hvem jeg er. Og de ved, at nok er nok.</p><p id="p71">Og vi har ingen sang - som rimer på uforstand og led ledelse, så nok er nok. Snøft!.</p><p id="p72"><br /><em style="bold">Bo Schiøler</em></p><p id="p73">Født 29.10. 1945 i København 1966-2010 Ansat på Vesterbro Ungdomsgård Bo Schiøler har været dramatiker / instructor og har medvirket i en lang række radio-og tv-programmer. Han har skrevet 700 sange, og står desuden bag mere end 170 teaterstykker skrevet for børn og unge på Vesterbro Ungdomsgård.</p><p id="p74">Bo Schiøler har modtaget et hav af priser og legater.</p><hl2>Rettelse: 24.02.2011</hl2><p id="p75"> I gårsdagens avis er der forkert fotografnavn ved det øverste billede på side 6. Det er Steen Flemming Jørgensen, der har taget billedet. Vi beklager fejlen. Redaktionen. </p><p id="p1">FORANDRINGERNE PÅ Vesterbro, der blandt andet betyder, at flere af de hidtidige vognbaner er ændret, er tilsyneladende kræver i bedste fald nogen tilpasning.</p><p id="p2">I hvert fald er der en del, som ikke har fundet ud af, at der ikke længere er to venstresvingsbaner for almindelige biler på Hasserisgade.</p><p id="p3">Ifølge Aalborg Kommune er formålet med de nye forandringer blandt andet at dosere trafikken og placere bilkøerne, hvor der er bedre plads til dem.</p><p id="p1">Det er bemærkelsesværdigt, at vælgerne på samtlige fem afstemningssteder på Vesterbro sagde ja til EU-afstemningen om de danske forbehold. Omend jaet blev meget knebent: 50, 1 pct. stemte ja, mens 49,9 stemte nej på Vesterbro.</p><p id="p2">Mere tæt bliver det ikke.</p><p id="p3">Vesterbro er sædvanligvis et EU-kritisk område, men altså ikke ved denne folkeafstemning, hvor stemmeprocenten nåede op på 69,52 pct. af de knap 49.000 stemmeberettigede.</p><p id="p4">Til gengæld var der ingen slinger i valsen i Sydhavnen, hvor vælgerne på bydelens to valgsteder stemte nej til at tilvælge en tilvalgsordning, mens et enkelt afstemningssted sagde ja.</p><p id="p5">I alt er der 14.043 vælgere, der kan stemme på valgstedet på Københavns Rådhus, men bare 8.491 mødte op. Af disse stemte 5.093 ja, mens 3.157 stemte nej.</p><p id="p6">På Tove Ditlevsens Skole er der 7.070 stemmeberettigede, hvoraf 5.338 mødte op.</p><p id="p7">Af disse stemte 2.657 ja, mens 2.474 stemte nej.</p><p id="p8">På Oehlenschlægersgades Skole er der 8.231 stemmeberettigede.</p><p id="p9">Her mødte 5.468 op, hvoraf 3.034 stemte ja og 2.434 stemte nej.</p><p id="p10"><br /><em style="bold">To nej -en ja</em></p><p id="p11">På Gasværksvejens Skole er der 6.310 stemmeberettigede, her mødte 4.480 op, hvoraf 2.552 stemte ja og 1.928 stemte nej.</p><p id="p12">Endelig er 5.428 stemmeberettigede på Vesterbro Ny Skole, her mødte 3.780 frem, hvoraf 1.916 stemte ja, mens 1.864 stemte nej. Ligesom samtlige afstemningssteder på Vesterbro sagde ja, lige så konsekvente var vælgerne -næsten -i Sydhavnen, hvor de på to afstemningssteder sagde nej, mens et enkelt sagde ja til EU-tilvalgene.</p><p id="p13"><br /><em style="bold">Nej fra Sydhavnen</em></p><p id="p14">Således nej på Ellebjerg Skole, hvor der er 8.558 stemmeberettigede.</p><p id="p15">Her mødte 5.181 op, hvoraf 1.702 stemte ja, og 3.479 sagde nej.</p><p id="p16">På Bavnehøj Skole er der 2.982 stemmeberettigede, hvoraf 1.883 mødte op. Heraf stemte 799 ja, mens 1.085 stemte nej. Endelig er der 4.310 stemmeberettigede ved Skolen i Sydhavnen. Heraf stemte 2.963, hvoraf 1.811 stemte ja, mens 1.1562 stemte nej.</p><p id="p17"><br /><em style="bold">Ude af trit</em></p><p id="p18">Disse tal er dog alle fra valgaftenen og kan ændres en smule ved den fintælling, der senere har fundet sted, men det vil i givet fald være meget små justeringer. Hele Danmark stemte som bekendt nej til forslaget om en EU tilvalgsordning, så i dette spørgsmål er Vesterbro ude af trit med resten af landet.</p><p id="p1">Hvor er Vesterbros hjerte -eller hjerter? Hvor er lungerne, hvor er der blodpropper, livløse områder og hvor er der direkte negativ energi.</p><p id="p2">Det skulle vesterbroerne mandag aften tage stilling til, da Vesterbro Lokaludvalg inviterede til første borgermøde om bydelsplanen i Demokratihuset i Valdemarsgade De i alt knap 40 vesterbroere, der var mødt op -først til en times økologisk spisning med kikærter i stærk sovs, cous-cous-salat med abrikos og rosiner, oksesteg, spidskålssalat og rosmarinkartofler alt sammen skyllet ned med Søborgaard-saft -blev inddelt i to workshops.</p><p id="p3">Den ene skulle på bedste kriminal-detektiv-vis sætte knappenåle i kort over Vesterbro. Store røde knappenåle for hjerterne på Vesterbro og i modsatte ende små sorte og lilla over steder med blodpropper eller ligefrem negativ puls.</p><p id="p4">Målet var at få et overblik over, de steder, hvor bydelen har høj puls og hjertet banker, og steder, der er livløse eller ligefrem negative for derefter senere i bydelsplanlægningen at fokusere på få indsatsområder.</p><p id="p5">En af grupperne kom frem til, at de livløse områder mest lå i udkanten af Vesterbro hen mod Sydhavnen og også steder, hvor der er mange narkomaner.</p><p id="p6">Hjertet var svært at placere -ikke fordi, der mangler hjerter på Vesterbro -tværtimod.</p><p id="p7">Men fordi der var stor uenighed om hvor hjertet er.</p><p id="p8">-Det er da på Vesterbro Torv, mente en mand.</p><p id="p9">-Nej, svarede en yngre kvinde. Vesterbro Torv har intet med Vesterbro at gøre.</p><p id="p10">Hjertet på Vesterbro er Enghave Plads, det ved du også godt, mente hun.</p><p id="p11">Det handler selvfølgelig om, hvor man bor og hvor man er glad for at være.</p><p id="p12">-Men prøv at se, sagde en fra gruppen til journalisten -prøv at se alle hjerterne ( de store røde knapnåle, red.), det betyder, at vi er glade for at bo på Vesterbro.</p><p id="p13"><br /><em style="bold">Strand ved Fisketorvet</em></p><p id="p14">I workshoppen ovenpå talte gruppen om bæredygtighed.</p><p id="p15">Om den miljømæssige bæredygtighed, den demokratiske, den sociale, den kulturelle og den økonomiske.</p><p id="p16">En af deltagerne, Christian Kirkeby fra Vesterbro Lokalhistoriske Forening og Arkiv foreslog en strand ved Kalvebod Brygge og Fisketorvet ligesom der er på Islands Brygge.</p><p id="p17">Michael Lodberg Olsen fra værestedet Dugnad påpegede, at når man i processen talte om bæredygtighed, var det vigtigt at kæde de forskellige aspekter sammen.</p><p id="p18">-Vi kan jo godt sidde i narko-udvalget og tale om bæredygtighed, men det er vigtigt at vi taler sammen på tværs af interessegrupper, sagde Michael Lodberg Olsen fra værestedet Dugnad.</p><p id="p19">Under idé-fasen er ingen forslag for vilde eller dumme -alle kan komme på banen, og derefter bliver der sorteret i ideerne og de vigtigste bliver trukket ud.</p><p id="p20">Bydelsplanen skal efter sommerferien skrives af lokaludvalget i tæt dialog med borgerne, og fra maj-september næste år skal den i offentlig høring, for derefter at blive godkendt af borgerrepræsentationen.</p><p id="p21">Har du bud på, hvad bydelsplanen for Vesterbro skal indeholde, så send en mail til vesterbrolokaludvalg@okf.</p><p id="p22">kk. dk eller mød op næste gang, der er borgermøde om bydelsplanen.</p><p id="p23"><br /><em style="bold">Hvad er en bydelsplan?</em></p><p id="p24">En bydelsplan er en lille bog eller et hæfte, som udarbejdes af lokaludvalget.</p><p id="p25">Bydelsplanen består af to dele: En vision og et katalog.</p><p id="p26">Visionen udtrykker hvilken retning, bydelen ønsker at gå i fremtiden. Visionen afspejler på den måde bydelens identitet. I kataloget uddybes det. hvordan visionen ønskes udmøntet. Det er borgere, lokale ildskjæle, foreninger og klubber, der i samarbejde med lokaludvalget skal finde de temaer, de mener, der er vigtige at arbejde med.</p><p id="p27">Hver af Københavns 10 bydele skal udarbejde en plan og Vanløse, Valby og Østerbro har netop udarbejdet en sådan.</p><p id="p28">Bydelsplanlægningen har to overordnede formål: En dialog mellem Borgerrepræsentationen og københavnerne om byens udvikling, og hvordan bydelen kan indgå som del heraf.</p><p id="p29">Lokale principper for bydelenes fremtidige udvikling i relation til bydens centrale målsætninger.</p><p id="p30">Bydelsplanen indgår i kommuneplanen, som bliver vedtaget hvert fjerde år.</p><p id="p31">Kommuneplanprocessen giver borgerrepræsentationen mulighed for at debattere visioner og mål for byens udvikling med borgere og, virksomheder. Kommuneplanen er det overordnede politiske og administrative dokument for kommunens fysiske udvikling.</p><p id="p32">Bydelsplanen er således retningslinjer og ønsker for den enkelte bydel, men ikke nødvendigsvis vedtagne beslutninger.</p><p id="p33">Se mere på www.vesterbrolokaludvalg.kk. dk.</p><p id="p1">BORGERMØDE: Når man møder folk, der var hjemme 2. juli 2011 under skybruddet, der var skyld i at store dele af hovedstaden blev oversvømmet i en grad, nulevende ikke har oplevet tidligere, får de et helt særligt blik i øjnene. ' Ja, vi var der, vi ved, hvad du taler om'.</p><p id="p2">Det gør noget ved en at have oplevet fornøjelsen over en tiltrængt sommerbyge i varmen blive til forundring og chok over, hvornår og hvordan stopper det her. Når beboere på for eksempel Gasværksvej oplevede, at deres kældre blev fuldstændig oversvømmet, og vandet bare blev ved med at vælte ind. Og ikke bare rent hyggeligt sommervand, men regnvand ' rørt op med' smuds og affald fra veje og fortove blandet med kloakvand. En ulækker og sundhedsfarlig cocktail.</p><p id="p3">Ikke nok med det. På Værnedamsvej var to medarbejdere på Cofocos restaurant, Les Trois Cochons, ved at miste livet i vandmasserne, da de blev spærret ind i kælderen -og kun med nød og næppe fik sig reddet ud, før det var for sent.</p><p id="p4">Regnmasser af den kaliber er dødelig alvor. Og regningen for skaderne efterfølgende løb op i ikke kun millioner, men milliarder af kroner.</p><p id="p5">Derfor har teknik-og miljøborgmester Ayfer Baykal ( SF) i den forgangne uge været på flere ture i byen for at varme borgere op til at deltage i borgermøder om skybrudsplaner, der rækker op mod 30 år ud i fremtiden, men som snart skal sættes i gang.</p><p id="p6"><br /><em style="bold">Vesterbro skal skærmes</em></p><p id="p7">På en tur under paraplyer for at se nærmere på, hvor der skal ske ændringer forklarer Ayfer Baykal om nogle af planerne.</p><p id="p8">Kommunens centerchef for Natur og Park John Pape er også med -med tekniske forklaringer og tegninger -og Vesterbro Lokaludvalg er denne dag repræsenteret af sekretariatsleder og udvalgssekretær Lotte Thiim Bertelsen, der som den eneste er iført fornuftig regnjakke med hætte.</p><p id="p9">Vi begynder den lille oplysningstur på Vesterbro Torv, før vi spadserer ned ad Gasværksvej.</p><p id="p10">Helt overordnet er der to forslag til en masterplan. Den ene arbejder med at bore et stort nyt kloakrør, der kan lede vandet væk fra de pressede områder i byen som et supplement til de nuværende kloakker som ikke kan klare det store pres ved skybrud. Den anden plan dykker ned i forslag om grønne og blå områder i byen -og at lede vand væk via overflader og eksisterende veje og kloakker »Når vi alligevel skal grave byen op for at lave de her løsninger, kan vi slå to fluer med et smæk og gøre den mere rekreativ,« siger Ayfer Baykal, som mener, det er presserende at komme i gang med arbejdet.</p><p id="p11">»Det koster noget at skybrudssikre byen, men det er en god investering, hvis man for eksempel ser på bare de forsikringsskader, der var i forbindelse med skybruddet for to år siden. Det koster mindre at gennemføre planen, og der ville ske fuldstændigt det samme i dag, hvis 2. juli 2011 gentog sig. Før vi har fået gennemført planen, kan vi ikke garantere, at københavnerne ikke får våde kældre og boliger.« Vesterbro Torv er et af de steder, der i planen med at lede vandet væk på overfalden vil få et nyt udseende og udtryk.</p><p id="p12">Hvor torvet nok vil blive mere grydeformet, så det kan fungere som en slags forsinkelsesbassin, når de store vandmængder presser på.</p><p id="p13">Ayfer Baykal ser frem til en konstruktiv dialog og mange nysgerrige spørgsmål.</p><p id="p14">»Jeg tror ikke, der er nogen, der er aktivt imod skybrudsplanen, som man ville være imod en ny bygning eller en metrotrappe, for vi ved jo godt, at vi har brug for det her. Men det kan godt være, at vi får en diskussion om, hvorfor det lige skal være Istedgade, Gasværksvej eller Sønder Boulevard eller om man ikke kunne opnå det samme resultat på en anden måde. De diskussioner skal være velkomne. Det kan faktisk være, at vi bliver klogere af det,« siger borgmesteren.</p><p id="p15">Stort pres på kloakkerne Selvom mange blev ramt af skybruddet på Vesterbro, var der områder, som blev særlig hårdt ramt. Især ved Gasværksvej og Enghavevej blev man hårdt ramt. Begge områder ligger i et lavpunkt, hvor regnvandet strømmer til fra de omkring liggende områder.</p><p id="p16">På Vesterbro forstærkes oversvømmelserne fra de overbelastede kloakker af, at vandet løber fra større, højere liggende områder til de lavest liggende veje, hvorfra der ikke er naturlige afstrømningsmuligheder.</p><p id="p17">Netop Gasværksvej og Enghavevej er blandt de mest udsatte ved skybrud. Der er dog mange udsatte steder på Vesterbro ved skybrud, herunder også Eskildsgade, Absalonsgade og Dannebrogsgade.</p><p id="p18">På Vesterbro var det også en blanding af kældre i beboelsesejendomme og private erhvervslejemål, der blev ramt.</p><p id="p19">Antallet af erhvervslejemål der blev ramt på Vesterbro var meget stort.</p><p id="p20">»Det er rigtig vigtigt, at vi samarbejder med de private om løsningerne også,« siger Ayfer Baykal, mens vi stopper på Gasværksvej og kigger over mod Mødrehjælpens butik, der ligger i kælderen og helt sikkert ville blive ramt igen under et skybrud.</p><p id="p21">En spørgeskemaundersøgelse i begge de ramte områder viser, at omfanget af skaderne, der var forårsaget af skybruddet næsten udelukkende var begrænset til kældre, mens der var meget få skader i stueplan. De få skader i stueplan skyldes, at stueplan langt de fleste steder er hævet med en halv til en god meter over vejniveau.</p><p id="p22">Skybruddet 2. juli 2011 var særligt voldsomt og flere områder, som ikke har været oversvømmet ved tidligere skybrud, blev oversvømmet ved netop dette skybrud.</p><p id="p23"><br /><em style="bold">Sidegevinster</em></p><p id="p24">Fælles for de fleste af de foreslåede løsninger er, at de er multifunktionelle. Det vil sige, at løsningsforslaget, der er udformet for at håndtere regnvandet, også har andre funktioner. Brugen af grønne og blå elementer gør det også muligt, at anlægge hastighedsdæmpende foranstaltninger, så der kan tages hensyn til de svage trafikanter.</p><p id="p25">Det kan skabe trygge skoleveje, bedre forhold for cykellister, og i nogle områder kan forældre lade deres børn lege på vejen.</p><p id="p26">»Det er en udvikling, som storbyer over hele kloden er nødt til at forholde sig til. København er et mønstereksempel, hvor mange udlandske gæster kommer til for at se på vores løsninger. Men vi er langt fra i mål endnu. Og ændringer i klimaet, hvor mere regn er en af følgerne, gør det mere vigtigt at gå videre med arbejdet,« siger borgmesteren.</p><p id="p27"><br /><em style="bold">Istedgade</em></p><p id="p28">Det foreslås, at Istedgade etableres som en forsinkelsesvej, enten som et delt byrum eller med en blå-grøn kanal. Det skaber et unikt miljø for fodgængere, cykelister og er godt for cafélivet. Som blå-grøn kanal skabes grønne kanaler til hverdagsregnen. De grønne kanaler kan i tørvejr anvendes af caféer til et udvidet område.</p><p id="p29">Løsningen beskytter også de svage trafikanter.</p><p id="p30">Lotte Thiim Bertelsen understreger, at arbejdet med at Istedgade nok kommer til at foregå i flere omgange.</p><p id="p31">»Både beboere og handlende på Istedgade er utålmodige efter at komme i gang med planerne for gaden, og jeg tror, det vil være svært for dem at se på, at projektet skal udskydes, fordi man skal vente på en skybrudsplan,« siger hun.</p><p id="p32">»Jeg er klar over, at vi nok skal i gang nogle steder -og så må vi tilpasse undervejs.</p><p id="p33">Men det er vigtigt, at vi allerede nu tænker de smarte løsninger med ind i anlægsprojekterne,« siger Ayfer Baykal.</p><p id="p34"><br /><em style="bold">Fakta</em></p><p id="p35"><br /><em style="bold">SKYBRUDSPLANER</em></p><p id="p36">Københavns Kommune har lavet en skybrudsplan, som nu er ved at blive konkretiseret i samarbejde med Frederiksberg Kommune.</p><p id="p37">Her planlægges en ny skybruds-infrastruktur, som skal gøre København og Frederiksberg mere robust over for skybrud.</p><p id="p38">Kloakkerne kan ikke rumme de ekstreme mængder regnvand under skybrud, derfor skal et net af enten skybrudsboulevarder, grønne grøfter, åbne kanaler eller underjordiske rør lede regnvandet uden om kloakken og hen, hvor det ikke gør skade i havnen, søer eller grønne arealer. I planen er byen opdelt i otte vandoplande, hvor der for hvert opland skal udarbejdes forslag til håndtering af skybrud.</p><p id="p39">Planer for de tre vand-oplande: Indre By, Vesterbro/ Ladegårds Å og Østerbro er i offentlig høring før en politiske behandling i efteråret i år.</p><p id="p1">I 1939 kostede en liter øl 62 øre. Gennemsnitslønnen var på 1,51 kroner om timen, og Tyskland startede 2. Verdenskrig ved at angribe Polen, mens præsident Roosevelt åbnede Verdensudstillingen i New York. 1939 var også året, hvor Peter Rye Vadmand blev født ind i en københavnsk arbejderfamilie.</p><p id="p2">I dag godt 73 år senere bor Peter Rye Vadmand i Skælskør, og han har netop udgivet sin tredje bog -denne gang en erindringsbog om sin barndom og ungdom, sådan som han oplevede den på Vesterbro i København.</p><p id="p3">-Jeg har altid gerne villet skrive en bog om det her, også for mine børns og børnebørns skyld. Jeg har gjort det, fordi jeg synes, at det er en god historie. Jeg vil gerne fortælle om alle de oplevelser, som jeg tror, at mange drenge gennemlevede dengang. Det er en fællesarv, og derfor synes jeg, at det skal ud, lyder det fra forfatteren.</p><p id="p4"><br /><em style="bold">Den Sorte Skole</em></p><p id="p5">Med det » som mange drenge gennemlevede dengang « , mener Peter Vadmand, at der med jævne mellemrum fløj lussinger gennem skolelokalet og hjemme i stuerne. Ofte endte det også i regulære tæsk, men sådan var det bare dengang. -Det lå i tiden.</p><p id="p6">Lige meget om man var i Århus eller i København, sådan var det bare, fortæller Peter Vadmand, som gik på Enghavevejens Skole -ifølge Peter Den Sorte Skole.</p><p id="p7">-Øretæverne hang løst i luften. Det er noget, som jeg husker meget tydeligt, men det har ikke fyldt meget.</p><p id="p8">Jeg har sgu altid klaret mig, fortæller Peter Rye Vadmand.</p><p id="p9"><br /><em style="bold">Alle blev til noget</em></p><p id="p10">Selv om de fleste nok vil rynke panden ved tanken om de mange lussinger, som man risikerede at få dengang, både i skolen og i hjemmet, så mener Peter Vadmand bestemt ikke, at det har skadet ham.</p><p id="p11">-Jeg har haft en god barndom. Jeg havde en sej mor, og bogen handler også om at klare sig. På trods af, at vi gik på Enghavevejens Skole, så blev vi alle sammen til noget. Jeg vil ikke sige på grund af, for det er på trods af, siger Peter Vadmand.</p><p id="p12">Selv blev han lærer.</p><p id="p13"><br /><em style="bold">Bedre end ventet</em></p><p id="p14">Han har altid været glad for at skrive og har skrevet revyer i en menneskealder, blandt andet til Tjæreby.</p><p id="p15">Han rejser meget med sin kone, og han underviser stadig i spansk på UNG Slagelse.</p><p id="p16">Selv om det er Peter Vadmands tredje bog, er det hans første erindringsbog, og han er meget tilfreds med resultatet.</p><p id="p17">-Den er faktisk blevet bedre, end jeg havde forventet.</p><p id="p18">Jeg har altid troet, at den ville blive god, men man kan jo ikke vide det, før læseren sidder med den i hånden, siger han.</p><p id="p19">Peter Rye Vadmand signerer sin bog » Drengene fra Vesterbro « på Drengerøvs aften den 31. maj hos Steenfeldt Bøger &amp; Papir.</p><p id="p20">-Det her er sgu en drenge røvsbog, så det skal jeg da, griner Peter Rye Vadmand. .</p><p id="p21">Øretæverne hang løst i luften. Det er noget, som jeg husker meget tydeligt.</p><p id="p22">Peter Vadmand, forfatter.</p><p id="p1">Efter 14 måneders ombygning genåbner kirkerummet. Her er kirkebænkene rykket ud, lyset strømmer ind, og rummet er nu en kombination af kirkerum, amfiscene og moderne koncertsal.</p><p id="p2">Bl. a. er kirken blevet udstyret med en hæve-sænke-scene og et trappemøbel, der både forbedrer udsynet for de siddende og lægger op til en mere uformel atmosfære.</p><p id="p3">-Kristen tro kan udtrykkes på mange måder, siger menighedsrådsformand Jens Andersen. Med det ombyggede kirkerum, hvor alt inventar er flytbart, får vi mulighed for at eksperimentere mere med gudstjenestens form, foruden optimale rammer for koncerter, teater og performance. Det glæder vi os til. Og vi vil gerne invitere folk på Vesterbro til at være med til at bestemme, hvordan vi skal være kirke i fremtiden.</p><p id="p4">Kirkens transformation er blevet til i samspil mellem billedhugger Margrete Sørensen og arkitekterne Frank Maali og Gemma Lalanda. Margrete Sørensen har udført oplevelsestavlen, kirkens nye alter, døbefont og talepult.</p><p id="p5">De vil være til stede 11. november kl. 11, hvor rummet genindvies af biskop Peter Skov-Jakobsen. Kirkens præster, Jette Steffensen og Viggo Julsgaard Jensen samt kor medvirker også.</p><p id="p6">Indvielsen efterfølges af en reception, hvor alle er velkomne.</p><p id="p7">Kunstprojektet er støttet af Statens Kunstfond. Augustinusfonden har doneret et mobilt spillebord til kirkens orgel.</p><p id="p8">Bodil.</p><p id="p1">I månedsvis har der været en heftig trafik mellem Vesterbro og Østerbro op til verdenspremieren på musicalen " Jordens Søjler" 12. oktober på Østre Gasværk Teater, der som det første teater nogensinde har sikret rettighederne til Ken Folletts internationale bestseller.</p><p id="p2">De mange og lange prøver har været anført af instruktøren Jacob Schjødt fra Vesterbro.</p><p id="p3">Flere af spillerne er også pendlere fra Vesterbro, bl. a.</p><p id="p4">Nicolai Jandorf, der har rollen som superskurken William.</p><p id="p5">Og to af hovedrolle-indehaverne, Maria Lucia og Laus Høybye. Dem vender vi tilbage til.</p><p id="p6"><br /><em style="bold">Solgte 25 mio. bøger</em></p><p id="p7">Siden Ken Folletts roman " Jordens Søjler" udkom i 1989, har den været en af de mest elskede og læste nogensinde.</p><p id="p8">Den er oversat til 30 sprog og solgt i 25 mio. eksemplarer.</p><p id="p9">Og Gasværk-teatret har som det første teater nogensinde sikret rettighederne til Folletts internationale bestseller.</p><p id="p10">Musicaltrioen Høg, Aagaard og Svanekier står bag den dramatiske bearbejdning af romanens 1.100 sider til en musical -en dramatisk fortælling om magtkampe og kærlighed ved et katedralbyggeri i 1100-tallets England.</p><p id="p11">Noget der lige passer ind i Østre Gasværks monumentale rum i i Astrid Lynge Ottosens scenografi og kostumedesign.</p><p id="p12">Musikken arrangeres af Nikolaj Busk fra Dreamers' Circus.</p><p id="p13"><br /><em style="bold">Efterstræbt sangfugl</em></p><p id="p14">En af musicalens store navne er sangerinden og musicalskuespilleren Maria Lucia, der efter " Jordens søjler" straks tager videre til " Chicago". Faktisk er 32-årige Maria Lucia nødt til at have en understudy på i den sidste periode af " Jordens søjler", når " Chicago" kalder på hende.</p><p id="p15">Sangfuglen blev landskendt, da hun i 2003 deltog i TV2-programmet " Popstars", hvor hun med sin krystalklare klang slog alle konkurrenter af pinden. Siden har hun skabt en karriere som musicalsanger, bl. a. med hovedroller i " Skønheden og udyret" på Det Ny Teater, " Aladdin" på Fredericia Teater -senere genopført på Operaen i København.</p><p id="p16">Samt i " West Side Story" på Gasværket.</p><p id="p17">I 2011 løb hun med Reumertprisen som årets sanger i " Wicked" på Det Ny Teater.</p><p id="p18">Hun har lagt sangstemme til en række prisbelønnede Disney-filmfigurer. Og i 2011 og 2014 hittede DR med en række landskoncerter med sange fra Disneys klassikere, fremført af DR's musikalske ensembler og Maria Lucia, Stig Rossen og Annette Heick.</p><p id="p19">I " Jordens Søjler" spiller hun overfor Laus Høybye, der er uddannet fra Skuespillerskolen i Odense i 2005. Han er vokset op i et musikalsk hjem med en komponerende far og var med i sin første film som 10-årig.</p><p id="p20">Da mikset af musik og teater altid har været en del af hans liv, har han altid sat pris på at have et ben i begge lejre, siger han. Han har spillet mange forskellige typer teater.</p><p id="p21">Men musicals er noget særligt for ham, fordi skuespil, tekst og musik går op i en højere enhed.</p><p id="p22">i " Jordens Søjler" spiller han den forelskede katedralbygger Jack, der ryger ud i en kærlighedshistorie med forhindringer.</p><p id="p23">Ifølge Høybye er Jack en spændende karakter, der udvikler sig fra en sky dreng til en mand med en stor skabertrang.</p><p id="p24">Da han finder sit kald og kærligheden, er han klar på et opgør med samfundsskel og normer.</p><p id="p25">Skabertrangen er hans grundsten. Og det kan Laus Høybye genkende, for med luppen på kreativitet vil han gerne selv gøre en forskel.</p><p id="p26">Derfor er han spændt på at spille en rolle, som så mange mennesker har et forhold til via bogen.</p><p id="p1">Det flyder med brugte kanyler, sølvpapir, små plastposer og vat, og her og der ligger en misbruger i dyb søvn.</p><p id="p2">Godmorgen til endnu en dag på rampen foran stofindtagelsescentret H17 på Slagterhusgade på Vesterbro i København, hvor byens junkier i rene og trygge omgivelser kan indtage deres stoffer.</p><p id="p3">Men mange andre end byens narkomaner finder vej til rampen.</p><p id="p4">Hver nat sover en lang række asylanter, afviste asylansøgere, udviste udlændinge, der er gået under jorden, udlændinge med ophold i andet EU-land og udlændinge på tålt ophold foran H17 for at være i nærheden af de stoffer, der er så mange af i området omkring Halmtorvet.</p><p id="p5">Nogle af dem bygger en slags midlertidige huler, andre ligger på et papstykke, der er sågar rejst et telt, og der er i hvert fald 30 udenlandske misbrugere uden for centret, da Berlingske kigger forbi fredag morgen.</p><p id="p6">Dertil kommer de mange, der hænger ud i hjørner og kroge eller på social-cafeen Dugnad lige i nærheden.</p><p id="p7">Fælles for dem er, at de åbenlyst fixer, ryger og pusher. En enkelt bliver aggressiv, da Berlingske stiller spørgmål, andre vil gerne svare.</p><p id="p8">Uden navn eller foto.</p><p id="p9">Andre igen bliver fjerne i blikket, når nålen først sidder fast i armen. Blandingen af rus, dårligt engelsk og endnu dårligere dansk gør det svært helt at hitte rede i deres historier.</p><p id="p10">Én har opholdstilladelse, men Vesterbro trækker mere i ham end Viborg. En anden har fået afslag på asyl. Det samme har en tredje.</p><p id="p11">Langt de fleste af dem er iranere.</p><p id="p12">»Jeg har boet sådan her i lang tid. Jeg sælger stoffer og tjener på det,« siger en af dem.</p><p id="p13"><br /><em style="bold">Baseballbat under disken</em></p><p id="p14">De er kilde til uro og konflikter. Uroen spreder sig fra Slagterhusgade til nabolaget, hvor der ligger efterladt fixegrej, lugter af pis, og hvor lokale butikker, restauranter osv. alle kan fortælle om større eller mindre problemer.</p><p id="p15">En ekspedient i en butik beretter sågar, hvordan han »altid har denne her« og finder et baseballbat frem fra under disken. Det har dog ikke været i brug endnu.</p><p id="p16">Forleden var der i Superbrugsen en håndfuld butikstyve på en enkelt dag. Alle udlændinge.</p><p id="p17">Typisk er der dog ikke så mange, oplyser brugsuddeler Claus Jensen.</p><p id="p18">»Vi oplever dem på daglig basis, smårapserier, utryghed, det er meget in your face her på Halmtorvet,« siger han: »Vi kan ikke gøre så meget ved det. Vi kan give dem en påmindelse om, at det må de ikke.</p><p id="p19">Men vi ved også godt, hvor dårligt de har det.« Udenlandske misbrugere er blevet så stort et problem, at Københavns Kommune nu sender »et nødråb fra gadeplan« til Udlændingestyrelsen, som områdechef Steen Bo Pedersen formulerer det.</p><p id="p20">»Vi kan ikke hjælpe udlændingene. De er ikke omfattet af dansk sociallovgivning. Vi må ikke hjælpe dem med afvænning eller en overnatning på et herberg. Vores tilbud er til vores egne stofmisbrugere. Vi har behov for, at styrelsen tager et ansvar og er til stede med gademedarbejdere.</p><p id="p21">Eventuelt ved at hyre Røde Kors, så de kan hjælpe de her mennesker med at komme videre,« siger han.</p><p id="p22">»Det er triste skæbner, men deres fremtid ligger ikke her på Vesterbro. De har hverken adgang til behandling eller overnatning.« Han vurderer, at politiet gør, hvad de kan, for at håndtere problemerne.</p><p id="p23">På Vesterbro må misbrugere som udgangspunkt gerne have stoffer til eget brug, og selv om politiet returnerer de udviste misbrugere til f. eks.</p><p id="p24">Udrejsecenter Kærshovedgård i Jylland, finder de alligevel tilbage til Vesterbro.</p><p id="p25">»Det er her, stofferne er, så det er her, de kommer, og det er her, de bliver,« lyder det fra centerchef i Center for Udsatte Voksne og Familier, Københavns Kommune, Lis Bjarnesen.</p><p id="p26"><br /><em style="bold">Brev fra Mia og Frank til Inger</em></p><p id="p27">Politisk har kommunen flere gange forsøgt at råbe udlændinge-og integrationsminister Inger Støjberg (V) op.</p><p id="p28">Senest med et brev for et par uger siden, hvori overborgmesteren og socialborgmesteren gentager, at »personer, der har fået afslag på asyl og personer uden lovligt ophold, giver trygheds-og renholdelsesproblemer på Vesterbro«. Socialborgmester Mia Nyegaard (R) er »ærgerlig over, at der endnu ikke er kommet medarbejdere fra Udlændingestyrelsen på Vesterbro«. I en undersøgelse sidste år kom kommunen og Røde Kors i kontakt med 74 udlændinge i stofmiljøet omkring Halmtorvet.</p><p id="p29">Op mod halvdelen af dem var enten afviste asylansøgere, udokumenterede migranter, eventuelt med opholdstilladelse i andet EUland, eller på tålt ophold.</p><p id="p30">Udlændingeordfører og medlem af borgerrepræsentationen Marcus Knuth (V) opfordrer til, at politiet er mere synligt i området.</p><p id="p31">»Vi har strammet reglerne for opholds-og meldepligt for udviste udlændinge. Bryder de reglerne, kan det ende med frihedsberøvelse,« siger han.</p><p id="p32">Det har ikke været muligt for Berlingske at få en kommentar fra Inger Støjberg, da hun har ferie.</p><p id="p33">ejs@berlingske.dk </p><p id="p1">VESTERBRO: I porten ved siden af Pizzaria Italiano hænger et guldskilt med teksten Høffner.</p><p id="p2">I huset inde i gården bliver vi taget imod af Finn og Johan Høffner. Far og søn.</p><p id="p3">For sådan er det på Vesterbro 9. Det er et familiefortagende, og sådan har det været de sidste 108 år, hvor familien har ejet adressen.</p><p id="p4">Bygningerne som ligger inde i gården bagved Pizzaria Italiano er fra 1700-tallet.</p><p id="p5">Her havde Finn Høffners oldefar en metalvarefabrik, der producerede haner og ventiler i bronze.</p><p id="p6">Men det var ikke kun en fabrik, hele familien Høffner boede også her. -Jeg kan huske, da jeg var dreng, der løb der 70 mand rundt herinde. De for rundt og slæbte frem og tilbage, når de producerede ting skulle flyttes, husker Finn Høffner.</p><p id="p7"><br /><em style="bold">Livet på Vesterbro</em></p><p id="p8">Mange år er levet her på Vesterbro 9, og mange minder er samlet sammen. Finn Høffner har boet på adressen hele sit liv med undtagelse af en periode på fire år.</p><p id="p9">-Jeg er født her, rent faktisk er jeg født oppe i det, der i dag er mit eget soveværelse. Så jeg har altid været her, griner Finn Høffner.</p><p id="p10">I 1907 købte Finn Høffners oldefar bygningen 1907. Huset ud mod gaden, det der i dag er Pizzaria Italiano, fungerede som værtshus.</p><p id="p11">Oldefaren rev bygningen ned og byggede i stedet en fireetagers bygning -den som i dag står på Vesterbro 9.</p><p id="p12">-Det var smart, fordi man havde produktionen her, hvor vi sidder, og det var meget praktisk at have privathus samme sted, hvor man drev sin virksomhed.</p><p id="p13">Derfor byggede han huset ud til vejen, fortæller Finn Høffner.</p><p id="p14">Da Finn Høffner var dreng boede han med sine forældre på 1. sal. Bedsteforældrene boede på 2. salen.</p><p id="p15"><br /><em style="bold">Leverpostejsfabrikken</em></p><p id="p16">I starten af 60' erne flyttede metalvarefabrikken ud af lokalerne på Vesterbro og rykkede til Vissenbjerg.</p><p id="p17">I lokalet, hvor Ugeavisen får en snak med Johan og Finn Høffner, har der været en lang række forskellige virksomheder.</p><p id="p18">Både inden og efter metalvarefabrikken.</p><p id="p19">En overgang var der blandt andet en leverpostejsfabrik i rummet.</p><p id="p20">-Vi har faktisk et problem med leverpostejsovnen den dag i dag, fortæller Finn Høffner og peger over på væggen.</p><p id="p21">-Der stod en leverpostejsovn op ad væggen der. Fedtet er trukket ind i væggen, og engang imellem slår det igennem og laver skjolder. Så får vi det renset og malet.</p><p id="p22">Efter leverpostejsfabrikken har der både været brændevinsbrænderi, ølfabrikation, tæpperenseri og en glarmester.</p><p id="p23">Og så selvfølgelig revisions-firmaet Høffner, der 28. januar kunne fejre 40 års jubilæum. I 1982 flyttede han selv med sin kone og børn ind i ejendommen.</p><p id="p24">I dag bor et par af hans børn også i lejligheder på Vesterbro 9.</p><p id="p25"><br /><em style="bold">Bliver i byen</em></p><p id="p26">Den spædestart på sin tilværelse som virksomhedsejer havde Finn Høffner på Mosegårdsvej.</p><p id="p27">-Der har altid været selvstændige i min familie, så det syntes jeg også, jeg ville, forklare Finn Høffner.</p><p id="p28">Ret hurtigt rykkede firmaet videre til Søndergade og efterfølgende til Vesterbro 9.</p><p id="p29">I dag arbejder han tæt sammen med sin næstældste søn Johan, der er medejer af firmaet.</p><p id="p30">En dag skal han selv overtage biksen og måske får han endda også privatadresse på Vesterbro 9.</p><p id="p31">-Jeg kunne da godt tænke mig på et eller andet tidspunkt at flytte tættere på byen.</p><p id="p32">I hvert fald så skal ejendommen være på vores hænder, vi er jo alle sammen knyttet til på forskellig vis, fortæller Johan Høffner.</p><p id="p33">Og Finn Høffner har da heller ikke planer om luftforandring foreløbig.</p><p id="p34">-Nej, jeg har et dejligt hjem lige midt i byen. Så jeg skal ikke nogen som helst steder hen.</p><p id="p2">Julen har lukket den integrerede institution i Absalonsgade på Vesterbro. Børnene har julefri. De holder den sammen med forældrene. Ligesom de til hverdag bliver hentet tidligt af far eller mor. »Vi lukker klokken halv seks og vi står aldrig med uafhentede børn tilbage. Den slags må høre fortiden til, for jeg har aldrig oplevet det«, siger Helle Christensen, der arbejder som pædagogmedhjælper i institutionen. Til daglig ser hun en forældregruppe, der stiller høje krav til podernes trivsel, men som også selv smøger ærmerne op, når tankerne skal føres ud i livet.</p><p id="p3">»Forældrene er meget engagerede. Både når der skal tages overordnede beslutninger og i det daglige. Mange hænger ud en halv times tid og småsnakker, mens de giver børnene tøj på«, fortæller Helle Christensen. Når forældrerådet holder møde er det ikke narkomaner og efterladte sprøjter, der er på dagsordenen, men sund mad og forældrehjælp til at gøre de fysiske rammer bedre. Klavs Bo Christensen bor i Lille Colbjørsensgade, der blev byfornyet som en af de allerførste på Vesterbro. Gaden, hvor der før havde stået pushere, blev helt lukket af tunge porte. »Det var meget sjovt at observere, at gaden pludselig var fuld af unger, da vi vendte tilbage fra genhusningen efter byfornyelsen. Jeg spekulerede på, hvor de havde været før«, husker Klavs Bo Jørgensen, der er fotograf og i halvandet år har brugt sin fritid på at fotografere Vesterbro. I Helgolandsgade tæt ved hovedbanegården er en lille andelsboligforening endnu ikke blevet byfornyet, så her er gården stadig trist og mørk. »Vi taler meget om at lave en terrasse, mens vi venter på byfornyelsen. Så vi kan komme lidt ud«, siger formanden Johnni Balslev, der har boet på Vesterbro i tyve år og er glad for udviklingen. »Vesterbro rykker i disse år. Det har udviklet sig til et meget dynamisk og afvekslende kvarter. Med mange børnefamilier, nye spændene butikker og et sted, hvor folk fra hele verden bor og mødes«, siger han.<br /><em style="bold">IDRÆTSFABRIK</em><br />
 Det mærkes også på Idrætsfabrikken i Valdemarsgade, hvor rulleskøjter og en håndfuld orange kegler redder eftermiddagen for en flok hujende unger, der suser gennem forhindringsbanen i den oplyste idrætshal. Fabrikken tilbyder fritidsaktiviteter til bydelens borgere - også den del, der af sociale og kulturelle grunde ikke opsøger de etablerede foreninger. Her får brugerne en nøgle og en kode og kan så selv lukke sig ind og bruge lokalerne til sport, biograf, café eller bare værested. Idrætsfabrikkens bestyrelsesformand Peter Gorm har siden 1970'erne arbejdet med foreningsliv i brokvarteret, der altid har kigget langt efter idrætsfaciliteter. »Når man sammenlægger små lejelejligheder til store andels- og ejerlejligheder, får man nogle andre mennesker ind. Typisk familier, og i overraskende stor grad børnefamilier«, siger Peter Gorm, der med succes har stablet en idrætslegestue for helt små børn på benene. »Holdene er booket fuldstændigt op«, fortæller Peter Gorm, der også har spottet andre ændringer. »De nye beboere opfatter idræt som en købeaktivitet, hvor de kommer, dyrker deres idræt selv og går igen, mens det for os også handler om ansvar, fællesskab og forening. Men forhåbentlig bliver det et fredeligt møde mellem det nye og det gamle, og ikke en damptromle, der kører den ene over«, siger han og fortsætter: »Hvis de stærke er klar til at rumme de svage - f.eks. betale lidt mere i kontingent for at andre kan bruge stedet billigere, kan de blive til stor gavn for Vesterbro«.<br /><a href="mailto:tanja.parker@pol.dk">tanja.parker@pol.dk</a><a href="mailto:per.borregaard@pol.dk">per.borregaard@pol.dk</a></p><p id="p2">Danmark har accepteret et fixerum, hvor narkomanerne uden indblanding kan sprøjte sig med stoffer. Det ligger under åben himmel på Maria Kirkeplads og op og ned ad Istedgade. »Derfor er al den snak om at acceptere et fixerum som forsøg nonsens. Som samfund har vi accepteret, at narkomanerne fixer sig, men vi nægter at give dem værdige og hygiejnisk forsvarlige forhold, og derfor er de tvunget til at sprøjte sig i baggårde, opgange og sandkasser. Det er ynkeligt«. Peter Kastholm, borger på Vesterbro og socialdemokratisk kandidat til Borgerrepræsentationen i København, forsøger at sparke diskussionen om narkomanernes forhold på Vesterbro frem til handling, da han i ly af valgkampen har slæbt de tunge socialdemokrater med på rundtur i bydelen.</p><p id="p3">Overborgmester Jens Kramer Mikkelsen (S) har tidligere i et brev til regeringen bedt sundhedsminister Arne Rolighed acceptere et forsøg med fixerum, hvor narkomanerne på Vesterbro i fred for nysgerrige blikke, regn og slud kan betjene sig af rent værktøj og i øvrigt være i kontakt med sundhedspersonale. Et Domus Narko på Vesterbro.<br /><em style="bold">BILLIGT OG EFFEKTIVT</em><br />
 Rolighed har i modsætning til sin forgænger Carsten Koch (S) vist tegn på bevægelighed - ikke bare den fysiske, som han demonstrerer op og ned ad trapperne på Maria Kirkeplads, hvor han og følget besøger en af bydelens gamle og solide beboere, Hans Fangel. »I dag har vi fået nogenlunde ordnede forhold på kirkepladsen, så vi kan komme hjem fra arbejde uden at vade i tis og sprøjter. Nu står narkomanerne bag et hegn, men vi vil ikke være med til at skubbe dem ud. Vi forlanger værdige forhold - det her er ydmygende«, siger han og kaster et blik ud fra fjerdesalens byfornyede vinduer til den forfrosne og kuldskære flok af misbrugere, som klumper sig bag de nye hegn. Arne Rolighed er en levende og interesseret gæst, men han er ikke meget for at give et endeligt tilsagn om regeringsstøtte til et Danmarks første fixerum. Og han undlader da ikke at gribe husherrens skål med piber og påpege, at der dør langt flere danskere af røg end af narkomisbrug. »Et fixerum kan sagtens komme i betragtning, men det må ikke stå alene. Det handler i lige så høj grad om at række misbrugerne en varm hånd og sørge for, at de får bare en smule bedre livskvalitet. Kun på den måde kan vi få dem i behandling«, siger han og henviser til, at regeringen sammen med Københavns Kommune har afsat adskillige millioner til en indsats over for narkomanerne. Men på disse penge står ikke et decideret fixerum. Samtidig sparker han bolden hen til den ekspertgruppe, som i løbet af et par måneder skal komme med en anbefaling til regeringen - blandt andet for eller imod fixerum. »Det bliver en anbefaling for. Danmark får sit fixerum, for tiden er inde nu. Erfaringerne fra udlandet peger på, at det er en billig og effektiv foranstaltning«, siger Preben Brandt, der ud over at lede Projekt Udenfor på Vesterbro sidder i selv samme ekspertgruppe. For overborgmesteren handler et fixerum om at komme narkomanerne i møde med et værdigt tilbud om ro, renlighed og regelmæssighed, men han er også overborgmester for de mange bysbørn, som er flyttet ind i Vesterbros mange nye og moderniserede lejligheder. »Vesterbro har altid haft god plads til mennesker - også de, som ikke lige passer ind i den almindelige standard. Sådan skal det fortsat være, og nu handler det om at sikre narkomanerne ordentlige forhold«, siger han og kaster et begejstret blik på det nye byggeri bag Maria Kirkeplads: »Her lå slagsmålet ved sidste kommunalvalg, hvor en del gerne ville bevare de gamle Saga-biografer og droppe de nye boliger. Jeg håber, de fortsat besøger området - jeg fortryder i hvert fald ikke«, siger han.<br /><a href="mailto:hanne.fall.nielsen@pol.dk">hanne.fall.nielsen@pol.dk</a></p><p id="p1">Der er mange penge at hente, hvis man kan lave et godt logo til Vesterbro Lokaludvalg. Og det skal vel og mærke et logo, der favner alle de elementer, der er kendetegnende for Vesterbro. </p><p id="p2">- Vesterbro Lokaludvalg har brug for et logo, der siger Vesterbro, ved første øjekast, men også fortæller historien og peger på bydelens fremtid, siger Niels Vestergaard, der er formand udvalget.</p><p id="p3">Især vil der i bedømmelsen af logoet blive lagt vægt på, at bydelens stærke identitet og særkender med mange forskellige typer af mennesker og erhverv kommer til udtryk.</p><p id="p4">- Vesterbro har også en social slagside og rummer mennesker, der ikke finder plads i andre bydele, og som mildt sagt ikke lever et menneskeværdigt liv. </p><p id="p5">Derfor har Vesterbro også mange græsrædder og ild-sjæle, der arbejder for at gøre levevilkårene bedre for de svageste, og bydelen grønnere til gavn for alle, minder Niels Vestergaard om og tilføjer, at bydelen også har mange besøgende, der kommer for at mærke storbyens puls og opleve den rytmiske musik, der udfolder sig på en række af kvarterets spillesteder, og som konkurrence-deltagerne kan lade sig inspirere af.</p><p id="p6"><br /><em style="bold">Kend dit lokaludvalg</em></p><p id="p7">Vesterbro Lokaludvalg har eksisteret siden juni 2007, og fungerer som bindeled mellem Københavns Borgerrepræsentation og vesterbroerne. Udvalget skal bl.a. høres i sager, der vedrører bydelen, ligesom det råder over en pulje penge til brug for lokale projekter og arrangementer. Men det kniber med at få udbredt kendskabet til lokaludvalget, og det er årsagen til, man udskriver en konkurrence i stedet for bare at bestille et logo hos en grafisk designer.</p><p id="p8">- Folk har generelt svært ved at finde ud af, om det hedder Vesterbro Lokalråd, bydelsråd eller lokaludvalg. Og det kan man ikke fortænke folk i, siger udvalgssekretær Rikke Wesch med henvisning til tidligere tider, hvor Vesterbro havde bydelsråd og lokalråd. - Med logo-konkurrencen håber vi at få eksponeret lokaludvalget, siger hun og understreger, at logoforslagene skal være af en sådan art, at de både kan bruges som brevhoved og kan blæses op i stor størrelse.</p><p id="p9"><br /><em style="bold">Sidste frist</em></p><p id="p10">Sidste frist for indsendelse af logo-forslag er 2. juni kl. 12. Herefter vil forretningsudvalget taget stilling til de indkomne forslag, og indstille op til tre af forslagene til Lokaludvalget, der vælger vinderforslaget den 19. juni. Allerede dagen efter, den 20. juni, skal vinderen og vinderforslaget præsenteres. Det sker i forbindelse med, at lokaludvalget fejrer sin et års fødselsdag. Såfremt der ikke kan findes en oplagt vinder blandt forslagene, annulleres konkurrencen. Præmiesummen vil i så fald ikke blive udbetalt.</p><p id="p11">Logoforslag kan aflevere hos Vesterbro Lokaludvalg, Valdemarsgade 4 eller mailes til adressen: vesterbrolokaludvalgofk.kk.dk</p><p id="p1">AARHUS: Et af byens kendte og lidt slidte hjørner står til helt at skulle skifte karakter.</p><p id="p2">Der er store planer for hjørnet af Vesterbrogade og Hjortensgade ved Vesterbro Torv, hvor blandet andet værtshuset Hjorten i dag langer øl over bardisken.</p><p id="p3">Her har ejeren, Ib Krogh Hougaard, sammen med arkitektfirmaet Årstiderne præsenteret kommunen for et projekt, der indebærer nedrivning af ikke bare hjørnebygningen Vesterbrogade 2 fra 1890, men også af dets to bagbygninger, der i dag ligger med frit indkig op ad Hjortensgade og ikke ligefrem forskønner bybilledet.</p><p id="p4">I stedet er det tanken at opføre et kompleks med fire ejendomme hele vejen rundt om hjørnet.</p><p id="p5"><br /><em style="bold">Hjorten og Vesterbro Torv</em></p><p id="p6">Bygningen på hjørnet af Vesterbrogade og Hjortensgade, der nu måske må vige pladsen for en ny hjørnebygning, stammer fra 1890, hvor den blev opført til kolonialhandel. Ejendommen er registreret med bevaringsværdien 5, hvilket betyder, at den ikke er bevaringsværdig.</p><p id="p7">Værtshuset Hjorten har ligget i ejendommen siden 1977.</p><p id="p8">Vesterbro Torv, som bygningen er med til at afgrænse, opstod i 1847 som markedsplads for kreaturhandel. Det lå dengang lidt uden for byen og blev måske derfor valgt som centrum for handlen med køer, grise og får.</p><p id="p9">I folkemunde hed torvet først Kvægtorvet, siden Grisetorvet. I 1885 fik det sit nuværende navn, Vesterbro Torv.</p><p id="p10">Efterhånden som byen voksede omkring den ildelugtende markedsplads, blev det nødvendigt at flytte den. Det skete i 1907, hvor handlen med kreaturer blev flyttet ned til det nye slagtehus, der var bygget ved Jægergårdsgade på Sydhavnen.</p><p id="p11">Siden er der gennem årene gjort adskillige forsøg på at gøre Vesterbro Torv til et attraktivt byrum at opholde sig i. Det er aldrig rigtigt lykkedes, måske især fordi, at torvet med hele otte tilstødende gader er noget af et trafikalt knudepunkt.</p><p id="p12">Kilde: AarhusWiki.</p><p id="p13"><br /><em style="bold">Rødt, sort og sandfarvet</em></p><p id="p14">På selve hjørnet, hvor Hjorten i dag har adresse i en tre og en halv etage høj bygning, er det planen at bygge en rødstensejendom i seks etager, der anderledes tydeligt markerer hjørnet - og Vesterbro Torv. Øverste etage bliver som en tilbagetrukket penthouse.</p><p id="p15">Omkring den nye hjørneejendom kommer der på Vesterbrogade en mindre bygning i sorte sten, med en tilbagetrukket 4. sal og med tagterrasse på 5. sal.</p><p id="p16">Op ad Hjortensgade kommer der to bygninger - begge i fem etager og med tagterrasser. Den første med sandfarvede sten, den anden holdt i sort.</p><p id="p17"><br /><em style="bold">30 boliger</em></p><p id="p18">I kompleksets stueplan er der mulighed for, at Hjorten kan blive genhuset. I hvert fald opererer planen med, at der skal være café eller værtshus på selve hjørnet. Derudover er der planlagt to butikslokaler - et i Vesterbrogade og et i Hjortensgade.</p><p id="p19">Derudover kommer de fire bygninger til at indeholde i alt omkring 30 lejligheder - to og tre værelses og på toppen af hjørnet en enkelt fire værelses lejlighed.</p><p id="p20">Ansøgningen om nedrivningen og efterfølgende nybyggeri er for tiden under behandling i kommunens afdeling for Byggeri.</p><p id="p21"><br /><em style="bold">Gyldent skær over torvet</em></p><p id="p22">I forvejen er der fornyelse i gang andre steder omkring Vesterbro Torv. Omkring hjørnet ved SuperBrugsen er Jørn Tækker i gang med at opføre sit såkaldte guldhus, der udover at rumme cirka 30 boliger kommer til at binde Brugs-hjørnet sammen med et markant udtryk.</p><p id="p23">På hjørnet af Vesterbro Torv og Vesterport, hvor der tidligere lå en lav posthusbygning, byggede Høgh &amp; Rousing for et par år siden en boligejendom, der også kaster et gyldent skær over Vesterbro Torv med sine vinduesrammer og altaner af aluminium, der er behandlet så det glimter af guld.</p><p id="p24">Derudover skiller huset sig ud ved at være beklædt med teglskaller, og har også ad den vej givet givet Vesterbro Torv et strejf af det overraskende og anderledes.</p><block><p>Indenrigs- og sundhedsministeren udtaler i en pressemeddelse: </p></block><p id="p1">Efter byfornyelsen kom cafeerne og de små butikker med sjove dimser og indretningsfif til de nyrenoverede lejligheder.  Og efter den tiltrængte ansigtsløftning til boligmassen er turen nu efter alt at dømme kommet til beboerne.
I løbet af de seneste seks-ni måneder er mindst tre nye modeforretninger skudt op inden for en radius af 100 meter fra Istedgade/Oehlenschlægergade-krydset.  To af dem er oven i købet åbnet sammen dag i oktober sidste år.
"Jeg ledte efter lokaler til min butik, og jeg vidste, at jeg ville have lokaler enten i Elmegade på Nørrebro, i Indre By eller på Vesterbro.
Det blev på Vesterbro, fordi jeg havde råd til de her lokaler", forklarer Maria Pajusalo, designer og indehaver af Mania på Oehlenschlæger-gade.</p><p id="p2"><br /><em style="bold">Økonomisk råderum</em><br /> Netop den økonomiske overkommelighed er ifølge designer Anders Bundgaard ikke uvæsentligt for, at lige netop Vesterbro er stedet, hvor de unge designere vælger at prøve deres drømme af.
"Det handler om mursten, ganske enkelt.  De unge designere har simpelt hen ikke råd til huslejerne i Indre By, og derfor søger de ud på broerne," forklarer han.
Selv om det i første omgang var huslejen, der afgjorde, hvor Maria Pajusalo valgte at åbne sin butik, er hun i dag glad for, at det netop blev Vesterbro.
"Det går godt.  Så godt, at jeg nu er blevet nødt til at lægge nogle ting ud på systue ude i byen.  Og jeg tror faktisk også, at det går bedre, end det ville gøre, hvis jeg havde valgt at lægge min butik på f.eks.
Nørrebro", lyder det glad.
Sammen melding lyder lidt længere oppe ad gaden, hvor Jeanette K.
Pedersen og Hanne Zachariassen har åbnet butikken Asfalt.
"Tidligere var det i Elmegade på Nørrebro, det skete, men nu er det Istedgade, der rykker.  En af vores veninder havde set, at der var et skilt i vinduet om et lokale til leje, og så sad vi midt i eksamenstiden og skulle tage stilling til, om vi ville
åbne butik".
Hos Asfalt satser man, som navnet røber, på tøj inspireret af street fashion, og her er der også kunder i butikken.
"Vi havde rigtigt travlt, lige da vi åbnede.  Specielt op til nytår, hvor folk kom herind for at få deres nytårskjole syet.  Vi satser på at lave det, som man også kan se andre steder, men alligevel lidt anderledes.
Det må gerne være lidt pjanket", forklarer Jeanette K. Pedersen.
<br /><em style="bold">Højt til loftet</em><br /> Efter en kort tur igennem Istedgade er Anders Bundgaard ikke i tvivl om, at der er god grobund for de små designbutikker på Vesterbro.
"Det er en anden slags mennesker der er på gaden her, end f.eks. på Østerbro.  Du ser nogle typer her, som du ikke ser andre steder.
Jeg tror på mange måder, at det er stemningen herude det at der stadig er pornobutikkerne, og den slags giver et mere råt og ærligt præg.  Jeg fornemmer, at der er mere plads til forskellighed herude, og det betyder meget.  Det er jo ganske enkelt ikke
fedt at gå på gaden i et anderledes outfit og så blive truet med bank", forklarer han, mens øjnene noterer sig alt lige ned til cafégæsternes sko.
"Vi ser de nye designere komme frem, fordi den etablerede produktion efterhånden har løftet sig så meget, at der kommer lys ind til underskoven.  Og det giver vækstmuligheder for de nye og unge designere.
Der er hverken økonomisk eller mentalt råderum til, at de kan slå sig ned i de etablerede dele af f.eks. Indre By, men herude er der billigere huslejer og lidt højere til loftet blandt folk.  Og det er derfor, vi ser de unge designere slå sig ned
herude".
<br /><em style="bold">Flere på vej</em><br /> Kunderne i Mania er i aldersgruppen 20-50 år, men også en enkelt stamkunde på 64 år er der plads til.
Og det er ikke kun vesterbroere, der handler hos Mania.
"De enkelte tøjbutikker, der var herude før, levede på, at folk ikke lige gad tage ind i Indre By for at købe tøj.  Nu kan man se, at folk decideret kommer herud for at købe deres tøj", siger Maria Pujusalo.
Og der er intet, der tyder på, at den udvikling vender lige foreløbig.
Hos Asfalt mener Jeanette K. Pedersen, at de nye forretninger betyder flere kunder, og der er noget, der tyder på, at både Asfalt og Mania godt kan kridte skoene.
"Jeg ved, at flere har lagt billet ind på at lave forretning herude.  Så vi bliver flere, lyder det med et bredt kampberedt smil fra Maria Pajusalo.
<em style="bold"><em style="bold"></em><br /><br />Trend på Vesterbro</em><br /> Asfalt<br /> Istedgade 83<br /> Bag butikken Asfalt står Hanne Zachariassen (26 år) og Jeanette K.
Pedersen (25 år).
Begge er uddannet fra Hellerup Tekstilseminarium.
Hanne Zachariassen står bag mærket Hz design og Jeanette K. Pedersen bag mærket Urban V.
<br /> Mania<br /> Oehlenschlægergade 52<br /> Indehaver er Maria Pajusalo (26 år), der er uddannet fra Københavns Designskole i Gothersgade.  I butikken kan man købe hendes egne designs og desuden tøj, som Maria henter hjem fra Paris ca. en gang om måneden.
<br /></p><p id="p1">VESTERBRO: Mette Berrig bor på Thorsgade. Hun har længe været træt af manglen på parkeringspladser, ulovlige parkeringer og ignorering af ensretninger.</p><p id="p2">Byrådets planer om at droppe gæstekort på Vesterbro har fået hende til at hjælpe til med en underskriftindsamling, som blev foreslået af nogle af kvarterets øvrige beboere.</p><p id="p3">-Det ser ud til, at beboerne på Vesterbro mister muligheden for at købe gæstekort til parkering, hvilket mange er rigtig kede af. Derfor har jeg sammen med andre beboere i området undersøgt, om det er et generelt ønske i kvarteret at bevare gæstekortene.</p><p id="p4">Det er det i den grad, siger Mette Berrig.</p><p id="p5"><br /><em style="bold">Ganle forældre</em></p><p id="p6">Hun har gamle forældre, der har brug for et gæstekort, når de er på besøg.</p><p id="p7">-De skal ikke parkere langt væk og gå. Jeg ville være rigtig ked af, hvis jeg ikke kan tilbyde mine gæster et p-kort i det tidsrum, de besøger mig.</p><p id="p8">Det var samme melding, vi fik hos stort set alle i kvarteret, da vi samlede underskrifter, siger Mette Berrig.</p><p id="p9">Hun har ikke selv bil, men vil alligevel være ked af, hvis hun i fremtiden ikke kan tilbyde sine gæster et p-kort.</p><p id="p10">-Det er paradoksalt, at jeg som cyklist uden bil vil kæmpe for at bevare gæstekortene, men i min hverdag betyder det faktisk ret meget, da jeg driver erhverv på min adresse. Jeg synes, det er ganske rimeligt, at alle erhverv i gaden har adgang til et gæstekort.</p><p id="p11">Det var samme melding, jeg fik af stort set alle i kvarteret i forhold til private gæstekort. Især dem, der ikke selv har bil, men får besøg af forældre, børn og børnebørn i bil, forstår slet ikke kommunens beslutning om at fjerne gæstekortene, siger Mette Berrig.</p><p id="p12"><br /><em style="bold">Mange parkerer ulovligt</em></p><p id="p13">Af alle dem, hun har mødt under underskriftsindsamlingen, har kun én sagt nej til at skrive under.</p><p id="p14">-Det tager jeg som et tegn på, at behovet hos beboerne i kvarteret er endnu større, end det lykkedes os at vise med de lidt over 100 underskrifter, som vi samlede på en enkelt eftermiddag, siger Mette Berrig.</p><p id="p15">I underskriftsindsamlingen opfordrer flere end 100 af kvarterets beboere til, at det skal kræve p-kort døgnet rundt at holde i kvarteret, at kun beboere i området har tilladelse til at parkere, at alle beboere har tilladelse til at købe et parkeringskort og et gæstekort pr. bolig, at p-licenser til personer, der ikke bor i kvarteret, inddrages, samt at der maksimum udstedes et pkort og et gæstekort til hvert erhverv i kvarteret.</p><p id="p16">-De nævnte krav understreger, at udfordringen med parkering i kvarteret er mangefacetteret. Derfor er der også mange hensyn at tage. Som det er nu, er der timeparkering i kvarteret i dagtimerne.</p><p id="p17">Ved at kigge på bilisternes adfærd er det tydeligt, at mange parkerer i de gader, der ligger tæt på centrum, og går ind til centrum for at handle. Det er forståeligt, men betyder, at det ofte er særdeles svært for beboere i kvarteret at finde en p-plads, når de kommer hjem fra arbejde. Derfor parkerer mange beboere på Vesterbro ulovligt på fortove og foran porte. Jeg accepterer, at der laves ensretninger, men udsigten til at gæstekort ophører, blev dråben, der tyngede så meget på pedalen med utilfredshed, at jeg ikke stiltiende kan acceptere det, siger Mette Berrig.</p><p id="p1">De syv folkeskoler på Vesterbro i København vil i fælleskab søge at standse flugten fra bydelen af især socialt stærke familier med børn. I de sidste syv år er skolernes elevtal faldet med 300 børn, svarende til en afvandring af 440 danske elever og en tilgang af 140 fremmedsprogede. De vil bl.a. gøre positiv reklame for Vesterbroskolerne og sikre dem som folkeskoler med et højt uddannelsesmæssigt, kulturelt og sprogligt niveau, hvor »de dansksprogede elever får en undervisning, der sikrer dem kvalifikation på niveau med eleverne i resten af landets folkeskoler,« som der står i de syv skolers fælles målsætning. Blandt forslagene er at etablere en statslig forskningsskole i undervisning af flersprogede i distriktet.</p><p id="p2">Kun 37,9 procent af de børn, der bor på Vesterbro, er fremmedsprogede, men de udgør 54,6 procent af skolernes elevtal. Af de 1.213 danske børn, der bor i distriktet, går de 559 i skoler uden for distriktet - i privatskole eller bliver undervist hjemme. Desuden flytter utroligt mange børnefamilier fra bydelen, inden børnene kommer i skolealderen. Mange af de børn, der kommer i børnehaveklassen og 1. klasse, har alt for ringe sproglig og begrebsmæssig parathed - det gælder også de danske børn.<br /><em style="bold">De stærke flytter</em><br />
 »Den stigende arbejdsløshed, dårlige boliger, manglende byfornyelse, manglende trafiksanering, kriminalitet og mange misbrugere af forskellig art har medført, at Vesterbro er kommet ind i en ond spiral. Vi oplever, at de socialt stærke familier i stigende grad fraflytter bydelen, at flere og flere mennesker lever af overførselsindkomster og sort arbejde, og at mange menneskers identitet hægtes på andre områder end arbejdslivet,« siger de syv skoler bag »Vesterbro-initiativet.« Skolerne vil nu mobilisere politikerne, kulturinstitutionerne, de kommunale institutioner og alle borgere med indflydelse og ressourcer til at stoppe den onde spiral. »Der er en lang række forslag til at nå dette mål, som vi skal drøfte på et møde med bl.a. skoleborgmester Tom Ahlberg (SF) i næste uge. Derefter vil vi ude på skolerne drøfte, hvor skolerne kan samarbejde, og hvad vi kan gøre hver især,« siger Vivian Christensen, skoleinspektør på Gasværksvejens Skole, hvor de fremmedsprogede elever pr. 1. januar i år udgjorde 89 pct. af elevtallet.</p><p id="p1">Af Louise Wilhelmsen</p><p id="p2">Afdelingsingeniør i Århus Kommunes afdeling for veje og trafik, Anton Iversen, siger, at byrådet ikke har taget endelig stilling til planerne, men at der formentlig kommer til at ske noget på torvet. - Der er taget initiativer omkring Vesterbro Torv, og de skulle gerne gøre torvet en smule mere fredeligt. Ensretningen vil lægge en dæmper på trafikken, og den vil give busserne bedre vilkår. Mere fred og ro vil også give muligheder for at udnytte torvet på en anden måde. Men hvis parkeringspladsen bliver fjernet for at give plads til noget rekreativt, må vi finde parkering andre steder, siger Anton Iversen.Beboer i området Charlotte H. Knudsen håber, at planerne bliver til noget.- Her er meget forurenet, luften er tyk af bilos, så det vil være dejligt med færre biler. Hvis parkeringspladsen midt på torvet bliver fjernet og vi får et sted, vi kan bruge til noget, vil det være dejligt. Jeg kommer kun på torvet for at handle, men det kunne være hyggeligt, hvis der kommer et sted, hvor vi kan hygge os med vores børn. Jeg byder mig ikke om at cykle på torvet med mine børn, for trafikken er temmelig heftig, siger hun.Århus Byråd skal dog først tage endelig beslutning til planerne på Vesterbro Torv, som er en af mange om trafikken i Århus midtby.</p><p><a target="_blank" href="http://woview.infomedia.dk/?url=http://stiften.dk/apps/pbcs.dll/article%3FAID=/20070711/STIFTEN/107111019/&amp;OpointData=235c54865cd3ca14bcae6bf248d5824eJmlkX3NpdGU9MzQyJmlkX2FydGljbGU9MjY5NjU0JmlkX3VzZXI9Mjg0MCZpZF9hcHBsaWNhdGlvbj0xMDAwMDA4Jmxhbmc9ZGE=">Klik her for at åbne originalartiklen på Stiften.dk</a></p><p id="p1">Med grønne og gule spånplader for vinduerne og med gedigne hængelåse på portene ud med Gasværksvej står Skomagerstiftelsens gamle hjørneejendom og kigger ud over Vesterbro. Forsømt, forfalden og beskidt står den som et monument over byfornyelsen af hovedstadens værste slum og de stridigheder, der trækker den i langdrag. Fem-seks milliarder kr. eller i gennemsnit knap 1,5 millioner pr. lejlighed vil staten og Københavns Kommune poste i 22 nedslidte boligkarreer over ti år. En mindre del af lejlighederne skal der dog slet ikke gøres noget ved. Fornyelsen af Vesterbro er vanvittig kostbar. Det er politikere og byplanlæggere enige om. Det er især installation af bad og toilet, der koster dyrt. Direktør i Byfornyelsesselskabet København, Niels Andersen, mener ikke, at det giver nogen mening at sammenligne Vesterbros byfornyelse med byggeri af almennyttige boliger til 10.000 kr. pr. kvm. på en bar mark.</p><p id="p2">»Det er jo ikke ombygningsudgifter det hele. Der er også udgifter med at lave friareler. Man skal købe husene. Nogle skal rives ned, man skal tage sig pænt af de mennesker, der bor der i forvejen,« siger han.<br /><em style="bold">Sociale hensyn</em><br />
 Fra starten har det ligget klart, at der i udstrakt grad skal tages sociale hensyn, og at byfornyelsen skal være »bevarende« - ikke mindst fordi sporene fra totalrenoveringen på Nørrebro skræmmer. Politikerne på Københavns Rådhus ønsker for alt i verden at undgå de protester og sammenstød som dem, der i foråret 1980 kulminerede omkring byggelegepladsen »Byggeren.« Derfor er der på Vesterbro udviklet et omfattende beboerdemokrati i tilknytning til byfornyelsen. Her er et byfornyelsecenter, hvor beboerne dagligt kan komme ind fra gaden, beboermøder, flere høringsfaser, orienteringsmøder og bunker af papirer med projektforslag, ændringsforslag og handlingsplaner ind af brevsprækkerne og frem og tilbage fra kommunen. Skomagerstiftelsens gamle bygning, som Københanvs Kommune i første omgang ville rive ned, men som vesterbroerne ønsker at bevare, er nu blevet fredet, og den kommer ifølge Niels Andersen til at koste omkring 22 mill. kr. at renovere. Ca. 21.000 kr. pr kvadratmeter. Formand for Borgerrepræsentationens byfornyelsesudvalg, Ole Hentzen (K), mener, at det er socialdemokraterne og SF'erne på rådhuset, som er for eftergivende overfor beboernes ønsker. »Man skyder tusindvis af kroner i det værste møj, som hellere skulle have været revet ned,« siger han.<br /><em style="bold">Eriksgade</em><br />
 Skråt over for den tidligere skomagerstiftelse ligger Eriksgade. Her ønskede Socialdemokratiet efter indstilling fra byfornyelsesselskabet at rive hele den ene side ned. Men beboerne protesterede, og Socialdemokraterne ændrede holdning og vil nu bevare hele gaden. Ejendommene, som hovedsageligt ejes af kommunen, er så forslummede, at der skal ofres over 12.000 kr. pr kvm. Niels Andersen bifalder i dag beslutningen om at bevare hele Eriksgade. »Det er et spørgsmål om, hvordan vi sikrer, at folk føler sig ordentligt behandlet, og som generelt tryghedsskabende var det måske en meget god ide at bevare nordsiden af Eriksgade. Man kan ikke gøre alting op i penge,« siger Niels Andersen. Mads Rue, som er leder af Vesterbro Byfornyelsescenter, som skal rådgive beboerne, siger, at beboerdemokratiet i dag styres af en lille gruppe på 20- 30 aktivister. »De har organisatorisk fordelt sig over hele bydelsen, så de kan komme med deres indsigelser i alle karreerne. Eriksgade blev et resultat af en af aktivisternes sejre,« siger han. Dertil kommer, at en tredjedel af de 6000 i byfornyelsesområdet hvert år flytter væk fra området. »Den store udskiftning er et stort problem. Vi skal starte forfra hver gang, fordi de nye beboere ikke har nogen forkendskab,« siger Mads Rue.</p><p id="p1">I 1100-tallet anlagde biskop Absalon en vold uden for byen, som blev gennemskåret af veje, der førte ud på Sjælland.</p><p id="p2">Vestpå førte vejene mod Valby Bakke, kaldet Solbjerg.</p><p id="p3">Uden for fæstningsvolden løb Skt. Jørgens Bæk, som krydsede byens vestre vej, før den løb ud i Øresund.</p><p id="p4">'Senere opdæmmedes Skt.</p><p id="p5">Jørgens Bæk og begyndelsen blev lagt til Skt. Jørgens Sø, Peblingesøen og Sortedam.</p><p id="p6">Før 1700-tallet havde man meget upræcise kort, og kendskabet til Vesterbros topografiske forhold er lille.</p><p id="p7">Vejen til Valby ændrede ofte sit løb, og folk havde let ved at forveksle Skt. Jørgens Sø med Peblingesøen eller Sortedam.</p><p id="p8"><br /><em style="bold">Troværdige atlas</em></p><p id="p9">De ældste mere troværdige gengivelser af København er fra 1587 og blev i 1588 i Köln trykt i Braun og Hogenbergs store atlas.</p><p id="p10">På det ene af kobberstikkene ses København fra landsiden, et fugleperspektiv set fra Valby Bakke.</p><p id="p11">Uden for den vestre del af bymuren snor den daværende Vesterbrogade eller mere præcist alfarvejen, sig mod Valby.</p><p id="p12">Den passerer en dæmning og bro ved sydsiden af Skt.</p><p id="p13">Jørgens Sø og lige ved ses Københavns gamle Skt. Jørgens Gård, et spedalskhedshospital oprettet i middelalderen.</p><p id="p14">Man ved fra andre kilder, at alfarvejen derefter fulgte en linje svarende til det nuværende Bagerstræde, Gammel Kongevej frem til hjørnet ved Værnedamsvej.</p><p id="p15">Kilder fra middelalderen understøtter detaljerne på Braun og Hogenbergs prospekt.</p><p id="p16">I byens jordebog fra 1496 nævnes 17 haver uden for Vesterport.</p><p id="p17">Blandt ejerne nævnes en brygger, en grydestøber, en bager og en vognmand.</p><p id="p18">Knap hundrede år senere, i 1581, var der 43 haver syd for alfarvejen og 70 haver nord derfor.</p><p id="p19"><br /><em style="bold">Vesterbro bebygges</em></p><p id="p20">Stubmøllerne prægede også markerne og haverne foran Vesterbro (gengivet i Braun og Hogenberg).</p><p id="p21">Omkring 1620, på Christian den Fjerdes tid, har der været 18 vejrmøller. Christian den Fjerde kom naturligvis, initiativrig som han var, til at præge forstaden.</p><p id="p22">Han befalede, at Skt. Jørgens Sø skulle opdæmmes som et led i byens forsvar, efter at den i lange tider havde fået lov til at gå over alle bredder eller indtørre, som vind og vejr nu skiftede.</p><p id="p23">Han forbedrede broen over søens afløb, og de første beboelseshuse begyndte at skyde op, således at 110 familier havde bopæl uden for Vesterport i 1622.</p><p id="p24">På dette tidspunkt opstod også navnet Vesterbro.</p><p id="p25">Christian den Fjerde gav 20. august 1624 ordre til, at vejen skulle brolægges, først til Værnedamsvej, siden ud til Valby.</p><p id="p26">Den fik navnet "den lange stenbro", men officielt talte man ikke om stenbroen, derimod om Alvejen eller Adelvejen.</p><p id="p27">I 1650 omdøbtes den vigtige trafikåre til Roskildegaden, og to år senere fik forstaden navnet Vesterbyen.</p><p id="p28">I sidste halvdel af 1700-tallet kom der mange traktørsteder i Vesterbyen, ligesom der etableredes mange slagtergårde.</p><p id="p29">Dokumenter nævner i 1749, at der er 22 øltappere uden for Vesterport. Det følgende århundrede prægedes af de mange forlystelsessteder og de mange lejekaserner.</p><p id="p30">Vesterbros fødselsdag fejres på Vesterbros Torv lørdag 13. september kl. 14-18.</p><p id="p1">Odense: Forbered dig på at finde andre veje, hvis du på onsdag den 13. april har tænkt dig at køre bilen gennem Vesterbro.</p><p id="p2">For ud for Vesterbro 29 spærres vejen helt for bilister, og det er lige fra klokken 7 og helt frem til midnat.</p><p id="p3">Cyklister og fodgængere vil der dog stadig være plads til.</p><p id="p4">Lukningen af vejen skyldes, at Vesterbro 29 skal rives ned.</p><p id="p5">Det gælder den sorte glasbygning og den tilhørende sorte murstensbygning, hvor Bruun-Larsen Motorcykler ind til for nyligt holdt til.</p><p id="p6"><br /><em style="bold">Det sidste led</em></p><p id="p7">Vesterbro 29 er det sidste led i nedrivningen af alt bebyggelse hele vejen rundt om hjørnet, den såkaldte Dideriksenkarré, der ligger på hjørnet af Vesterbro og Vindegade.</p><p id="p8">Det skal give plads til 32 lejligheder fra 70 til 137 kvadratmeter og en ny Fakta-butik på 1000 kvadratmeter.</p><p id="p9">Byggeriet koster i alt 80 millioner kroner og laves af NJ Gruppen i totalentreprise, der således står for al projektering og udførelse.</p><p id="p10">Byggeriet skal være færdigt den 15. februar næste år.</p><p id="p2">
Der er brug for nye mål for Vesterbro Festivalen. Tilbage i 2003 var festivalen oprindeligt en enkeltstående begivenhed, hvor lokale musikere ville gøre politikerne opmærksom på manglen på øvelokaler i bydelen. Fire år og fire festivaler senere fik foreningen bag Vesterbro Festival så ni øvelokaler stillet til rådighed i Kødbyen, men den en gang ganske lille festival har undervejs udviklet sig fra at være en lokal opsang til et veletableret og tilbagevendende arrangement, hvor mere eller mindre ukendte bands fra hele landet i denne weekend skal fyre 80 koncerter af på seks scener over to dage. Nu er de klar til at være en landsdækkende begivenhed og oprette et musikakademi.  </p><p id="p3">»Nu har vi fået de her øvelokaler, så vi måtte gøre Vesterbro Festivalen til en selvstændig ting. Øvelokalerne får vi nok at gøre med at styre og organisere alene. Derfor har vi oprettet en selvstændig forening, som kan arbejde mere målrettet med festivalen«, siger Jesper Ø. Jensen, der som festivalleder har masser af succes at arbejde videre på.</p><p id="p4">Siden festivalen startede i 2003, har den hvert eneste år fordoblet publikumsantallet. Sidste år kulminerede tallet med 15.000 besøgende over de to dage, hvor der højst kunne være 5.000 mennesker på pladsen ad gangen. I år er så godt som hele Kødbyen taget i brug, og der er derfor plads til 12.000 gæster på én gang, og foreningen Vesterbro Festival er parat til hele 30.000 festivalgængere i løbet af begge dage. </p><p id="p5"><br /><em style="bold">Den nye Spotfestival</em></p><p id="p6">»Vi har både udvidet vores rum betragteligt, så der er plads til publikum, og samtidig gået ud og blevet landsdækkende, så vi nu er Danmarks største begivenhed for upcoming bands. Vi har fået over 400 demoer ind fra bands fra hele landet, og det er også over en fordobling fra sidste år«, siger festivallederen. </p><p id="p7">Kun få af bandene på Vesterbro Festival har allerede en pladekontrakt, men over 80 procent har ikke, og det er hele konceptet. På den måde er Vesterbro Festival klar til at indtage den position, som Spotfestival i Århus havde for fem år siden i det danske musiklandskab.</p><p id="p8">»Vi tager i bred forstand ikke bands, som allerede er brudt igennem. Vi tager dem, som ligger og ulmer. Den del, der er allermest interessant for os i dag, er jo, at branchen kan komme ned og se de nye bands, som de skal arbejde med de næste år«, siger Jesper Ø. Jensen.</p><p id="p9">Hele foreningen bag festivalen arbejder frivilligt, og da den store succes muligvis genererer et overskud i år, har den måttet lægge en plan for, hvad pengene skal bruges til. Den nye plan og målsætning er at arbejde for, at Kødbyen skal blive et musikalsk udviklingsområde. </p><p id="p10">»Her vil vi både have øvelokaler, en festival for nye bands og så hjælpe bandene resten af året, hvor vi ellers ikke har fat i dem. Derfor er målet et musikakademi, hvor vi holder kurser, der kan give dem endnu flere kompetencer, så de bliver fokuserede og målrettede. Det vil et eventuelt overskud fra festivalen gå til«, siger Jesper Ø. Jensen. </p><p id="p11"><a href="mailto:ulrik.quistgaard@pol.dk">ulrik.quistgaard@pol.dk</a></p><p id="p1">»Narkomanerne er vant til at blive jaget fra sted til sted. Derfor er det ikke noget nyt, at de nu også skal væk fra Gasværksvej og Halmtorvet. Det er kun ét eksempel på den uvilje og ligegyldighed, de hver eneste dag møder hos deres omgivelser,« siger Ole Andersen fra Mariatjenesten på Vesterbro i København. I sit daglige arbejde taler han med mange af narkomanerne og oplever også, hvordan de gang på gang bliver jaget væk af politiet, fordi de er til gene for andre. »Mit indtryk er, at de er et problem i samfundet, som helst skal gemmes af vejen. Man vil ikke gøre den indsats, der skal til for at hjælpe dem, men vil på den anden side heller ikke konfronteres med dem,« siger Ole Andersen.</p><p id="p2">De narkomaner, han møder i Mariatjenesten, er ensomme mennesker. De samles på gaden for at have nogle at tale med, og det behov har de stadig, selv om politiet prøver at opløse grupperne og jage dem væk. »De finder bare andre steder at mødes og købe stoffer. Og dermed er problemet der stadig væk, bare i en anden gade,« siger han.<br /><em style="bold">Stærk modvilje</em><br />
 Han ser jævnligt eksempler på, at modviljen mod at tage sig af narkomanerne er stor - også fra hospitalernes side. For et par uger siden tilkaldte Ole Andersen ambulance og læge til en syg narkoman, som havde taget en overdosis og lå badet i sved med høj feber. Lægen kom ind ad døren og udslyngede bemærknin ger som: »Nå, er det en af dem, det nytter jo ikke at gøre noget alligevel. De fylder jo bare hospitalerne, og så er det oven i købet deres egen skyld.« Inden lægen atter kørte, gav han ambulancefolkene besked om at lade narkomanen ligge. »Eksemplet er et af de grovere, men alligevel meget typisk for den ligegyldighed, vi møder, når vi tager med en narkoman på skadestuen,« siger Ole Andersen. Hanne Madsen er ansat som socialpædagog i »Reden« på Halmtorvet, KFUKs mødested for prostituerede, hvoraf mange er stofmisbrugere. Hun har oplevet samme afvisende holdning på skadestuerne. »Men på en måde forstår jeg det godt. Læger og sygeplejersker er så vant til, at narkomanerne snyder dem for at få medicin af en eller anden art. Narkomaner kan være meget svære at have med at gøre,« siger Hanne Madsen. Holdningen på hospitalerne går - ifølge Hanne Madsen - igen på socialkontorerne. De projekter, der sættes i gang for de enkelte narkomaner mislykkes tit, og det undrer ikke Hanne Madsen, at socialforvaltningen må opgive at hjælpe mange narkomaner.<br /><em style="bold">Tvangsafvænning</em><br />
 »Skulle man hjælpe de mennesker, nytter det ikke noget med lappeløsninger. Jeg kunne forestille en løsning med en form for tvangsafvænning som i Sverige,« siger Hanne Madsen. I Sverige skal narkomanen melde sig frivilligt til afvænning og er derefter bundet af tilmeldingen. »Men ordningen skal ikke kun sørge for afvænning. Den skal også give narkomanen en ny identitet i form af arbejde og en ny omgangskreds, for ellers falder de tilbage i det gamle miljø og bliver igen narkomaner,« siger Hanne Madsen. For at der skal ske en effektiv afvænning af narkomanerne, synes hun, behandlingen skal strække sig over længere tid - måske tre år som i Sverige. Socialrådgiver Lis Scheibye, leder af mødestedet »Reden« synes det vil være en god idé at tvangsfjerne narkomanerne fra miljøet, sådan som politiet har foreslået det. »I stedet for de mange fængselsophold, polititilhold og bøder ville det være fint, hvis narkomanen blev sendt på tvangsafvænning i mindst et år, når bare man husker den sociale side af afvænningen. Behandlingen skal foregå med en gradvis tilbagevenden til et nyt liv og ikke vare for længe, så narkomanen fuldstændig mister sin selvstændighed. Hvis man spørger narkomanerne selv, vil de nok sige at tvangsfjernelse er et lovligt hårdt middel, men jeg ved, at mange tidligere stofmisbrugere mener, det er det eneste rigtige,« erklærer Lis Scheibye.<br /><em style="bold">Ekstra hjælp</em><br />
 Ole Andersen mener også, der burde gøres mere for at hjælpe narkomanerne: »Jeg tror, der kunne gøres meget mere for at få narkomanerne ud af deres triste tilværelse og dermed også fjerne de mange problemer, der opstår omkring dem. Men den manglende vilje til at se problemerne i øjnene er en generel holdning i samfundet. Jeg tvivler stærkt på, at den politiske vilje rækker længere end til at afvænne narkomanerne rent fysisk, fordi hele den sociale side af en tvangsafvænning vil kræve så enorme økonomiske og menneskelige ressourcer. Derfor tror jeg, at en tvangsfjernelse, som politiet har foreslået det, kun fører til, at narkomanerne kommer væk fra gaden,« siger Ole Andersen. Han ser debatten om narkomanerne blusse op hvert eneste forår. »Før turisterne kommer, skal politiet have narkomanerne væk fra gadebilledet, så der ser pænt ud. Og det er nok heller ikke tilfældigt, at der med i debatten i år er snak om boligsanering på Vesterbro. For mig at se, er det besluttet, at Vesterbro nu skal være et mondænt kvarter med pæne hoteller i Istedgade. Og mange her omkring taler om, at hele narkomiljøet er på vej til Sydhavns-kvarteret,« siger Ole Andersen.</p><p id="p1">Mandag blev Vesterbro på linje med resten af Danmark klædt i hvidt fra top til tå.</p><p id="p2">Visse medier har det jo med at -undskyld udtrykket -blæse alting op, og den skrækkelige snestorm, som aviser og tv havde bebudet, viste sig at være en gang snevejr med uhyggeligt lave temperaturer, der fik Vesterbrogade til at minde om hovedgaden i Irkursk i Sibirien.</p><p id="p3">Vesterbro blev iklædt en dyne af hvid sne, der gjorde skolebørnene ellevilde og små sneboldkampe sås snart på alle gadehjørnerne.</p><p id="p4">Børn elsker sne -vi andre er ikke helt vilde med sneen, der hurtigt bliver til snavnset sjap og pløre.</p><p id="p5">Således også med vintervejret i mandags: Allerede tirsdag var der sjap og pløre mange steder -og på grund af de kolde temperaturer var der også glat rigtig mange steder. Det er jo ikke alle husejere, der er flinke til at gruse eller salte foran deres ejendomme.</p><p id="p6">Til gengæld kan vi vente en forholdsvis mild vinter i år. Siger meterologerne.</p><p id="p7"><br /><em style="bold">Lunt havvand</em></p><p id="p8">Vintervejret i Danmark er primært betinget af vindretningen, idet der er to overordnede varianter -nemlig den grå og milde vintervejrtype og den kolde og klare type.</p><p id="p9">Det milde vejr skabes af det lune havvand, der omgiver Danmark -og ikke mindst Atlanterhavet mod vest.</p><p id="p10">Havet holder længe på den varme, som er modtaget fra Solen gennem hele sommeren og efteråret.</p><p id="p11">Havet vil derfor om vinteren være relativt varmt -i modsætning til landområderne.</p><p id="p12">Det betyder, at hver gang vinden kommer fra det vestlige hjørne, vil vejret blive mildt og fugtigt.</p><p id="p13">Eftersom vinden i Danmark oftest kommer fra den kant, er der ikke noget at sige til, at vintrene som regel er milde.</p><p id="p14">Anderledes ser det ud, når vinden bevæger sig over i det østlige hjørne, hvor den trækker den kolde luft fra kontinenterne ind over Danmark.</p><p id="p15">Da kontinenterne ikke er i stand til at holde på varmen på samme måde som havet, vil luften mod nord, øst og til dels også mod syd blive kold.</p><p id="p16">Det er ikke overraskende, eftersom de flest danskere kender til den kolde østenvind i vintermånederne.</p><p id="p17">Det er kun med vind fra øst, at Danmark kan få isvinter, som det sidst skete i vinteren 1995-96. Og det får vi altså ikke i år.</p><p id="p1">Kriminalpræventiv indretning af boligområderne på Vesterbro. Med den mødetitel forsøgte Byfornyelsesskolen i aftes at trække Vesterbroerne til møde. Så vidt Deres udsendte kunne se, var det ikke luderne og lommetyvene, der var mødt op, selv om der kun var 16 deltagere inklusive dem, som skulle sige noget. Men der kan gøres noget for at begrænse kriminaliteten, og noget så elementært som vedligeholdelse og orden er en vigtig kriminalpræventiv faktor. »Gammel graffiti og spor efter hærværk siger noget om, at et område ikke overvåges godt nok,« sagde Karsten Nielsen, fra det Kriminalpræventive Råd, og påpegede, at tegn på manglende overvågning er en invitation til kriminalitet.</p><p id="p2">I den sammenhæng beskrev han, hvad byerne har mistet af årvågne øjne i form af »overvågning« og den fællesskabsfølelse, der i gamle dage holdt til på trappestenen og de dengang bredere fortove, fordi beboerne opholdt sig der. »Det var et socialt mødested. Men det er blevet fortrængt af bilerne. Derfor er afstanden mellem privat og offentligt blevet meget skarp,« sagde Karsten Nielsen, som dog også erkendte, at man i byfornyelsen på Vesterbro er nødt til at lukke ejendommene mere af på grund af de mange narkomaner, der dagligt færdes i bydelen. Arkitekt og byplanlæggger Kurt Christensen fra SBS, der er en af de store aktører i Vesterbros byfornyelse, var skeptisk overfor, at man bare over en kam laver en meget lukket facade mod gaden, parken og de øvrige offentlige rum. »Man kan godt indrette sig med et hunde-vagt skilt, men jeg synes, det er et voldsomt signal at sende,« sagde Kurt Christensen, der også selv var irriteret over at se graffiti på ejendomme, der for kun et år siden blev byfornyet: »Men jeg tror ikke på, at vi helt kan fjerne graffitien, lommetyvene, hundelortene og stanken af pis i sidegaderne. Det er et storby-samfund, det er ikke Tølløse. Men vi skal da prøve at gøre bydelen mere tålelig at leve i.« En deltager på mødet ville vide, om hun havde ret til at bede den flok øldrikkere, der indimellem tager opstilling på fortovet foran ejendommen, om at forsvinde. Og det kunne ordensmagten, der også var repræsenteret på mødet, svare på. »Selvfølgelig har du ret til det. Og gør de ikke, som du siger, ringer du efter politiet,« lød svaret fra en betjent fra station 5.</p><p id="p1">Hanne Fabricius er arkæolog og har skrevet en række anmelderroste bøger om Istedgades historie, Københavns middelalder og renæssance samt børnebøger.</p><p id="p2">Hun laver foredrag, byvandringer og deltager i Historiequizzen på DR-K.</p><p id="p3">Læs mere om Hanne på tyra.dk.</p><p id="p4"><br /><em style="bold">ENGHAVEVEJ 1 0 -1 4 Slagtergårdene</em></p><p id="p5">Slagtergårdene ved Enghavevej er en lille, historisk lomme, hvor du kan opleve det gamle Vesterbro.</p><p id="p6"><br /><em style="bold">ENGHAVEVEJ Vega</em></p><p id="p7">I spillestedet VEGAs smukke sale kan du høre alt fra hiphop til heavy metal.</p><p id="p8"><br /><em style="bold">MATTHÆUSGADE Westmarket</em></p><p id="p9">Westmarket er det nyeste skud på Vesterbros markedsstamme og lokker med gademad fra hele verden.</p><p id="p10"><br /><em style="bold">DYBBØLSGADE Cafe Snork</em></p><p id="p11">Café Snork er den perfekte kombination af café og bar, hvor de gode historier aldrig slipper op, og øllene altid er kolde.</p><p id="p12"><br /><em style="bold">ISTEDGADE Skydebanehaven</em></p><p id="p13">Midt på Istedgade er der en 20 meter høj skydemur fra 1887. Bag den gemmer sig en grøn oase med legeplads, træer og ro.</p><p id="p14"><br /><em style="bold">ENGHAVE PLADS Skatepark</em></p><p id="p15">I ly af store træer og buske ligger den lille skatepark og lokker med sine quaterpipes i beton.</p><p id="p16"><br /><em style="bold">SØNDERBOULEVARD Absalon</em></p><p id="p17">I den tidligere Absalons Kirke ligger i dag Vesterbros fælles dagligstue, Absalon CPH.</p><p id="p18">Tag forbi til croquis, bordtennis eller fællesspisning i de farverige lokaler.</p><p id="p19"><br /><em style="bold">VESTERBROGADE Det Ny Teater</em></p><p id="p20">Det Ny Teater har forbundet Gl. Kongevej og Vesterbrogade i snart 110 år med sin majestætiske port og smukke kuppel.</p><p id="p21"><br /><em style="bold">ISTEDGADE Skank</em></p><p id="p22">I det gule hus på hjørnet af Istedgade og Eskildsgade ligger Skank. Et moderne mormorkøkken med fællesspisning om søndagen.</p><p id="p23"><br /><em style="bold">HALMTORVET Kødbyen</em></p><p id="p24">Engang levede Kødbyen bogstavelig talt op til sit navn med kvægtorv og slagterier. I dag er området et miks af restauranter, barer og dansesteder.</p><p id="p1">Vesterbro mangler både grønne områder og faciliteter til kultur. Derfor har Vesterbro Lokal udvalg taget initiativ til at få udarbejdet et forslag om et rekreativt åndehul omkring Otto Bus ses Vej. Forslaget tager udgangspunkt i stedets iboende kvaliteter og potentialer, og det be varer det fine samspil mellem de smukke gamle remisebygninger og de eksisterende træplant ninger samt de store grønne flader og pladser og skaber et område med mulighed for kulturel og fysisk udfoldelse.</p><p id="p2">Det foreslås at lade hele området indramme af et stort sammenhængende skovbryn.</p><p id="p3">På den måde opstår en markant ny grøn oase midt i trafiklandskabet og den tætte by. Indefra er skovbrynet som en boble, der holder storbyens stress og jag lidt på afstand og giver borgerne mulighed for rekreativ udfoldelse.</p><p id="p4">Et vigtigt element i forslaget er at skabe bedre adgang til området. En high-line-forbindelse tilfører par ken et nyt, stærkt arkitektonisk element, der både er trafikåre for cykler og gå ende og vil være som vartegn for området.</p><p id="p5">Det store areal mellem Ingerslevgade, Dybbølsbro, Vasbygade og Enghavevej på Vesterbro i København er et hengemt område, der ligger som en lomme og pause i byen.</p><p id="p6">Ved en åbning og bearbejdning kan området omdannes til et grønt hjerte i bydelen - Vester Remisepark. Vester Remisepark vil være til glæde for det tæt bebyggede Vesterbro og de nye boligområder med høj bebyggelsesprocent ved Frederiks Brygge og i Carlsbergbyen.</p><p id="p7">Omkring disse nye bebyggelser er der ikke planlagt egentlige parker eller idrætsområder.</p><p id="p8">En ny grøn park på godsbanearealet vil imødekomme disse mangler og derudover også kunne forbinde og samle det gamle Vesterbro og de nye boligkvarterer.</p><p id="p9">Vesterbro og Sydhavnen har altid været adskilt af banearealet. Yderligere er den manglende kontakt mellem de to bydele blevet forværret af den kraftige trafikåre, som Vasbygade er. Et tredje adskillende element er metroarealet, som overskærer godsbanearealet i to dele. Ved at etablere en ny broforbindelse, en high-line for cyklister og gående hen over disse tre barrierer etableres adgang til det store areal omkring Otto Bussesvej og de store bevaringsværdige DSB-remiser - både fra Vesterbro og de nye boligkvarterer i Sydhavnen. Samtidig skabes større samhørighed mellem Vesterbro og havnebydelene, som i dag er afskåret fra resten af byen.</p><p id="p10">.</p><p id="p11"><br /><em style="bold">Infrastruktur</em></p><p id="p12">Vester Remiseparks liv og puls hænger sammen med god infrastruktur. Hovedpulsåren er den nye high-line-forbindelse, der kan bruges af bløde trafikanter til transit i alle retninger.</p><p id="p13">Fra high-linen er der også nedstigning til alle parkens delområder.</p><p id="p14">Otto Busses Vej er den anden vigtige pulsåre, der betjener den øst-vestgående bløde trafik i parken.</p><p id="p15">Krydset og omstigninger mellem disse to pulsårer vil give bløde trafikanter langt bedre vilkår i den københavnske trafik. Det betyder også færre bløde trafikanter på vejene.</p><p id="p16">Den store cirkulation i parken sker via en bevæget sti til gang og løb, som tager fat i parkens forskellige delområder. Den er 2.500 m lang og forbinder de 12 cirkulære pladser og haverum.</p><p id="p17"><br /><em style="bold">Beplantning - eksisterende og ny</em></p><p id="p18">Der bygges videre på den eksisterende beplantnings biodiversitet, såvel de eksisterende mere spontant opståede bevoksninger som den plantede lindeallé langs Otto Busses Vej.</p><p id="p19">Vester Remiseparks overordnede nye beplantningsprincip er baseret på en blandingsskov, der fortætter sig ud mod parkens kant og her markerer sig som et skovbryn mod omgivelserne. Ind mod parkens center fortyndes beplantningen, og der opstår lysninger og rum til boldspil, leg, sammenkomst, dyrkningshaver m. m.</p><p id="p20">For at skabe variation i beplantningsoplevelsen fortættes med en særlig plantesort for hver af årets måneder omkring hver af de 12 cirkulære rum. De valgte arter vil have højdepunkt i hver sin måned, f. eks. kirsebær i april, hyld i juni, ahorn i oktober eller gran i december.</p><p id="p21">Rummene er åbne for alle typer aktiviteter året rundt, såvel midlertidige som permanente.</p><p id="p22">Lindealléen langs Otto Busses Vej suppleres, så den fremstår som en markant grøn akse fra øst til vest i hele parkens længde.</p><p id="p23"><br /><em style="bold">Omdannelser og tilføjelser</em></p><p id="p24">De velbevarede historiske bygninger og store åbne arealer med spredt kvalitetsbeplantning kan samles til en enestående ny bypark. Det skyldes en god balance mellem den gennemsigtige og åbne bygningsmasse (15 %), de befæstede pladsflader (10 %) og det bløde grønne parkareal (75 %). En park, hvor det grønne dominerer, men hvor de åbne remisebygninger med pladser giver vekslende oplevelser og funktioner i samspil med parken.</p><p id="p25">Peter Holst, landskabsarkitekt MAA, MDL.</p><p id="p1">KULTURNAT: Kulturnatten 2015 på fredag bliver en helt særlig en af slagsen. Københavns Museum har åbent for allersidste gang i palæet på Vesterbrogade 59, inden museet flytter til Stormgade.</p><p id="p2">Det er derfor absolut sidste chance for at gense din yndlingsudstilling eller at opleve museets udstillinger for første (og sidste) gang.</p><p id="p3">»Det bliver en Kulturnat og en afskedsfest med en perlerække af arrangementer. I aftens anledning har vi også sat lys på facaden,« lover museet.</p><p id="p4"><br /><em style="bold">Kattejammer-rock</em></p><p id="p5">Vesterbro Ungdomsgård og Københavns Museum har boet side om side i mange år.</p><p id="p6">På kulturnatten siger Københavns Museum tak for det gode naboskab, og Ungdomsgårdens sang-og teatergruppe giver en smagsprøver på deres helt nye show. Og mon ikke de også river og hvæser en enkelt kattejammer-rock? Aftenen igennem vil der også blive fortalt Vesterbro-historier.</p><p id="p7">Fire markante personligheder - museumsinspektør Jakob Parby, museumsinspektør Inger Wiene, forstander på Reden Charlotte Fuglsang og Henrik Vesterberg fra Politikens ' Københavneriet' fortæller historier om Vesterbro.</p><p id="p8">Kaffebaren ' Sort Kaffe &amp; Vinyl' vil i aftenens anledning rykke ind på museet. Christian Rygaard, der til dagligt driver kaffebaren på Skydebanegade, vil hele aftenen servere kaffe og spille plader i museets store festsal. Han har også inviteret tre Vesterbro-bands til at komme forbi og sørge for en lokal lydkulisse.</p><p id="p9"><br /><em style="bold">Fortidens lyde</em></p><p id="p10">Hvordan lød det på adressen dengang Det Kongelige Kjøbenhavnske Skydeselskab huserede i palæet? Det giver museet et bud på med en lydrejse, som fører dig tilbage til dengang, den stod på træ-papegøjeskydning og fest i palæet for det finere borgerskab.</p><p id="p11">Der er lagt op til en festlig sidste aften på museet på Vesterbrogade.</p><p id="p12">PR-FOTO.</p><p id="p13"><br /><em style="bold">Fakta HISTORIER OM VESTERBRO</em></p><p id="p14">Hør historier om Vesterbro på Københavns Museum på fredag: Klokken 1830 -museumsinspektør Jakob Parby om palæet Klokken. 1930 -museumsinspektør Inger Wiene om byfornyelsen på Vesterbro Klokken 20-30 -Charlotte Fuglsang, forstander på Reden om livet på et værested for kvinder Klokken 21-30-Henrik Vesterberg kendt fra Politikens ' Københavneriet' med iagttagelser fra Vesterbro.</p><p id="p15"><br /><em style="bold">3 GUIDE KULTURNAT</em></p><p id="p16">RYTMISK CENTER tilbyder gratis undervisning og musikbar på Kulturnatten. I små workshops på 20 minutter kan man få undervisning i sang eller guitar eller deltage i samspil for børn og forældre. Det er fra kl.18 på Vesterbrogade 107 E. Husk kulturpasset. Fysikeren HOLGER BECH NIELSEN holder sine gribende foredrag om universets tilblivelse, naturlovene og hvor vi stammer fra. Det er i Ingeniørforeningen IDA, Kalvebod Brygge 31-33 klokken 19 og 20 - og det skal nok blive underholdende. Pianisten KATRINE GISLINGE Gislinge og Sankt Annæ Pigekor opfører fransk musik med værker af blandt andre Debussy og Fauré. Det sker ved en timelang koncert kl. 21 på Glyptotek, der altid byder på en særlig stemning, når mørket er faldet på udenfor.</p><p id="p1">Odense: Stemningen er god i den sorte Peugeot 206 RC, da den 27-årige odenseaner L. P., hans kæreste Line Hansen og hans allerbedste ven Michael Kurt Hansen er på vej hjem mod Bolbro.</p><p id="p2">Sommeraftenen har vist sig fra en af sine smukkeste sider, og de tre har hygget sig med torsdagskoncert i Kongens Have og siden med fadøl og snak på Ryans.</p><p id="p3">I handskerummet ligger der fem gram amfetamin, som de har købt i Kongens Have. Stoffet skal bruges til Grøn Koncert fredag på Dyrskuepladsen, hvor de skal give den gas igen.</p><p id="p4">Men det når de aldrig.</p><p id="p5">For da de tre forlader Ryans ved Fisketorvet træffer L. P. sit livs mest fatale beslutning.</p><p id="p6">Klokken er 02.45, og efter en aften med øl i både Kongens Have og fadøl på Ryans spædet op med to baner kokain til hver, spørger Line, om ikke de skal tage en taxa hjem.</p><p id="p7"><br /><em style="bold">Beslutningen</em></p><p id="p8">-Da Michael spurgte, om han måtte køre med, sagde jeg, at så tog vi bilen, husker den 27-årige, da han i går eftermiddag er humpet ind i vidneskranken i byretten i Odense med en forstuvet fod som eneste fysiske skade efter den ulykke, der kort efter snakken foran Ryans kostede både hans kæreste og hans bedste ven livet.</p><p id="p9">-Jeg følte mig egentlig ikke påvirket, husker han, da de sætter sig ind i bilen på ppladsen og begynder at køre mod Bolbro.</p><p id="p10">De tager turen forbi Flakhaven, Klosterbakken, Filosofgangen og Vesterbro med Føtex på højre hånd.</p><p id="p11"><br /><em style="bold">Forældrenes bil</em></p><p id="p12">Da de når krydset ved Store Glasvej og Fælledvej gasser L. P. op. Og der er masser af kraft under den specielle bil.</p><p id="p13">180 hk forklarer han i retten.</p><p id="p14">En rallybil med meget stor motor og ekstra store bremser, som han har lånt af sine forældre, der er på ferie.</p><p id="p15">Bilen suser over krydset, der ikke når at skifte til rødt.</p><p id="p16">På fortovet går et kærestepar på vej hjem, og her bemærker fyren, at bilen kører rigtig stærkt. Måske mellem 80 og 90 km/ t på en strækning, hvor man allerhøjst må køre 50 km/ t.</p><p id="p17">Det forklarer han siden til politiet. Og han ser det også gå helt galt.</p><p id="p18"><br /><em style="bold">Vennerne er døde</em></p><p id="p19">Da bilen når til det sving, hvor Vesterbro møder Vestre Stationsvej, når bilen ikke at tage farten af. Han ser den nærmest lette fra et vejbump og i sekundet efter torpedere ejendommen Vesterbro 123.</p><p id="p20">Klokken er 03.03 Inde bag rattet oplever L. P.</p><p id="p21">Det sådan her: -Jeg forsøgte at bremse.</p><p id="p22">Men da jeg ramte bumpet, mistede dækkene ligesom kontakten, og så kunne jeg ikke. Jeg forsøgte også at dreje bilen, men den reagerede ikke, forklarer han i retten.</p><p id="p23">Og da han vågner igen i den totaltskadede bil, der er fyldt med krudtrøg fra krudtladningen i de to airbagger ved sæderne foran, er han helt forvirret.</p><p id="p24">-Er i o. k., råber han, men får intet svar.</p><p id="p25">Han mener, at kunne se Michael, der sidder på passagersædet foran. Han kan ikke se Line, der sidder bag Michael.</p><p id="p26">-Er I o. k., råber han igen, inden en person griber fat i ham.</p><p id="p27">Det er en taxachauffør, der trækker ham ud og lægger ham ned på jorden ved siden af bilen.</p><p id="p28">L. P. vil have de andre ud af bilen. Krudtrøgen får ham til at tro, at der er ved at gå ild i bilen, men han får besked på at ligge stille.</p><p id="p29">Kort efter dukker ambulancefolkene op. Og da han bliver indbragt på skadestuen på Odense Universitetshospital og bliver tilset af en læge, spørger han igen, hvad der er sket med Line og Michael.</p><p id="p30">Lægen svarer ikke.</p><p id="p31">Han får blot at vide, at de er på en stue ved siden af.</p><p id="p32">Han spørger, om han må komme ind og se dem, men får et nej. Og kort efter får han beskeden. De er døde.</p><p id="p33">Klokken 03.20 erklæres den 29-årige Michael Kurt Hansen død. Klokken 04 erklærer en læge den 27-årige Line Hansen død.</p><p id="p34">Klokken 13 føres L. P. ind i byretten, og 35 minutter senere føres han til Odense Arrest af to uniformerede betjente.</p><p id="p35">Varetægtsfængslet de næste fire uger for uagtsomt manddrab.</p><p id="p36">Om artiklen Artiklen er blevet til på baggrund af den 27-årige L. P.' s forklaring i grundlovsforhøret samt de rapporter og vidneafhøringer, der blev læst op under retsmødet.</p><p id="p1">(Uddrag)
BLÅT STEMPEL TIL BOLIGAKTIVISTER PÅ NØRRE-&amp;VESTERBRO
ALMENNYTTIGT SANERINGSSELSK OG KBH SANERINGSSELSKAB BEBOERE BOLIGAKTIVISTER KBH SANERINGSSELSK NØRREBRO VESTERBRO</p><p id="p1">Da Vesterbro Ældreråd i slutningen af 2009 fik meddelelse om moderniseringsplanen for plejeboligerne i København, der indebar afvikling eller flytning af utidssvarende plejehjem, fik de ikke at vide at plejecentret Plejebo indgik i planerne.</p><p id="p2">Som tidligere beskrevet i Vesterbro Bladet er Plejebo valgt blandt andet fordi så mange plejehjemsbeboere som muligt kan genhuses i eget område.</p><p id="p3">Men det bliver ikke nemt, mener Vesterbro Ældreråd.</p><p id="p4">»Mange af beboerne kommer fra mange forskellige lokalområder.</p><p id="p5">Det vigtigste må være, at der tages hensyn til beboernes ønsker om, hvor de gerne vil bo og eventuelt blive genhuset«, siger Per Schrader fra Vesterbro Ældreråd, der dog også er bekymret over tabet af Plejebo som kulturinstitution.</p><p id="p6">»Plejebo er for Vesterbro noget ganske særligt., Det er et sted, hvor man kan have et socialt samvær og hvor man kan købe en kop kaffe eller et måltid mad for et overkommeligt beløb. Det er sted, hvor man i udpræget grad kommer hinanden ved. Hvor skal det nye sociale samlingspunkt for ældre være på Vesterbro«, spørger Per Schrader.</p><p id="p7">Vesterbro Ældreråd vil i deres høringssvar, som de skal sende i slutningen af måneden, lægge vægt på frivilligheden for beboerne, og selvom de helst så at Plejebo blev bevaret, så vil beboernes tarv og ordentlige boliger komme i første række.</p><p id="p1">Hele sidste uge knoklede Peter Belli og Vesterbro koret i Bryllupssalen på Københavns rådhus for at vinde AllStars. på TV 2.</p><p id="p2">Både Peter Belli og koret glædede sig voldsomt til at donere de 250.000 kr. til børneafdelingen på Rigshospitalet.</p><p id="p3">- Koret kæmper bravt. Vi vil så gerne hjælpe børneafdelingen på Rigshospitalet, hvor børnene ligger uden far og mor. Børnene har lavet tegninger til os. Det er så rørende, sagde Peter Belli under prøverne i Bryllupssalen.</p><p id="p4">Også Ulrik fra Vesterbro, som var med i koret, håbede på, at holdet skulle vinde.</p><p id="p5">- Vi vil gøre alt, hvad vi kan, sagde han.</p><p id="p6">Men fredag blev Peter Belli og Vesterbro koret stemt ud. Så drømmen brast.</p><p id="p7">Til gengæld ilede kulturborgmester Pia Allerslev til med lidt trøst til Vesterbro AllStars og inviterede hele koret, med Peter Belli i spidsen, til rådhuspandekager.</p><p id="p8">- Dem har jeg aldrig smagt, lød det fra Peter Belli.</p><p id="p9">Peter Belli ´ s mor boede i sin tid på Vesterbro, og i dag bor sønnen Michel i bydelen.</p><p id="p10">- Jeg har altid haft en tæt tilknytning til Vesterbro. Og jeg har altid kendt mange musikere der, siger Peter Belli.</p><p id="p1">Da Vesterbro Ældreråd i slutningen af 2009 fik meddelelse om moderniseringsplanen for plejeboligerne i København, der indebar afvikling eller flytning af utidssvarende plejehjem, fik de ikke at vide at plejecentret Plejebo indgik i planerne.</p><p id="p2">Som tidligere beskrevet i Vesterbro Bladet er Plejebo valgt blandt andet fordi så mange plejehjemsbeboere som muligt kan genhuses i eget område.</p><p id="p3">Men det bliver ikke nemt, mener Vesterbro Ældreråd.</p><p id="p4">"Mange af beboerne kommer fra mange forskellige lokalområder. Det vigtigste må være, at der tages hensyn til beboernes ønsker om, hvor de gerne vil bo og eventuelt blive genhuset", siger Per Schrader fra Vesterbro Ældreråd, der dog også er bekymret over tabet af Plejebo som kulturinstitution.</p><p id="p5">"Plejebo er for Vesterbro noget ganske særligt., Det er et sted, hvor man kan have et socialt samvær og hvor man kan købe en kop kaffe eller et måltid mad for et overkommeligt beløb. Det er sted, hvor man i udpræget grad kommer hinanden ved. Hvor skal det nye sociale samlingspunkt for ældre være på Vesterbro", spørger Per Schrader.</p><p id="p6">Vesterbro Ældreråd vil i deres høringssvar, som de skal sende i slutningen af måneden, lægge vægt på frivilligheden for beboerne, og selvom de helst så at Plejebo blev bevaret, så vil beboernes tarv og ordentlige boliger komme i første række.</p><p id="p1">AALBORG: I løbet af de to aftener og nætter fra 13. juli til 15. juli ændrer Aalborg Kommune vejforløb og signallys på den sydlige del af Vesterbro ved dobbeltkrydset ved Hasserisgade og Prinsensgade.</p><p id="p2">Formålet er ved ændret brug af vognbaner at få trafikken til at glide lettere i den stærkt trafikerede gade, hvor trafikken især om eftermiddagen jævnligt bryder sammen med lange køer og dermed ventetider til følge.</p><p id="p3">Bilkøer blokerer dobbeltkryds I øjeblikket bliver de to nordgående spor på Vesterbro og to spor fra Hasserisgade indskrænket til et spor ved Vingårdsgade for den gennemgående trafik mod nord. Tilstrømningen af biler overstiger dermed den ene vognbanes kapacitet. Resultatet er blokering af vognbaner på Vesterbro og som følge deraf kødannelse på både Vesterbro og tilknyttede veje.</p><p id="p4">De planlagte ændringer kan ikke hindre bilkøer i myldretiden, men de flytter kødannelsen uden for den centrale del af Vesterbro, hvilket vil sige Limfjordsbroen og Vesterbro syd for Aalborghallen. Dermed placeres køerne, hvor der er plads til dem, og hvor de ikke er til gene for den øvrige trafik.</p><p id="p5"><br /><em style="bold">Trafik doseres</em></p><p id="p6">Ved jernbaneviadukten medfører strategien, at trafikken fra Vesterbro syd og fra Hasserisgade " doseres" til et omfang, der vil være mulig at afvikle på den efterfølgende strækning og i efterfølgende kryds.</p><p id="p7">På Vesterbro syd for Hasserisgade sammenflettes trafikken, der skal fortsætte ligeud ved Prinsensgade, til et ligeudkørende spor umiddelbart før Kirkegårdgade.</p><p id="p8">Bilister, der skal fortsætte ligeud ved Prinsensgade, skal hermed placere sig i det yderste spor allerede før Kirkegårdsgade.</p><p id="p9">Det højre spor, der nu er et ligeudspor, ændres fra Kirkegårdsgade til en bane for højresvingende ved Prinsensgade.</p><p id="p10">Hermed bliver det nuværende højresvingsspor ved Prinsensgade forlænget til lige syd for Kirkegårdsgade.</p><p id="p11">Der etableres endvidere en smal cykelbane på Hasserisgade mellem Kirkegårdsgade og Vesterbro.</p><p id="p12">Fra Hasserisgade bliver det tilladt at svinge til højre, idet det højre spor på Hasserisgade ændres til en fælles bus-og højresvingsbane.</p><p id="p13">Dermed er der i fremtiden kun et venstresvingsspor.</p><p id="p14">Bilister fra Hasserisgade, der skal svinge til højre ved Prinsensgade, skal som følge af ændringen krydse de venstresvingende bussers bane for at komme over i højresvingsbanen ved Prinsensgade.</p><p id="p15">Bilisterne skal derfor være opmærksomme på, om der er en bus på vej ud i krydset, før vognbaneskiftet.</p><p id="p16">Lyssignalerne i de to kryds ved Hasserisgade og Prinsensgade og ved Vingårdsgade får ændret deres indstilling, så den bedst muligt passer med de nye forhold.</p><p id="p17">Siden kan der blive behov for at foretage en ekstra finjustering.</p><p id="p18">Nedtælling for fodgængere Som det første sted i Aalborg vil der endvidere komme fodgængersignaler op ved Algade, der i stedet for den grønne og røde mand viser, hvor lang tid der er tilbage, til signalet skifter. De såkaldte nedtællingssignaler skal forbedre fodgængernes tryghed.</p><p id="p19">Forbud mod venstresving Med den ændrede afmærkning på Vesterbro er det ikke muligt at opretholde venstresvingsmuligheden fra Vesterbro til Kirkegårdsgade.</p><p id="p20">Ligeledes bliver der forbud mod venstresving fra Kirkegårdsgade.</p><p id="p21">Bilister, der har ærinde i Kirkegårdsgade, kan i stedet køre ad Hasserisgade via Kong Christians Alle.</p><p id="p22">At arbejdet gennemføres på nævnte tidspunkt, beror på et ønske om at være så lidt til gene for trafikken som muligt.</p><p id="p1">DETAILHANDEL: Kiwi blander sig i kampen om discountkunderne. Kæden åbner nye butikker på Vesterbro og i Vestbjerg Side2-3. </p><p id="p1">JULEHJÆLP: 150 familier på Vestebro fik julepakker fra foreningen Vesterbro Julehjælp og Vesterbro Lokaludvalg.</p><p id="p2">Det er 12. gang at foreningen deler julepakker ud til trængende familier på Vesterbro.</p><p id="p3">Pakkerne består af ænder, julegodter og lidt legetøj og der er intet alkohol eller svinekød i pakkerne. Det er Settlementet og Fisken, der udvælger de familier, der har behov for julepakkerne.</p><p id="p4">Det er lokale foreninger og virksomheder, der bidrager til pakken og Vesterbro Lokaludvalg giver selv økonomiske støtte til sagen.</p><p id="p5">»Der bliver stadig flere og flere fattige i Danmark, også på Vesterbro, ikke mindst på grund af kontanthjælpsloftet, og vi skal som lokaludvalg være med til at hjælpe, hvor vi kan. Det er vigtigt, at især børnefamilier får en god oplevelser juleaften, så børnene ikke føler sig udenfor i skolen.</p><p id="p6">Med julepakkerne kan alle få en god jul,« siger formand for Vestebro Lokaludvalg Thomas Egholm.</p><p id="p7"><br /><em style="bold">Ænder og julegaver</em></p><p id="p8">I et samarbejde med caféer, værtshuse, butikker og andre erhvervsdrivende både i og udenfor bydelen, lykkedes det foreningen og lokaludvalget at skaffe både ænder, rødkål, småkager, clementiner og julegaver.</p><p id="p9">Hvert år er hjælpen vokset.</p><p id="p10">Og i år blev der til 150 fyldte julekurve med lækkert indhold som kan glæde de familier på Vesterbro, der har et særligt behov for ekstra hjælp.</p><p id="p11">Julehjælperne mødtes fredag morgen før jul og brugte hele dagen på at pakke og fordele de mange varer og gaver, inden de udvalgte familier kunne afhente deres juleposer.</p><p id="p12"><br /><em style="bold">BIDRAGYDERE:</em></p><p id="p13">Byens Billeje Skanska Øresund Jordan/ Løgstrup Pastariget Absalon Hotel Grand Hotel Vesterbro Kontorforsyning J D Electric Merkur Bank Fru Snork Riesen Bar.</p><p id="p1">NÆRDEMOKRATI: Det nye lokaludvalg for Vesterbro har i sidste uge, onsdag 11. april, valgt det formandskab, der skal lede lokaludvalget de næste fire år.</p><p id="p2">Thomas Egholm (EL) fortsætter som formand efter fredsvalg, og den nye næstformand bliver Mikael Stenstrup, der tidligere har været formand for Kultur-og Børneudvalget under lokaludvalget og som er valgt for boldklubben Vestia.</p><p id="p3">Den anden næstformand blev Jimmy Sindahl fra partiet Venstre.</p><p id="p4">Der var dog rift om at få posten som næstformand, så lokaludvalget var igennem flere runder med afstemningen, før formændene var fundet.</p><p id="p5">Den tidligere formand for lokaludvalget, Thomas Warburg (SF), stillede også op som næstformand, men det blev altså Mikael Stenstrup.</p><p id="p6"><br /><em style="bold">Forkvinde eller mand?</em></p><p id="p7">På det ordinære møde i maj venter afstemningen af de tre formandsposter til Vesterbro Lokaludvalgs tre fagudvalg. De tre udvalg skifter også navn i denne valgperiode og så skal forretningsordenen for Vesterbro Lokaludvalg ændres, sådan at titlerne tager navn efter det køn, som besidder posten - altså formand eller forkvinde.</p><p id="p8"><br /><em style="bold">Langt møde</em></p><p id="p9">Efter konstitueringen fortsatte det nye lokaludvalg -ifølge lokaludvalgets hjemmeside -med sit første ordinære møde, som blev lidt af en langsejler.</p><p id="p10">På dagsordenen var både orienteringer om udviklingen på Vesterbro, godkendelse af høringssvar til flere af København Kommunes forvaltninger, og uddeling af støttekroner fra Vesterbropuljen og Lillepuljen til aktiviteter på Vesterbro.</p><p id="p11">Klokken var klokken 22, før de nye lokaludvalgsmedlemmer kunne sige tak for i en aften med to møder og en spækket dagsorden.</p><p id="p12"><br /><em style="bold">Tale med borgerne</em></p><p id="p13">Thomas Egholm glæder sig til at komme i gang med arbejdet: »Jeg glæder mig virkelig meget til alle debatterne med vesterbroene, det er borgerne jeg helst vil tale med. Det hører også med at holde politikerne på rådhuset i ørerne, men jeg glæder mig til dialog med borgerne, og jeg vil arbejde på, at vi får endnu flere borgermøder, events og workshops, hvor vi kan høre, hvad borgerne er optagede af. Det synes jeg er væsentligt,« siger Thomas Egholm til Vesterbro Bladet.</p><p id="p14">Han er personligt også optaget af at få omdannet Otto Busses Vej til en parklignende spot med grønne arealer og sportsfaciliteter.</p><p id="p15">»Det er nødvendigt at man også tænker åndehuller ind, når man bygger nye boliger, og vi mangler grønne områder på Vesterbro, og det er på tide, at vi får en plan for de kommende grønne arealer,« siger Thomas Egholm.</p><p id="p16"><br /><em style="bold">FAKTA VESTERBRO LOKALUDVALG</em></p><p id="p17">Der 12 lokaludvalg i København, der knytter sig til en bydel.</p><p id="p18">Valg til lokaludvalgene følger kommunalvalget, således er der valg hvert fjerde år -umiddelbart efter den nye Borgerrepræsentation er valgt.</p><p id="p19">Sidste år skiftede Vesterbro Lokaludvalg -midt i valgperioden -formand. Den daværende formand Thomas Warburg blev udfordret af Thomas Egholm, der fortsatte som formand.</p><p id="p20">Han er netop blevet genvalgt til det nye lokaludvalg.</p><p id="p21">Næstformand er Mikael Stenstrup, der er valgt for boldklubben Vestia.</p><p id="p22">Formændene til de tre fagudvalg er endnu ikke fundet.</p><p id="p23">De bliver valgt på lokaludvalgets møde til maj.</p><p id="p24">Kilde: Vesterbro Lokaludvalg.</p><p id="p1">Fra i morgen og indtil søndag formiddag vil Vesterbro i København sprudle med idræt, musik, teater, galleri-events og meget mere i forbindelse med Vesterbro Kulturdøgn.<br /> Af de mere spektakulære arrangenter vil være en såkaldt beduin-dag med levende kameler ved beboerhuset på Halmtorvet samt en optræden med den gamle pigtrådsrocker Peter Belli, der spiller i Enghaveparken - det samme sted, hvor han optrådte i 1950erne.  I bedste Vesterbro-ånd er også pornobiograferne med, og således fejrer Hawaii-bio Vesterbro Kulturdøgn med striptease, dominansshow og foredrag.  Bliver det hele for meget, kan man søge mod Vesterbro Torv, hvor formand for Lejernes LO, Klaus Hansen, holder tale.</p><p><a target="_blank" href="http://woview.infomedia.dk/?url=http://www.berlingske.dk/kobenhavn/artikel:aid=352172&amp;OpointData=89fe73fdf6d450b6c38c67aaccc809a5JmlkX3NpdGU9MTIxJmlkX2FydGljbGU9NzEzNjcmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Berlingske.dk</a></p><p id="p1">FIXERUM: 30 liv. 30 udsatte københavnere for hvem fixerummene på Vesterbro har betydet forskellen mellem rus og overdosis - forskellen mellem liv og død. Og med hele 1.200 færre kanyler på Vesterbros gader hver eneste uge taler resultaterne sit eget tydelige sprog: fixerummene på Vesterbro er en succes! SF sikrede pengene til opførelsen af det første fixerum, og vi er stolte af nu at have sikret penge til fixerum nummer to på Halmtorvet. København har i denne måned modtaget 15 mio. kr. i støtte, fra Christiansborg, til at drive fixerummene. Med den økonomiske indsprøjtning kan vi nu intensivere indsatsen med at skabe et sundere og mere sikkert miljø for endnu flere stofmisbrugerne.</p><p id="p2">Samtidig vil brobygningen til afvænningssystemet blive langt bedre, ligesom flere fixerums-fix vil betyde langt færre brugte kanyler på Vesterbros gader.</p><p id="p3">Bedre faciliteter for de udsatte brugere af fixerummene er godt nyt for København, for Vesterbro - og for stofmisbrugerne.</p><p id="p1">Der var et - i overført betydning i hvert fald - par dagsrejser mellem Vesterbro og den Lars Tyndskids mark, hvor min store Puch bragte mig gennem ungdommen uden andre end selvforskyldte skrammer. Det var nu også rigeligt.</p><p id="p2">Men engang midt i 70'erne købte jeg en plade - en rigtig plade af vinyl med riller på med børn og unge fra Vesterbro Ungdomsgård. Og var imponeret over den lethed disse jævnaldrende med mig selv kunne tumle selv livets store og indviklede spørgsmål og tanker. Hvorfor boede man dog ikke på Vesterbro og var så klog og afklaret?</p> <hl2>Imponerende</hl2><p id="p3">Minderne kommer tilbage her, da utrættelige Bo Schiøler, der har været voksen ledvogter og sangskriver i ungdomsgården gennem alle årene, og de unge sender en mammut-cd på gaden.</p><p id="p4">Det sker i anledning af 40 års jubilæet for det sted, jeg med tanke på musikken blev så misundelig for knap så mange år siden.</p><p id="p5">Det er imponerende, at Bo Schiøler kan blive ved at skrive sange, som de unge synger med en ærlighed og inderlighed, at det kunne være dem selv, der stod bag teksterne. Det er det ikke. Det er fortsat Bo Schiøler, der nærmest kaster sangene ud af ærmerne. Sådan lyder det.</p> <hl2>I svime</hl2><p id="p6">Der er to cd'er og en dvd i denne sending fra Vesterbro, så der er rigeligt at falde i svime over.</p><p id="p7"> Samtidigt udsender forlaget Høst &amp; Søn "Ballademager Blues" med 120 sange fra Bo Schiølers 40 år med Vesterbro Ungdomsgård. En passende gestus overfor Vesterbro Ungdomsgård, der endda har nye sange på vej. De kan bare komme an, kan de.</p><p id="p8"><em style="bold"></em></p><p id="p1">I LØBET af de to aftener og nætter fra 13. juli til 15. juli ændrer Aalborg Kommune vejforløb og signallys på den sydlige del af Vesterbro ved dobbeltkrydset ved Hasserisgade og Prinsensgade.</p><p id="p2">Formålet er ved ændret brug af vognbaner at få trafikken til at glide lettere i den stærkt trafikerede gade, hvor trafikken især om eftermiddagen jævnligt bryder sammen med lange køer og dermed ventetider til følge.</p><p id="p3">I øjeblikket bliver de to nordgående spor på Vesterbro og to spor fra Hasserisgade indskrænket til et spor ved Vingårdsgade for den gennemgående trafik mod nord. Tilstrømningen af biler overstiger dermed den ene vognbanes kapacitet.</p><p id="p4">Resultatet er blokering af vognbaner på Vesterbro og som følge deraf kødannelse på både Vesterbro og tilknyttede veje.</p><p id="p5">De planlagte ændringer kan ikke hindre bilkøer i myldretiden, men de flytter kødannelsen uden for den centrale del af Vesterbro, hvilket vil sige Limfjordsbroen og Vesterbro syd for Aalborghallen. Dermed placeres køerne, hvor der er plads til dem, og hvor de ikke er til gene for den øvrige trafik.</p><p id="p6"><br /><em style="bold">Trafik doseres</em></p><p id="p7">Ved jernbaneviadukten medfører strategien, at trafikken fra Vesterbro syd og fra Hasserisgade " doseres" til et omfang, der vil være mulig at afvikle på den efterfølgende strækning og i efterfølgende kryds.</p><p id="p8">På Vesterbro syd for Hasserisgade sammenflettes trafikken, der skal fortsætte ligeud ved Prinsensgade, til et ligeudkørende spor umiddelbart før Kirkegårdgade.</p><p id="p9">Bilister, der skal fortsætte ligeud ved Prinsensgade, skal hermed placere sig i det yderste spor allerede før Kirkegårdsgade.</p><p id="p10">Det højre spor, der nu er et ligeudspor, ændres fra Kirkegårdsgade til en bane for højresvingende ved Prinsensgade.</p><p id="p11">Hermed bliver det nuværende højresvingsspor ved Prinsensgade forlænget til lige syd for Kirkegårdsgade.</p><p id="p12">Der etableres endvidere en smal cykelbane på Hasserisgade mellem Kirkegårdsgade og Vesterbro.</p><p id="p13">Fra Hasserisgade bliver det tilladt at svinge til højre, idet det højre spor på Hasserisgade ændres til en fælles bus-og højresvingsbane.</p><p id="p14">Dermed er der i fremtiden kun et venstresvingsspor.</p><p id="p15">Bilister fra Hasserisgade, der skal svinge til højre ved Prinsensgade, skal som følge af ændringen krydse de venstresvingende bussers bane for at komme over i højresvingsbanen ved Prinsensgade.</p><p id="p16">Bilisterne skal derfor være opmærksomme på, om der er en bus på vej ud i krydset, før vognbaneskiftet.</p><p id="p17">Lyssignalerne i de to kryds ved Hasserisgade og Prinsensgade og ved Vingårdsgade får ændret deres indstilling, så den bedst muligt passer med de nye forhold.</p><p id="p18">Siden kan der blive behov for at foretage en ekstra finjustering.</p><p id="p19"><br /><em style="bold">Nedtælling for fodgængere</em></p><p id="p20">Som det første sted i Aalborg vil der endvidere komme fodgængersignaler op ved Algade, der i stedet for den grønne og røde mand viser, hvor lang tid der er tilbage, til signalet skifter. De såkaldte nedtællingssignaler skal forbedre fodgængernes tryghed.</p><p id="p21"><br /><em style="bold">Forbud mod venstresving</em></p><p id="p22">Med den ændrede afmærkning på Vesterbro er det ikke muligt at opretholde venstresvingsmuligheden fra Vesterbro til Kirkegårdsgade.</p><p id="p23">Ligeledes bliver der forbud mod venstresving fra Kirkegårdsgade.</p><p id="p24">Bilister, der har ærinde i Kirkegårdsgade, kan i stedet køre ad Hasserisgade via Kong Christians Alle.</p><p id="p25">At arbejdet gennemføres på nævnte tidspunkt, beror på et ønske om at være så lidt til gene for trafikken som muligt.</p><p id="p1">Syv sogne går til december sammen i ét sogn med navnet Vesterbro Sogn - Folkekirken på Vesterbro. Fusionen udløber af et tæt arbejdsfællesskab de seneste fire år mellem kirkerne i Vesterbro Bykirke.</p><p id="p2">Frem for at have en række små sogne, som hver for sig arbejder med det samme, skal fremtidens folkekirke på Vesterbro skabes i fællesskab, forklarer Jens Andersen, formand for Vesterbro Bykirke.</p><p id="p3">" Medlemsprocenten er faldet de seneste mange år på Vesterbro. Vi vil vende den udvikling. Det er vores opgave, at kristendom skal opleves som relevant af flere, og vi skal have aktiviteter, som andre end dem, der kommer i kirkerne i dag, opfatter som attraktive at deltage i. Derfor er vi nødt til at tilbyde andre måder at være kirke på. Højmessen har sin berettigelse, men der er også mange folk på Vesterbro, som ikke føler sig hjemme i den." Derfor går det nye sogn sammen om blandt andet en ungdomskirke, en styrkelse af det diakonale arbejde og et fornyet fokus på kommunikation.</p><p id="p4">Eliaskirken har de seneste fire år hørt under Vesterbro Bykirke, men har valgt ikke at blive en del af det fælles nye sogn, fortæller menighedsrådsformand Lars Balslev.</p><p id="p5">" Vi synes ikke, vi har fået det ud af Vesterbro Bykirke, som vi gerne havde set, da vi begyndte samarbejdet. Da hed det, at det skulle give mere kirke for færre penge. Vi synes, vi har fået mindre kirke for flere penge. Det skyldes blandt andet administrationen.</p><p id="p6">Det er gået for meget op i seminarer og evalueringer.</p><p id="p7">Der er desuden nogle aktiviteter, som vi ikke kan stå inde for. For eksempel en natkirke," siger han uden at ville gå mere i detaljer med beslutningen.</p><p id="p8">Jens Andersen forklarer, at hovedformålet med sammenlægningen er at bruge ressourcerne bedst muligt. Tre ud af de nuværende otte kirker i sognet skal efter planen lukkes. De penge, der spares, skal bruges på at nå ud til flere mennesker.</p><p id="p9">" Vi er presset på økonomien, men med en fælles vikardækning kan vi rationalisere.</p><p id="p10">Vi vil i første omgang gerne bruge pengene bedre snarere end at bruge færre, for vi er ambitiøse på folkekirkens vegne. Vi vil gerne have et højt aktivitetsniveau og mener, at det er mere oplagt at spare i sogne, hvor der ikke foregår så meget. Men hvis der er brug for at spare samlet set, gør vi det," siger Jens Andersen.</p><p id="p11">Besparelser kan blive aktuelle, men ikke lige nu, lyder det fra forretningsfører for budgetudvalget i København, provst Gert Blak Mogensen, Nørrebro Provsti, for der bliver ikke ændret ved bevillingerne til provstierne i 2013, og forhandlingerne om budgettet for 2014 forventes først at være færdige med udgangen af august 2013.</p><p id="p12">" Vi ved dog, at der skal skaffes midler til køb af grund og opførelse af ny kirke både i Sydhavnen og Ørestaden, og der skal findes driftsmidler til disse kirker.</p><p id="p13">Derfor bliver der naturligvis tale om en omfordeling af midlerne mellem provstierne.</p><p id="p14">Budgetudvalget har nedsat en analysegruppe med repræsentanter fra de enkelte provstier i Københavns Kommune, der har til opgave at belyse, hvilke behov der er for omfordeling. Inden 2014-budgettet forhandles på plads, skulle vi gerne vide, hvor langt vi er i processen med at afhænde kirker. Men først må vi afvente Ligestillings-og Kirkeministeriets godkendelse af nedlæggelserne.</p><p id="p15">Før den foreligger, kan der ikke siges noget konkret om pengefordelingen mellem provstierne," siger Gert Blak Mogensen.</p><p id="p16">kirke@k.dk </p><p id="p17"><br /><em style="bold">Fakta: KIRKER, SOM SKAL LUKKE</em></p><p id="p18">Bavnehøj ( principbeslutning på Vesterbro Bykirkes årsmøde 2012), Absalon ( principbeslutning på Vesterbro Bykirkes årsmøde 2012), Gethsemane ( kombi-kirke - økonomien skal sikres uden kirkeskat), Enghave ( indstillet til lukning af Stiftsrådet, men Bykirkerådet siger nej).</p><p id="p19"><br /><em style="bold">SOGNE I FUSIONEN</em></p><p id="p20">Maria, Gethsemane, Apostelkirkens, Absalons, Sankt Matthæus, Kristkirkens og Enghave Sogne.</p><p id="p1">Vesterbro Bladet vil gerne tættere på sine læsere.</p><p id="p2">For selvom afstanden mellem bydelen Vesterbro og Vesterbro Bladets redaktion i Frederiksberg Centret ikke er så lang i kilometer, er den det måske rent mentalt.</p><p id="p3">Fakta er i hvert tilfælde, at ikke mange Vesterbroere finder vej til deres lokale avis for at fortælle en god historie eller diskutere lokale emner.</p><p id="p4">Og det har vi besluttet at gøre noget ved.</p><p id="p5">Fra tirsdag den 11. november rykker jeg derfor ind i Demokratihuset i Valdemarsgade, hvor jeg mellem kl. 13- 16 - anden og fjerde tirsdag i hver måned - vil lægge øre til gode historier, lokale dialoger og stort og småt fra hverdagens Vesterbro.</p><block><p>Den britiske prins Harry er på sit første officielle besøg i Danmark. Han har blandt andet besøgt et sportscenter på Vesterbro. </p></block><p id="p1">ÅBENT BREV: Hov -vi har fundet et sort hul i budgettet.</p><p id="p2">Der er lavet en budgetaftale i Københavns Kommune. Over 50 milliarder kroner er der sat adresse på. Der ligger hundredvis af dokumenter til grundlag for at sammenstykke et budget for Danmarks hovedstad. Bilag og bilag til bilagene. I et af disse bilag til bilagene har Kulturog Fritidsforvaltningen medtaget en kunstgræsbane på Vesterbro som et ' need to have'.</p><p id="p3">Altså ikke et ' nice to have'.</p><p id="p4">Og det har forvaltningen helt ret i. Vesterbro er det mest underforsynede sted i hele Danmark hvad angår rammer for fodbolden. Og Vesterbro med over 40.000 borgere er et af de steder i landet, som har størst stigning i antallet af børn og unge på grund af nybyggeri og fødselsoverskud. I budgetmaterialet kan man se, at antallet af børn og unge i alderen 0-15 år forventes at stige med 41 procent i på Vesterbro og i Kgs. Enghave.</p><p id="p5">Vesterbros børn og unge flokkes på sølle to fodboldbaner, som endda ligger lige udenfor bydelen. Én græsbane, én kunstgræsbane. Alene boldklubben Vestia har 1.000 medlemmer, en sand bedrift under de vilkår. Vestia har op til budgetforhandlingerne, forsøgt at råbe Borgerrepræsentationen op. Det har vi også gjort fra Vesterbro Lokaludvalg.</p><p id="p6">Måske har I som politikere lyttet. Men I har bagefter glemt at afsætte pengene til at skabe en ny kunstgræsbane med plads til en 11-mands bane og to 5-mands baner på området ved Otto Busses Vej.</p><p id="p7">I øvrigt de første baner på Vesterbro overhovedet. Men der er tid endnu. Budgettet skal først endeligt vedtages den 4.</p><p id="p8">oktober. Og vi taler kun om et par hundrededele af en promille af det samlede budget.</p><p id="p9">I har stadig muligheden for at lukke hullet og glæde en hulens masse børn og unge. Grib chancen! På vegne af Vesterbro Lokaludvalg -Thomas Egholm.</p><p id="p1">VIBORG: Netto forlod Vesterbro Torv på Vesterbrogade og flyttede blot 100 meter væk for et par uger siden. Men allerede inden da fremstod Vesterbro Torv en anelse tomt.</p><p id="p2">Tilbage i 2011 vedtog byrådet ellers en lokalplan, der tillod opførelsen af et butikscenter ved navn »Vesterbrocenteret«, som blandt andet skulle have parkeringskælder i to niveauer.</p><p id="p3">Som bekendt er der endnu ikke sket det store på Vesterbro Torv, men nu er der ifølge Bach Gruppen, som ejer de fleste af bygningerne på Vesterbro Torv, noget spændende under opsejling.</p><p id="p4">»Vi er i gang med drøftelser med Årstiderne Arkitekter, som tegner et projekt for os. Og jeg regner med, at vi kan præsentere byggeplanerne om en måneds tid,« siger direktør Lene Christensen.</p><p id="p5">Hun vil endnu ikke løfte sløret for, hvad der skal ske på Vesterbro Torv. Men det bliver næppe så omfattende, som planerne for »Vesterbrocenteret« så ud i 2011.</p><p id="p6">»Det bliver en light-udgave af tegningerne,« siger Lene Christensen, som altså endnu ikke afslører, hvad det indebærer.</p><p id="p7">Dog tilføjer hun, at der i disse dage bliver arbejdet på højtryk med planerne for Vesterbro Torv.</p><p id="p8"><br /><em style="bold">Den anden halvdel</em></p><p id="p9">Bach Gruppen ejer bygningerne øst og syd for torvet, mens den vestlige del af torvet ejes af Viborg Bolig-og Erhvervsudlejning.</p><p id="p10">Her ligger blandt andet Bar' Smil og Kirkens Korshærs genbrugsbutik. Men det er også i disse bygninger, at ældre i Pensionistgården mødes flere gange om ugen til spil, kaffe og en hyggelig snak.</p><p id="p11">»Og det vil vi meget gerne fortsætte med,« siger Esther Jensen, der kan fortælle, at de i Pensionistgården har været en anelse bekymrede for, hvad der mon skal ske med Vesterbro Torv og deres lokaler.</p><p id="p12">Men de kan sagtens tage den med ro, siger Viborg Bolig-og Erhvervsudlejnings direktør Benny Tolstrup. Der er ingen planer om at gennemføre nogen ændringer på den side af torvet.</p><p id="p1">»Det er nødvendigt med en socialplan for indre Vesterbro, hvis man vil sikre, at de beboere, der er i området, også kan bo på det indre Vesterbro efter byfornyelsen,« siger formanden for LLO i Hovedstaden, Niels Busk. »Vi fastholder bl.a. kravet om, at den fremtidige husleje ikke må overstige 75% af huslejen i nyt almennyttigt byggeri. Men der skal sættes ind over en bred front med statslige og kommunale penge til styrkelse af det sociale netværk.« Kort før jul fik Københavns nyvalgte overborgmester et idéoplæg fra de to byfornyelsesselskaber, der skal forestå opgaven med byfornyelse af det indre Vesterbro. Et idé-oplæg, som både lejerne og deres organisationer har været med til at forfatte.</p><p id="p2">Niels Busk mener, at en boligpolitik med udgangspunkt i, at boligen økonomisk skal hvile i sig selv, er asocial. Og hvis dette princip også skal gælde på indre Vesterbro efter byfornyelsen, vil der være mange, der må flytte.<br /><em style="bold">Boligmangel</em><br />
 Der mangler adskillige tusinde boliger i København, bl.a. til de mange hjemløse, der bor på gaderne, i kældre eller hvor de kan finde lidt husly for natten. Mange af dem havner på indre Vesterbro før eller siden. Efter endt byfornyelse vil der være endnu færre boliger totalt set. En optælling viser, at der nu er 3.368 boliger, heraf 370 uden eget toilet. »Vi vil også prøve at bevare så mange nærbutikker som muligt på Indre Vesterbro, ikke mindst af hensyn til det fremtidige gade- og bymiljø, siger Niels Busk, men erkender samtidig, at opgaven er vanskelig. Det almindelige indkøbsmønster peger i retning af færre men større supermarkeder, hvad der i øvrigt allerede findes på Vesterbro. Dertil kommer den betragtelige nedgang i befolkningstallet gennem en årrække, og dermed et reduceret kundeunderlag for butikkerne. »Vi ser allerede nu tendensen,« siger Erling Vilhelmsen, Vesterbro Handelsforening. »Det nye byggeri på Vesterbro levner ikke plads til butikker. Istedgade og sidegaderne var tidligere kendt for et rigt forretningsliv. Sådan er det ikke mere,« siger han og henviser til bydelens forfald som årsag til de mange butikslukninger. Hvis udviklingen fortsætter, bliver Indre Vesterbro en død bydel, hvor folk ikke tør bevæge sig efter mørkets frembrud.«</p><p id="p1">Det gamle arbejderkvarter Vesterbro er blevet ungt. Bydelens boliger er de seneste år blevet fyldt med unge singler og børnefamilier. Bydelen er suverænt blevet Københavns yngste - over halvdelen af beboerne er mellem 19 og 35 år, viser de nyeste tal fra Københavns Kommune. Det er ti procent flere unge end resten af hovedstaden kan mønstre. »Mangel på daginstitutionspladser er blevet et kæmpe problem. Vi balancerer konstant på kanten af vores pasningsgaranti«, siger overborgmester Jens Kramer Mikkelsen (S).</p><p id="p2">Trods det nye problem kalder han udviklingen på Vesterbro for en »ægte succeshistorie« »Tidligere var Vesterbro et gennemtrækskvarter. Når folk stiftede familie, var de tvunget til at flytte væk fra de små dårlige lejligheder. Efter byfornyelsen bliver de boende og tilfører Vesterbro ny dynamik«, siger han.<br /><em style="bold">BABYBOOM</em><br />
 Også sognepræst i Mariakirken Jens Johansen mærker udviklingen. »Antallet af nyfødte er eksploderet inden for de seneste par år, mens der efterhånden går lang tid mellem begravelserne«, siger Jens Johansen og peger på, at det er danskerne, der får børnene. Modsat resten af København og omegn daler antallet af indvandrere på Vesterbro. Vesterbros centrale placering og små lejligheder er blevet særdeles attraktive for unge. Det har ejendomshandlerne også opdaget, viser priserne på bydelens boliger. Dagsprisen på en toværelses lejlighed på under halvtreds kvadratmeter og bruseniche i soveværelset snuser i dag til millionen. Det seneste kommunalvalg afspejler udviklingen fra arbejderkvarter til middelklasse. Valgets vindere blev Venstre og de radikale, der fik et kanonvalg og begge nu har større tilslutning end Enhedslisten i den traditionelt meget røde bydel. Socialdemokratiet er dog stadig størst med SF på en pæn andenplads.</p><p id="p1">BYRUM: Onsdag eftermiddag blev den nye røde cykelsti ved Enghave Plads indviet.</p><p id="p2">Det er resultatet af et samarbejde mellem Københavns Kommune og Områdefornyelsen Vesterbro, der nu kan gøre cykelturen kortere.</p><p id="p3">»Hvis vi skal mindske trængslen i København og få renere luft, skal vi få flere fra bilen over på cyklen. Det kræver, at vi gør cykelforholdene endnu bedre og sikrer, at cyklisterne kommer nemmere gennem byen. Der skal være flere direkte forbindelser, der gør, at man må cykle mod ensretningen eller cykle over en plads, hvor det kan ske på en ordentlig måde også for fodgængere,« siger teknik-og miljøborgmester Ayfer Baykal ( SF), der ved indvielsen fik overrakt et diplom af Dansk Cyklistforbund.</p><p id="p4"><br /><em style="bold">Sparer tid</em></p><p id="p5">Københavnerne på cykel sparer 460 timer om dagen på grund af en eneste ny smutvej i Indre by, viser en optælling fra Københavns Teknikog Miljøforvaltning. Og flere smutveje er på vej i form af både cykling mod ensretning og cykelstier over små pladser.</p><p id="p6">På onsdag åbnes to nye smutveje på Vesterbro, der giver en direkte forbindelse mellem Carlsberg og Bryggebroen.</p><p id="p7">Og der er flere på vej i Indre by og på Østerbro.</p><p id="p8">På Vesterbro er der altså netop åbnet to nye cykelforbindelser fra Carlsberg til Bryggebroen via ' bagsiden' af Enghave Plads og Dybbølsgade.</p><p id="p9">Den ene løber hen over den lille Cirkeline Plads, som ligger i forlængelse af Enghave Plads, mens den anden løber hen over Yrsas plads ved Dybbølsbroen.</p><p id="p10">I december og videre ind i 2014 åbnes desuden en lang række smutveje i Indre By, Østerbro og Vesterbro.</p><p id="p1">GÅR DET som planlagt, får Aalborg snart en ny fiskerestaurant i Bispensgade samt et seks etager stort hus med plads til boliger og erhverv på Vesterbro.</p><p id="p2">Wagner Ejendomme, som ejer Bispensgade 31 og Vesterbro 68, har nemlig revet den mellembygning, som rummer Fisk &amp; Skaldyr, ned, og det samme gælder hjørneejendommen på Vesterbro, der blandt andet har huset en forretning for hundetilbehør.</p><p id="p3">-Selve bindingsværkhuset bevarer vi selvfølgelig. Men mellembygningen er ikke nær så gammel, og den er både uisoleret og utidssvarende, så nu forsøger vi at imødekomme restauratørens ønske om mere plads, fortæller Trine Wagner.</p><p id="p4">Hun oplyser, at der både bliver plads til udeservering og en ny dagrestaurant eller cafe ud mod Bispensgade, og arbejdet er allerede gået i gang, for Fisk &amp; Skaldyr skulle gerne være klar til at åbne igen 1. november.</p><p id="p5">Den ny tilbygning kommer til at hænge sammen med ejendommen på Vesterbro ved hjælp af et stort glasparti, og her er der blandt andet planer om en ny bygning på seks etager -plus tagterasse.</p><p id="p6">-Projektet på Vesterbro er ude i partshøring i øjeblikket.</p><p id="p7">Men vi regner ikke med, det giver problemer, for huset kommer til minde en del om de funkisejendomme, som findes i området i forvejen, siger Trine Wagner.</p><p id="p8">Bygningen kommer blandt andet til at rumme et butikslokale og 11 lejligheder, og den får også en facade med røde tegl, så det hele ikke bliver glas og stål.</p><p id="p9">-Pt. graver Nordjyllands Historiske Museum faktisk på stedet. For selvom vi ikke kommer langt ned i jorden, rummer området alligevel en spændende historie, forklarer Trine Wagner.</p><p id="p10">Bindingsværkhuset blev oprindeligt opført omkring 1736, og da det dengang var bygget sammen med tre andre huse, som ejedes af skipper Christen Madsen, fik stedet hurtigt navnet Skipper Madsens gård. Ejendommen var i slægtens eje i adskillige år, og i 1813 blev den indrettet til en slags mini-kaserne for Det Aalborgske Infanteriregiment -et formål som også gjorde, at man opførte mellembygningen for at lave en spisesal til soldaterne i slutningen af 1800-tallet.</p><p id="p11">Gården har også rummet en lille møbelfabrik, og da ejeren af denne ikke ville sælge til Aalborg Kommune, da man lavede gennembruddet til Vesterbro, fik mellembygningen lov at blive stående.</p><p id="p1">»Vesterbro er eksemplet på den lykkelige integration. Her fornemmer jeg samspillet mellem indvandrere og danskere,« siger teologen og Kirkefondets statistiker Sabine Kleinbeck.</p><p id="p2">Fra sin endnu ikke offentliggjorte statistik om befolkningsudviklingen og folkekirketilslutningen i Vesterbro Provstis ni sogne påviser hun, at mange af de oprindelige indvandreres veluddannede børn og studerende børnebørn nu flytter tilbage fra det Hvidovre, Brøndbyvester og Ishøj, hvor deres forældre skiftede det gamle Vesterbros slum ud med større og mere komfortable lejligheder. Med indvandringen af unge danskere og etniske efterkommere er Vesterbro blevet yngre.</p><p id="p3">På en slentretur i Istedgade-kvarteret slog det Sabine Kleinbeck, at hun ikke kunne få øje på ghettoer som på Nørrebro.</p><p id="p4">»På Vesterbro føler man sig ikke hensat til Lille Istanbul. Her lever danskere og indvandrere dør om dør. De taler sammen, kender hinandens familier, og indvandrernes døtre færdes også på Fisketorvet. På Vesterbro findes overskuddet til at forstå hinandens liv,« siger Sabine Kleinbeck.</p><p id="p5">Manu Sareen,integrationskonsulent og medlem af Borgerrepræsentationen for Det Radikale Venstre, støtter Kleinbecks konklusioner, men advarer om, at minoriteterne tvinges til at vælge danskerne til, fordi de udgør under 30 procent.</p><p id="p6">»Det gør interaktionen større. Kommer de over 30 procent, vælger de danskerne fra,« siger han.</p><p id="p7"><br /><em style="bold">Integrationsvisioner</em></p><p id="p8">Vesterbro-kirkerne forsøger at tage bestik af tilslutningen til folkekirken, der på Vesterbro ligger på 62,2 procent mod landsgennemsnittets 83,6 procent. Men ikke nok, mener Sabine Kleinbeck.</p><p id="p9">»De aner ikke, hvordan de skal tage hånd om integrationsprocessen,« siger hun. En præst i et særligt indvandrertungt sogn har dog en vision om, at han vil tage den lokale imam i hånden og gå på husbesøg. Flere har planer om at gøre deres kirker til åbne kirker med både koranen og Biblen på hylden. Og lektiecafeer i samarbejde med imamen.</p><p id="p10">»Ellers risikerer vi, at børnene bliver taberne,« siger Sabine Kleinbeck.</p><p id="p11">Også fælles madlavning og spisning i kirken hører til sognekirkernes succeshistorier.</p><p id="p12">»Men kirken skal gøre sig endnu dygtigere til at udnytte sit potentiale. Det vil også hjælpe kirken,« siger Sabine Kleinbeck.</p><p id="p13">»Kirken har et integrationspotentiale, den selv er blind for og har undervurderet i mange år,« siger Manu Sareen.</p><p id="p14">»Madinitiativet giver jeg mit rungende ja. Hvis der er noget, indvandrere med lavt selvværd er sikre i, er det mad, og mad får danskerne til at tænke positivt om indvandrere. Lad os bruge maden til at bygge bro, og lad os eksportere ideen ud til underklassen på Nørrebro.«</p><p><a target="_blank" href="http://woview.infomedia.dk/?url=http://www.berlingske.dk/indland/artikel:aid=844624&amp;OpointData=5dca6a84515ec5de3c90508bcb9d1c75JmlkX3NpdGU9MTIxJmlkX2FydGljbGU9MjI5NzcxJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Berlingske.dk</a></p><p id="p1">Gadekunsten er kommet for at blive.</p><p id="p2">Den har tilmed fået et så godt fodfæste i København, at der er tydelige forskelle på, hvordan den ser ud i forskellige dele af byen.</p><p id="p3">»Gadekunsten i København spiller på humoren. Den er satirisk, sjov, skæv og tit lige til kanten. Værdierne forekommer dog lidt blødere og sødere på Vesterbro, mens udtrykket i de nørrebroske gader er mere råt, kontant og direkte,« siger SØS ULDALL-EKMAN fra gruppen Streetheart, mens vi drejer ned af Saxogade og passerer en brandhane, som er blevet udstyret med to øjne.</p><p id="p4">»Gadekunsten har det med at tilpasse sig sine omgivelser, og derfor er det også naturligt, at der selv i en lille by som København, kan være forskel fra kvarter til kvarter. Netop evnen til at afspejle bydele på godt og ondt er særligt udtalt i gadekunsten.</p><p id="p5">Den har direkte forbindelse til gadens pulserende liv og indgår i dialog med den,« tilføjer hun.</p><p id="p6"><br /><em style="bold">Skattejagt i gaderne</em></p><p id="p7">Søs Uldall-Ekman udgør den ene halvdel af gruppen Streetheart, som dokumenterer og formidler gadekunsten i København.</p><p id="p8">På lørdag arrangerer Streetheart blandt andet en skattejagt, hvor nysgerrige københavnerne kan gå på opdagelse i deres egen by.</p><p id="p9">»Tanken er at give folk mulighed for at opleve legen med byen på egen hånd, ved at udstyre dem med et kort og opfordre dem til tage sig god tid på vej gennem gaderne,« siger Søs Uldall-Ekman.</p><p id="p10">Selv er vi taget på guidet tur på det positive Vesterbro - fra Vesterbro torv mod Enghaveplads, hvor Emmaljungabarnevogne, rødmalede cykler og kaffebarer præger gadebilledet i selskab med perleplader, dyremotiver og lokalpatriotiske indslag.</p><p id="p11">' Vesterbro' står der skrevet med fede typer på den ene af containerne på Matthæusgade.</p><p id="p12">Den anden er dekoreret med et motiv, der kunne være taget ud af Løvernes Konge.</p><p id="p13"><br /><em style="bold">Ikke kun graffiti</em></p><p id="p14">I træet ved Eliaskirken på Vesterbro Torv har det, der ligner fuglehuse i mikroformat, indtaget stammen. De er bygget til et af de mindst vellidte dyr i byen. Fluen. Igen et eksempel i den finurlige ende.</p><p id="p15">»Når man siger gadekunst, tænker de fleste på graffiti. Men ordet rummer mere.</p><p id="p16">Blomsterne på metrobyggeriet ved Enghaveplads, gyngen, der pludselig er blevet hængt op på Vesterbro torv, de små papirhuse til fluer, perleplader på vejskiltene.</p><p id="p17">Gadekunsten kan tage mange former,« siger CHRISTINA BENNETZEN, den anden halvdel af Streetheart.</p><p id="p18">Streethearts daglige mission er at få os til at lægge mærke til detaljerne i byen omkring os.</p><p id="p19"><br /><em style="bold">Lovlig gadekunst</em></p><p id="p20">For i modsætning til kunst på et museum, er gadekunst ikke noget, vi vælger at gå ind og se på, den kommer os selv i møde.</p><p id="p21">Pludselig er den der. Og pludselig er den væk igen.</p><p id="p22">»Gadekunsten kan hive dig tilbage i nuet og få dig til at se din by med nye øjne,« pointerer Christina Bennetzen.</p><p id="p23">Visse typer gadekunst har endda fået en permanent plads - med tilskud fra kommunen.</p><p id="p24">På Istedgade om hjørnet fra Dannebrogsgade vil den, der sænker blikket, få øje på en række brosten, der adskiller sig fra de andre.</p><p id="p25">' Hvorfor kigger alle på mig?' og ' Jeg ligger bare her og blomstrer' står der på to af dem.</p><p id="p26">»Het er et eksempel på, at gadekunsten til tider bliver sat i lovlige rammer. Det er Vesterbro Lokaludvalg, som har støttet kunst-projektet med at skifte brosten ud,« fortæller Søs Uldall-Ekman.</p><p id="p27">»Byen er fuld af gadeskatte, som kun venter på, at du kommer forbi og ser dem,« siger hun.</p><p id="p28">»GADEKUNSTEN I KØ-BENHAVN SPILLER PÅ HUMOREN. DEN ER SATIRISK, SJOV, SKÆV OG TIT LIGE TIL KANTEN.</p><p id="p29">SØS ULDALL-EKMAN, STREETHEART.</p><p id="p30"><br /><em style="bold">fakta</em></p><p id="p31"><br /><em style="bold">STREETHEART BEATS</em></p><p id="p32">På lørdag byder Streetheart Vesterbro udenfor med arrangementet Streetheart Beats.</p><p id="p33">Udover skatekonkurrence for børn og unge, dj ' s og mad, kan man deltage i en særlig street art-skattejagt på Vesterbro med præmier fra lokale butikker. Der vil også være mulighed for selv at prøve kræfter med gadekunst-workshops på en særlig street art-væg, som skal dekoreres.</p><p id="p34">Det hele sker på Enghave Plads ved skaterområdet på lørdag 28. maj kl. 12-20.</p><p id="p35">Bag arrangementet står Streetheart, Abrikosgrisen og Sidewalk Skateshop og Darling, mens de lokale butikker har doneret præmier. Byens Hegn donerer desuden 15 meter midlertidig gadekunstvæg til arrangementet.</p><p id="p1">I LØBET af de to aftener og nætter fra 13. juli til 15. juli ændrer Aalborg Kommune vejforløb og signallys på den sydlige del af Vesterbro ved dobbeltkrydset ved Hasserisgade og Prinsensgade.</p><p id="p2">Formålet er ved ændret brug af vognbaner at få trafikken til at glide lettere i den stærkt trafikerede gade, hvor trafikken især om eftermiddagen jævnligt bryder sammen med lange køer og dermed ventetider til følge.</p><p id="p3">I øjeblikket bliver de to nordgående spor på Vesterbro og to spor fra Hasserisgade indskrænket til et spor ved Vingårdsgade for den gennemgående trafik mod nord. Tilstrømningen af biler overstiger dermed den ene vognbanes kapacitet.</p><p id="p4">Resultatet er blokering af vognbaner på Vesterbro og som følge deraf kødannelse på både Vesterbro og tilknyttede veje.</p><p id="p5">De planlagte ændringer kan ikke hindre bilkøer i myldretiden, men de flytter kødannelsen uden for den centrale del af Vesterbro, hvilket vil sige Limfjordsbroen og Vesterbro syd for Aalborghallen. Dermed placeres køerne, hvor der er plads til dem, og hvor de ikke er til gene for den øvrige trafik.</p><p id="p6"><br /><em style="bold">Trafik doseres</em></p><p id="p7">Ved jernbaneviadukten medfører strategien, at trafikken fra Vesterbro syd og fra Hasserisgade " doseres" til et omfang, der vil være mulig at afvikle på den efterfølgende strækning og i efterfølgende kryds.</p><p id="p8">På Vesterbro syd for Hasserisgade sammenflettes trafikken, der skal fortsætte ligeud ved Prinsensgade, til et ligeudkørende spor umiddelbart før Kirkegårdgade.</p><p id="p9">Bilister, der skal fortsætte ligeud ved Prinsensgade, skal hermed placere sig i det yderste spor allerede før Kirkegårdsgade.</p><p id="p10">Det højre spor, der nu er et ligeudspor, ændres fra Kirkegårdsgade til en bane for højresvingende ved Prinsensgade.</p><p id="p11">Hermed bliver det nuværende højresvingsspor ved Prinsensgade forlænget til lige syd for Kirkegårdsgade.</p><p id="p12">Der etableres endvidere en smal cykelbane på Hasserisgade mellem Kirkegårdsgade og Vesterbro.</p><p id="p13">Fra Hasserisgade bliver det tilladt at svinge til højre, idet det højre spor på Hasserisgade ændres til en fælles bus-og højresvingsbane.</p><p id="p14">Dermed er der i fremtiden kun et venstresvingsspor.</p><p id="p15">Bilister fra Hasserisgade, der skal svinge til højre ved Prinsensgade, skal som følge af ændringen krydse de venstresvingende bussers bane for at komme over i højresvingsbanen ved Prinsensgade.</p><p id="p16">Bilisterne skal derfor være opmærksomme på, om der er en bus på vej ud i krydset, før vognbaneskiftet.</p><p id="p17">Lyssignalerne i de to kryds ved Hasserisgade og Prinsensgade og ved Vingårdsgade får ændret deres indstilling, så den bedst muligt passer med de nye forhold.</p><p id="p18">Siden kan der blive behov for at foretage en ekstra finjustering.</p><p id="p19">Nedtælling for fodgængere Som det første sted i Aalborg vil der endvidere komme fodgængersignaler op ved Algade, der i stedet for den grønne og røde mand viser, hvor lang tid der er tilbage, til signalet skifter. De såkaldte nedtællingssignaler skal forbedre fodgængernes tryghed.</p><p id="p20">Forbud mod venstresving Med den ændrede afmærkning på Vesterbro er det ikke muligt at opretholde venstresvingsmuligheden fra Vesterbro til Kirkegårdsgade.</p><p id="p21">Ligeledes bliver der forbud mod venstresving fra Kirkegårdsgade.</p><p id="p22">Bilister, der har ærinde i Kirkegårdsgade, kan i stedet køre ad Hasserisgade via Kong Christians Alle.</p><p id="p23">At arbejdet gennemføres på nævnte tidspunkt, beror på et ønske om at være så lidt til gene for trafikken som muligt.</p><p id="p1">HÅBEFULD: Før overborgemster Frank Jensen (S) nåede at præsentere sin vision for ' Lille Vesterbro', som han døbte området omkring Otto Busses Vej og det gamle DSB-areal, var lokale kræfter også i gang med sine drømme.</p><p id="p2">Med udgangspunkt i Vesterbro Lokaludvalgs arbejde lancerede de derfor tidligere på efteråret ' Vestre Remisepark', som var lokaludvalgets bud på et udgangspunkt for at debattere, hvad der skal ske -og hvad der er brug for -på Vesterbro.</p><p id="p3">Er det mere turisme, flere hoteller og ejerlejligheder? Flere parkeringspladser og cykelstativer? Er det flere fodboldbaner, parkarealer, legepladser, eller er det noget helt tiende? Omsværmede Otto Debatten om både det omsværmede areal ved Otto Busses Vej og mængden af grønt på Vesterbro rammer sammen med, at Københavns Kommune arbejder på den kommende Kommuneplanstrategi.</p><p id="p4">Høringsfristen sluttede i sidste uge og Kommuneplanstrategi 2018 skal nu udmøntes endligt på Københavns Rådhuset.</p><p id="p5">Kommuneplanstrategien kommer til at tegne Københavns Kommunes retning for udviklingen frem mod 2031.</p><p id="p6">Velforberedte børn De vesterbrobørn, der i sidste uge mødtes med overborgmester Frank Jensen (S) for at overrække deres fremtidsvisioner havde tidligere været på ' Fremtidsworkshop'.</p><p id="p7">Her byggede de, sammen med arkitekt, forfatter og kunstner Eva Tind og scenograf og folkeskolelærer Kirsten Thomsen, deres fremtidsdrømme på Vesterbro.</p><p id="p8">Vesterbro Lokaludvalg indsamlede i samme ombæring de voksnes input til processen, som de også overleverede til overborgmesteren på rådhuset som en del af den offentlige høring.</p><p id="p9">Du kan læse meget mere om kommuneplanstrategien 2018 på enten: kk.dk/ kobenhavnersnak eller minby.dk/ vesterbro.</p><p id="p1">Udgivet for 7 minutter siden i Politik Tilføjet 29/05 10:05 til Boblere af mlp Kilde: politiken.dk</p><p id="p2">»Københavns tidligere hippeste bydel er måske blevet udkonkurreret af Vesterbro på hipsterskalaen, men priserne er til gengæld også langt lavere i dag«, siger Boligsiden.dk's kommunikationschef Birgit Daetz om Nørrebro.</p><p id="p1">JANUAR: Vesterbro Lokaludvalg gav Lonnie Burnæs prisen som årets ildsjæl for sit arbejde i Gang i Gang, hvor hun sørger for, at brugerne har det godt samtidig med, at hun selv har et arbejde, hun kan klare trods sin kroniske sygdom.</p><p id="p2">Som det hed i indstillingen fra brugerne: spørg hellere hvad Lonnie IKKE gør.</p><p id="p3">FEBRUAR: Kirkerne har trange kår - eller faktisk har de ganske god plads - for der er så få kirkegængere, at 2013 bar præg af kirkelukninger hele året. Det betød blandt andet, at tre kirker på Vesterbro lukkede.</p><p id="p4">Det var - som planlagt Gethsemane Kirke, Bavnehøj Kirke og Absalons Kirke.</p><p id="p5">MARTS: Og apropos kirker, så begyndte forårsmåneden med, at den radikale Tommy Petersen gik til kamp for gravpladser for ikke-troende.</p><p id="p6">Kampen lykkedes, og ikketroende kan nu blive begravet på Vesterbro Kirkegård og på Bispebjerg Kirkegård.</p><p id="p7">APRIL: Fixerumsdebatten rasede, og direkte naboer til det nye fixerum på Mændenes Hjem følte sig frustrerede over kommunes og politiets indsats.</p><p id="p8">MAJ: Vesterbro Bladet kunne afsløre de første tegn på uregelmæssigheder og inhabilitet i musikforeningen MUVE, der administrerer øvelokaler i kødbyen og som arrangerer festivalen Vesterbro Festival.</p><p id="p9">Vesterbro Bladet dækkede sagen med aktindsigt og interviews og ved en ekstra ordinær generalforsamling i august blev hele bestyrelsen skiftet ud. Kommunen overvejede at trække driftsstøtten, men efter en ny bestyrelse er en realitet fortsætter foreningen - dog med samme daglige leder.</p><p id="p10">JUNI: Vesterbro Bladet gik på loftet og i kælderen og tog en dag i Boxland på Carlsberg, hvor Kevin Bendix, der også står bag Øl og Kød, Café Darling og Haven, har knaldet nogle containerboxe op på den gamle Carlsberg-grund.</p><p id="p11">JULI: Lokaludvalget var i flere måneder på Otto Busses Vej for at lave workshops med borgerne. Lokaludvalget ville gerne have fingre i det gamle DSB-terræn, men beboerne i området er ikke meget for nye aktiviteter.</p><p id="p12">AUGUST: Så var der første skoledag på Vesterbro Ny Skole. I den anden boldgade blev det nye fixerum Skyen på Mændenes Hjem indviet.</p><p id="p13">SEPTEMBER: Månedens hit var klart Vesterbro Lokalstival, der som altid finder sted første weekend i september.</p><p id="p14">Lokaludvalget har netop bevilliget penge, så der også i 2014 kommer en traditionsrig og hyperlokal festival på Otto Krabbe Plads.</p><p id="p15">OKTOBER: Socialminister Annette Vilhelmsen (SF) var på besøg hos TUBA, der står for Terapi og rådgivning af Unge, der er Børn af Alkoholmisbrugere.</p><p id="p16">NOVEMBER: Så var der jo valg. Vesterbro Bladet arrangerede et storstilet vælgermøde i samarbejde med Husets Teater. Valget dækkede vi på nettet og var på Københavns Rådhus til den lyse morgen.</p><p id="p17">DECEMBER: De sidste brikker efter valget faldt på plads, og den største overraskelse var nok, at København får sin første DF-borgmester i Carl Christian Ebbesen, der skal overtage kultur-og fritidsudvalget efter Pia Allerslev, der til gengæld har sat sig i børne-og ungdomsborgmesterstolen.</p><p id="p18">Det var også i december, at første etape af Istedgade kunne indvies, og dermed er der mere trafiksikkert i Istedgade.</p><p id="p1">Københavns Politi rykkede søndag aften ud til Viktoriagade på Vesterbro i København, efter en anmeldelse om at der var affyret skud i området.</p><p id="p2">Central efterforskningsleder Rene Jensen bekræfter natten til mandag, at man har fundet projektiler på stedet.</p><p id="p3">- Vi er stadig i gang derude med at finde tekniske spor, projektiler og så videre. Vi har desuden foretaget en del vidneafhøringer i området, siger efterforskningslederen.</p><p id="p4">Politiet fik anmeldelsen klokken 21.53.</p><p id="p5">/Ritzau/</p><p id="p1">GADEPRÆST: Kun hver anden borger på Vesterbro er medlem af folkekirken og betaler dermed kirkeskat.</p><p id="p2">Det viser ny opgørelse fra Danmarks Statistik, hvor det fremgår, at Vesterbro, der er det største sogn i landet, er det sogn -blandt de tyve største -der har næstfærrest medlemmer af folkekirken.</p><p id="p3">Den tendens overrasker egentlig ikke formanden for menighedsrådet i Vesterbro Sogn, Jens Andersen.</p><p id="p4">»Det er jo en generel tendens i samfundet, og på Vesterbro er der mange, der ikke har en tilknytning til den danske folkekirke, ligesom der er mange unge. Men det betyder ikke, at vi ikke gør noget ved det lave tal og for at få flere medlemmer i folkekirken,« siger Jens Andersen. Han peger især på tiltag som ungdomskirken Ukirke i Gethsemane Kirke ved Litauens Plads, på torsdagsjazz i kirkerne og på natcafé i Bavnehøj Kirke.</p><p id="p5">»Diakoni og sociale tiltag er det, vi er gode til på Vesterbro, hvor vi har tæt relation til udsatte grupper og mennesker med særlige behov,« siger Jens Andersen.</p><p id="p6"><br /><em style="bold">Præst i gadehøjde</em></p><p id="p7">Som et helt nyt projekt vil Vesterbro Sogn ansætte en gadepræst, der kun i begrænset omfang skal stå for gudstjenester.</p><p id="p8">Til gengæld skal præsten i civil gå på gaden og være med til at fortælle kirkens historie, så flere bliver interesserede i kirken.</p><p id="p9">Hensigten er at styrke sognets indsats for at møde mennesker, som ikke af sig selv kommer i kirken.</p><p id="p10">Jens Andersen tror dog ikke, at en gadepræst alene kan få folk, der er meldt ud af kirken, til at melde sig ind igen.</p><p id="p11">»Når man først har taget den beslutning, har man taget den. Men måske kan det få flere til at forblive medlemmer af folkekirken og lade deres børn døbe og konfirmere,« siger Jens Andersen.</p><p id="p12">I det stillingsopslag, der bliver annonceret denne uge, lægger menighedsrådet op til, at der ansættes en præst, som »kan bidrage til at forny formidlingen af kristendommen, og som har let ved at komme i dialog med mennesker på hverdagens spørgsmål om tro og livets store spørgsmål«. »Når vi ikke har flere medlemmer i folkekirken på Vesterbro, så skyldes det i høj grad også, at vi ikke selv har været gode nok til at formidle historien om kirken, og det er det, vi er i fuld gang med,« siger Jens Andersen til Vesterbro Bladet.</p><p id="p13"><br /><em style="bold">Biskop tror på fremgang</em></p><p id="p14">Biskop i Københavns Stift, Peter Skov-Jakobsen, ser det lave medlemstal på Vesterbro som en naturlig konsekvens af, at der på Vesterbro bor mange mennesker med andre religiøse tilhørsforhold end kristendommen.</p><p id="p15">»Der bor mange på Vesterbro, der ikke bruger folkekirken, fordi de har en anden religion, og det er en del af forklaringen på det lave medlemstal, men forklaringen skal også ses hos kirken selv,« siger Peter Skov-Jakobsen, der er enig med Jens Andersen i, at kirken hele tiden skal fortælle sin historie på nye måder og være en naturlig del af lokalsamfundet.</p><p id="p16">»Og det er vi i fuld gang med. På Vesterbro er kirkerne dygtige til at inddrage de lokale og lave spændende tiltag.</p><p id="p17">De tre højmessekirker laver fine gudstjenester, der er en række sociale tilbud som nat-cafe og Café Exit, der er ungdomskirke, en indvandrerpræst i Apostelkirken som åbner kirken op, spændende konfirmationsforberedelse, filosofiske saloner, babysalmesang og jeg kunne blive ved -det er en rigtig god udvikling,« siger Peter Skov-Jakobsen, der som biskop naturligvis gerne så, at medlemstallet steg.</p><p id="p18">»Man kan spørge, om vi skal have en fælles historie? Ja, det synes jeg, at vi skal, og hvis der ikke er tro, håb og kærlighed, som jo dybest set er essensen af kristendommen, hvad er der så?,« spørger Skov-Jakobsen.</p><p id="p19">Er vi blevet kyniske? »Nej, det synes jeg ikke.</p><p id="p20">De fleste af os har bare meget travlt, og samfundet er blevet mere individualistisk og mindre fællesskabsorienteret.</p><p id="p21">Hvis man ikke har hørt vores fortælling, så må vi fortælle den på nye måder og i nye sammenhænge. Og det gør dygtige præster og ansatte i Vesterbro Sogn hver eneste dag.« Hvad nu hvis medlemstallet næste år er endnu lavere? »Vi har en utrolig stærk og rummelig folkekirke, hvor fire ud af fem danskere er medlemmer.</p><p id="p22">Flere af dem måtte gerne være fra Vesterbro, og jeg kan kun opfordre til at bruge kirkerne og deres mange tilbud,« siger Peter Skov-Jakobsen.</p><p id="p23"><br /><em style="bold">Fakta</em></p><p id="p24"><br /><em style="bold">VESTERBRO SOGN</em></p><p id="p25">Vesterbro Sogn er med 43.052 indbyggere landets største.</p><p id="p26">Der er i alt 2.180 sogne i Danmark.</p><p id="p27">55 procent af indbyggerne i Vesterbro Sogn er medlemmer af Folkekirken.</p><p id="p28">Der er tre højmessekirker på Vesterbro, Kristkirken, Eliaskirken og Absalons Kirke -sidstnævnte skal nedlægges som kirke.</p><p id="p29">Vesterbro Sogn vil ansætte en gadepræst, der skal formidle kirkens budskab.</p><p id="p30">Kilde: Danmarks Statistik.</p><p id="p1">ILDJSJÆL: Man kan bo på Vesterbro, nyde pulsen, livet, og så egentlig bare hygge sig godt med det. Eller man kan bo der og så aktivt gøre en indsats for lokalmiljøet og dem, der trænger mest.</p><p id="p2">Henrik Salling og Peter Hvass har valgt det sidste.</p><p id="p3">Parret, der bor i Krusågade, stod bag Vesterbroløbet april i år, hvis formål var at samle penge ind til blandt andre Reden og Mændenes Hjem.</p><p id="p4">»Det startede med, at vi begge to gerne ville gøre noget og være frivillige på Vesterbro i en eller anden organisation, så vi kontaktede forskellige foreninger og hørte blandt andet om lektiehjælp, men fik at vide at der var ikke brug for lektiehjælp -tværtimod, var der venteliste på dem, der gerne ville give lektiehjælp. Vi kunne komme til på Nørrebro, men vores krav var, at det skulle være på Vesterbro, hvor vi bor,« siger Henrik Salling.</p><p id="p5">De spurgte også til at blive besøgsven, men hver gang var meldingen, at der ikke var behov på Vesterbro. De to havde næsten givet op i forhold til at finde frivillige tjanser, da de en dag deltog i Nørrebroløbet på -ja -Nørrebro.</p><p id="p6">»Det var et løb, hvor overskuddet gik til en oplevelsestur for nogle unge drenge på indre Nørrebro og vi tænkte straks, jamen det skal vi da have på Vesterbro,« siger Peter Hvass, der ligesom Henrik løber regelmæssigt.</p><p id="p7">»Men vi besluttede også, at det ikke skulle være et eliteløb -det skulle være et løb for alle, og man måtte gerne gå. Og så skulle det selvfølgelig være på Vesterbro og pengene fra startnumrene skulle gå til udvalgte organisationer,« siger Peter Hvass.</p><p id="p8">De begyndte et langt sejt løb efter private sponsorer og hjælpere til løbet, som fandt sted den 29. april med et par hundrede løbere.</p><p id="p9">Manglede sponsorer »Vi gik op og ned af Istedgade og var inde i samtlige butikker for at spørge om de ville være med til at sponsorere løbet.</p><p id="p10">Desværre havde der lige været en udsendelse om fupsponsorater, så det var lidt op ad bakke, selvom vi havde en god sag,« siger de.</p><p id="p11">Det lykkedes dog at få en aftale med blandt andet en lokal ejendomsmægler, Base 1 og andre lokale butikker, der gerne ville støtte løbet.</p><p id="p12">Overskuddet fra løbet i år kommer blandt andet til at gå til Fixerummet, Reden og Mændenes Hjem og Henrik Salling og Peter Hvass glæder sig til at overrække overskuddet til organisationer i forbindelse med næste års løb.</p><p id="p13">»Jeg kommer fra Fyn, hvor jeg ikke var opmærksom på prostituerede eller narkomaner, som jeg er det nu, efter jeg er flyttet til Vesterbro. Det var positivt at opleve, hvordan børnefamilier, par med økonomisk overskud og hjemløse og narkomaner kan være side om side,« siger Henrik Salling, der flyttede til Vesterbro for 12 år siden. Kæresten Peter kom fra Østerbro og flyttede ind i lejligheden for fem år siden.</p><p id="p14">»Østerbro er dejlig og der er grønt, men her er mere livligt og mangfoldigt på Vesterbro, så jeg elsker at bo her,« siger Peter Hvass.</p><p id="p15">De to er enige om at det bedste sted på Vesterbro er en sommerdag på Sønder Boulevard klokken 17 fredag eftermiddag i den rigtige solstribe med øl og hundredevis af andre vesterbroere.</p><p id="p16">»Så bliver det ikke bedre og mere Vesterbro.«.</p><p id="p17"><br /><em style="bold">Løb med udsigt</em></p><p id="p18">Tilbage til løbet: Sidste år fik parret skuespilleren og vesterbroeren Anette Støvelbæk til at skyde løbet i gang. Hvem der skal skyde det i gang til næste år, er foreløbig en hemmelighed.</p><p id="p19">Også selve løberuten bliver der arbejdet på at gøre anderledes, så løbet bliver en endnu mere seværdig oplevelse.</p><p id="p20">»Vi vil gerne opfordre så mange sponsorer som muligt til at være med, for løbet skal være for Vesterbro, så pengene så at sige kommer igen til Vesterbro,« siger Henrik Salling og Peter Hvass, der også gerne vil høre om forslag til foreninger eller organisationer, der kunne blive næste års støtteformål.</p><p id="p21">Lige nu mens vintermørket har lagt sig over Vesterbro -også hos parret i Krusågade, hvor den store flab af en kaffemaskine i køkkenet udgør det for en lokal cafe -er de i fuld gang med at søge om løbstilladelse og planlægge løbet, for løb det bliver der.</p><p id="p22">»Vi vil gerne gøre det til en tradition -og stemningen sidste år var supergod -de sidste der kom ind var et par tidligere prostituerede med dårlige tænder af mange års misbrug og de blev klappet ind,« siger de to ildsjæle.</p><p id="p23"><br /><em style="bold">Fakta VESTERBROLØBET</em></p><p id="p24">Vesterbroløbet finder sted den april Du kan læse mere om sidste års Vesterbroløbet på www.vesterbrolobet.dk  Henrik Salling er år og journalist på BilledBladet.</p><p id="p25">Peter Hvass er år og international HRkonsulent hos NNIT.</p><p id="p26">Henrik er fra Odense og Peter kommer fra Ringsted.</p><p id="p27">Bedste sted på Vesterbro er Sønder Boulevard om sommeren og Butchers Lab i Kødbyen, hvor Henrik træner crossfitt.</p><p id="p1">Torsdag 27. august kl. 18 er der premiere på lydvandringen " Vesterbro bag facaden" -en lydvandring, der fører deltagerne gennem det spraglede Vesterbros skjulte fortællinger og sprudlende lokalliv.</p><p id="p2">Gennem ni historier får deltagerne en intim oplevelse af de lokales Vesterbro, fortalt med deres egne ord, mens man står lige der, hvor historierne foregår.</p><p id="p3"><br /><em style="bold">Møntvaskeriet</em></p><p id="p4">Man kan blandt andet møde kunder og ekspedienter i den store sexshop på Istedgade, være en flue på væggen når kommunens lokaler forvandles til et alternativt diskotek for voksne og komme ned i kælderen til teenagerne på ungdomsgården og opleve en verden med trolde, orker og magi.</p><p id="p5">Premieren for lydvandringen holdes i Istedgade Møntvask, hvor man bliver budt på et lille glas og en smagsprøve på historierne fra lydvandringen.</p><p id="p6">En af historierne foregår netop i dette vaskeri, der står til at skulle lukke 1. september.</p><p id="p7">Den tyske krigsflygtning Hermann Wittenberg (billedet i midten) passede vaskeriet i 19 år, indtil han døde i marts.</p><p id="p8">På otte minutter fortæller han sin usædvanlige livshistorie.</p><p id="p9">For at lytte til historierne, skal man hente podcasten " Vesterbro bag facaden" i iTunes.</p><p id="p10">Derefter kan man gå på opdagelse i Vestebros gader og finde skiltene på de afmærkede adresser, som findes i folderen for projektet. Folderen kommer til at ligge på projektets hjemmeside, i de lokale biblioteker, caféer, boghandlere, bymuseet o. lign.</p><p id="p11">" Vesterbro bag facaden" er skabt af radiojournalist Julie Thing.</p><p id="p12">Projektet er bl. a. støttet af Vesterbro Lokaludvalg, Områdefornyelsen Centrale Vesterbro og Kulturanstalten.</p><p id="p1">YO: Vesterbro Ungdomsgård var godt fyldt, da over 100 fremmødte i lørdags var mødt op for at støtte deres favorit til Rapkings-konkurrencens indledende runde på Vesterbro.</p><p id="p2">Rapking afholdes nu for fjerde gang, og under lørdagens runde indtog de unge talenter på skift scenen med egne numre, som de fremførte til medbragte beats. Efter hver optræden bestemte publikum og dommerpanelet, hvem der skulle videre i konkurrencen, og efter en række meget tætte runder blev rapperen Simo kåret som vinder af Rapkings Vesterbro, da han med stemmerne 2-1 vandt over Honik i rundens finale. De to er hermed videre til den endelige finale i DGI-byen.</p><p id="p3">Dagens dommerpanel bestod af J-Spliff og Vakilli. De to er selv professionelle rappere, men havde dog ikke en nem opgave, da de var med til at bestemme, hvem der skulle videre fra Vesterbro. Konkurrencen i Vesterbro Ungdomsgård var ifølge dommerne ekstremt tæt og derfor svær at afgøre, da alle deltagerne leverede rap af høj kvalitet.</p><p id="p4">»Vi har set nogle rigtig gode performere i dag, og niveauet har været højt,« lød det fra Vakili og J-Spliff.</p><p id="p5">De to dommere skulle i løbet af dagen også uddele et wildcard, der gives til dagens bedste treer. De to rappere Kapo &amp; Domanyi fik den eftertragtede 3. plads, og er derfor stadig med i kampen om en finaleplads den 26. november.</p><p id="p6">Det er Københavns Kommunes Ungdomsskole, der står bag Rapking, og konkurrencen vokser sig større fra år til år. Ud over Nørrebro, Vesterbro, Østerbro og Ishøj, når Rapkings også til Aarhus og Odense.</p><p id="p7">I hver af de indledende runder optræder de unge rappere med egne numre, og efter den enkelte performance får deltagerne tips, tricks og konstruktiv kritik af det professionelle dommerpanel. Rapperne dyster løbende mod en af de andre deltagere i konkurrencen.</p><p id="p8">Dommerne har to stemmer - publikum har en - og på den måde afgøres det løbende, hvem der går videre i konkurrencen.</p><p id="p9">Finalen afholdes den 26.</p><p id="p10">november i DGI-byen fra 15-19.</p><p id="p11">Der er gratis entré, og dommerpanelet består her af Ataf Khawaja og Pede B. Du kan læse meget mere om de enkelte runder, deltagerne og finalen på www.rapkings.dk.</p><p id="p1">Det er et spørgsmål, der er blevet talt en del om på det seneste og der har også været adskillige indlæg i Vesterbro Bladet, og jeg synes det er rigtig godt at sagen bliver diskuteret.</p><p id="p2">Vesterbro Lokaludvalg har også talt om sagen, og jeg føler mig foranlediget til lige at forklare, hvad det er vi har drøftet og hvorfor. Vi har for nogen tid siden læst i diverse dagblade, at man talte om en række mulige placeringer til et nyt ungdomshus  herunder bl.a. Enghavevej (remisen). Derfor blev sagen rejst i lokaludvalgets Kultur-, Fritids- og Børneudvalg, som bragte sagen videre til lokaludvalget med en anbefaling om, at lokaludvalget skulle drøfte sagen og vedtage en støtteudtalelse.</p><p id="p3">Lokaludvalget drøftede sagen grundigt på sit møde i december 2007 og vedtog en udtalelse med følgende fire punkter:</p><p id="p4">- generel støtte til et kommende ungdomshus projekt.</p><p id="p5">- støtte til den hensigtserklæring der er indgået mellem Københavns Kommune og brugerne af Ungdomshuset.</p><p id="p6">- støtte til at et kommende Ungdomshus projekt kan placeres på/ eller i nærheden af Vesterbro.</p><p id="p7">- såfremt de unge og Københavns Kommune enes om en placering på Enghavevej 82-84, vil Vesterbro Lokaludvalg betragte det som et positivt bidrag til Vesterbros ungdomskultur.</p><p id="p8">Derudover vil jeg sige at Ungdomshuset i den tid det lå på Jagtvej 69 har været samlingspunkt for en lang række spændende kulturtilbud herunder blandt andet koncerter, øvelokaler, værksteder og folkekøkken. Det fungerede rigtig godt i mange år, og det håber jeg også det kommer til igen  når det nye ungdomshus bliver åbnet  forhåbentlig inde længe.</p><p id="p9">OM det bliver på eller i nærheden af Vesterbro, om det bliver på Enghavevej  ja, det ved vil tiden vise. Men ja, hvis Ungdomshuset kommer til at ligge på Enghavevej, så tror jeg faktisk, at et det vil være et aktiv for Vesterbro. Et Ungdomshus med værksteder, folkekøkken, øvelokaler, koncerter og lignende aktiviteter tror jeg helt sikkert vil være positivt for Vesterbro.</p><p id="p10"><br /><em style="bold">Niels Vestergaard </em></p><p id="p11"><br /><em style="bold">Formand for Vesterbro Lokaludvalg </em></p><p id="p1"><em style="italic">Hvad ved en litterat om den kriminelle underverden?</em></p><p id="p2">Uanset hvilket job, man her, skal man være både blind og døv, hvis man ikke møder folk, der befinder sig på den anden side af loven, når man bor på Vesterbro. Det er selvoplevede ting, der beskrives i bogen. Jeff er opvokset på Vesterbro og flyttede derfra i 1999, hvor jeg flyttede dertil. Så tilsammen har vi cirka 30 års lokalkendskab til kvarteret.<br /><em style="italic">Vesterbro er jo blevet overtaget af børnetøjsbutikker og forældrekøbs-brunch. Hvorfor fokuserer I på det kriminelle?</em><br />
Vi beskriver jo begge dele af Vesterbro i bogen, og det er det, der har interesseret os. På vesterbro kan der stå en mor med to børn og bage økologisk brød, mens der er en, der bliver plaffet end med en gun i en pusherklub lige nedenunder. Man kan gå ned af Istedgade og passere CPH Square, hvor man kan købe køkkener til 300.000 kroner og samtidig møde en junkie med en sprøjte i låret. Vi skildrer kontrasterne inden for få meter.<br /><em style="italic">Bidrager I ikke til at opretholde en dårlig kliche om den meget lille del af Vesterbro?</em></p><p id="p3">Jeg tro ikke, der findes en eneste voksen person i Danmark, der ikke har en ide om, hvad Istedgade er. Vi vil gerne vise noget andet. Der er både lyse og mørke sider af Vesterbro. Hvis man kun læser den ene halvdel af bogen, så får man måske en ide om, at alt er mørkt. Vesterbro er et synonym med Danmark, det er bare meget mere koncentreret. <br /><em style="italic">Kræver det virkelig to mand, at skrive at der er junk på Vesterbro?</em></p><p id="p4">Der er jo meget andet i bogen, men vi betragter ikke os selv som kunstnere på den måde. Vi har haft et utroligt godt ægteskab og har komplimenteret hinanden godt. Det er altså bare ord på et stykke papir - en form for håndværk. Man spørger heller ikke to tømrere om, hvorfor de var to om at bygge et tag. Det er ret uhøjtideligt.</p><p id="p5"><em style="italic">Hvad skal I skrive om om et par år, når hele bydelen er dækket af hyggelige brosten og springvand med lys?</em></p><p id="p6">Det er rigtigt, at Vesterbro har forandret sig meget de senere år, men vi er bestemt ikke slumromantikere, der ikke kan lide byudvikling. Det interessante ved en ægte storby er jo netop, at den udvikler sig hele tiden.</p><p id="p7"><br /><br /></p><p id="p8"><em style="bold">Fakta: 41</em></p><p id="p9"><em style="bold">Hvad ved en litterat om den kriminelle underverden?</em></p><p id="p10">Uanset hvilket job, man har, skal man være både blind og døv, hvis man ikke møder folk, der befinder sig på den anden side af loven, når man bor på Vesterbro. Det er selvoplevede ting, der beskrives i bogen. Jeff er opvokset på Vesterbro og flyttede derfra i 1999, hvor jeg flyttede dertil. Så tilsammen har vi cirka 30 års lokalkendskab til kvarteret.2
<br /></p><p id="p11"><em style="bold">Vesterbro er overtaget af forældrekøbs-brunch. Hvorfor fokuserer I på det kriminelle? </em></p><p id="p12">Vi beskriver begge dele af Vesterbro i bogen. Her kan en mor med to børn bage økologisk brød, mens der bliver plaffet en ned i en pusherklub nedenunder. Man kan gå ned ad Istedgade og passere CPH Square, hvor man kan købe dyre køkkener og samtidig møde en junkie med en sprøjte i låret. 3
<br /></p><p id="p13"><em style="bold">Bidrager I ikke til at opretholde en dårlig kliche om den meget lille del af Vesterbro?</em></p><p id="p14">Jeg tror ikke, der findes en eneste voksen person i Danmark, der ikke har en idé om, hvad Istedgade er. Der er både lyse og mørke sider af Vesterbro. Hvis man kun læser den ene halvdel af bogen, så får man måske en idé om, at alt er mørkt. Vesterbro er - synonymt med Danmark, det er bare meget mere koncentreret. 4
<br /></p><p id="p15"><em style="bold">Hvad skal I skrive om om et par år, når hele bydelen er dækket af hyggelige brosten og springvand med lys?</em></p><p id="p16">Det er rigtigt, at Vesterbro har forandret sig meget de senere år, men vi er bestemt ikke slumromantikere, der ikke kan lide byudvikling. Det interessante ved en ægte storby er jo netop, at den udvikler sig hele tiden.</p><p id="p1">Vesterbro skal have sit eget posthus igen.
Det mener Vesterbro Handelsforening, der er stærkt utilfreds med, at P&amp;T valgte at flytte Vesterbro Postkontor fra Tietgensgade over i shoppingcentret Fisketorvet på Kalvebod Brygge, da det åbnede den 10.
oktober.
"Det er ret besværligt for mange af de handlende at komme over til Fisketorvet, især hvis de skal bruge offentlig transport.</p><p id="p2">Forbindelserne er fine fra centrum og derud, men her på tværs af Vesterbro er det ikke nemt at komme til," siger Bent Hansen, der er sekretariatschef for Vesterbro Handelsforening.
Foreningen vil nu skrive et brev til Postdanmark og bede om at få sit gamle postkontor tilbage.
"Vi er jo afhængige af at kunne få vores post til tiden," siger han.
Områdeleder Lykke Kristensen fra Postdanmark er ked af, hvis flytningen giver Vesterbro Handelsforenings medlemmer problemer.
<br /><em style="bold">Nødvendigt posthus</em><br /> "Vi har udført et meget stort researcharbejde forud for flytningen, og vi har henvendt os til de forretningsdrivende for at høre deres ønsker.
I forvejen er Vesterbro godt forsynet, fordi der både er postkontor på Vesterport og på Hovedbanegården," siger Lykke Kristensen.
Han tilføjer, at det set med Postdanmarks øjne var nødvendigt med et postkontor på Fisketorvet.
"Der kommer mindst 7,5 mio. kunder om året, og der sker i øjeblikket en erhvervsudvikling af hele Sydhavnen.  Siden kommer der også boliger til.
Men vi havde intet postkontor i nærheden det tætteste var Valby og Borgergade.  Derfor valgte vi at flytte," siger Lykke Kristensen, der understreger, at P&amp;T er på Fisketorvet på almindelige markedsbetingelser og ikke som det nogle steder sker har fået
lokalerne stillet til rådighed gratis.
<br /><em style="bold">Afviser genåbning</em><br /> Lykke Kristensen erklærer sig rede til at tale med Vesterbro Handelsforening, men afviser på forhånd at genåbne Vesterbro Postkontor.
"Det er der simpelt hen ikke kundegrundlag til.  Og vores nye posthus på Fisketorvet er en succes.  Vi har fordoblet vores ekspeditioner fra 300 til 600 om dagen, og samtidig er der sket en lille stigning på Vesterport og Hovedbanegården også.  Så
placeringen er god nok," siger Lykke Kristensen.
<a href="mailto:susanne.sayers@jp.dk">susanne.sayers@jp.dk</a><br /><br /></p><p id="p1">Det kan lyde som noget af en tilsnigelse, når de påstår, at Vesterbro kan fejre 400-års fødselsdag her i weekenden. Ikke desto mindre står Vesterbros Lokalråd og en række andre lokale aktører i spidsen for en kæmpe fejring af netop det i morgen på Vesterbros Torv. Også selv om det endnu ikke er 200 år siden, at voldene faldt, som man siger.</p><p id="p2">»Vi ved, at man for 50 år siden holdt Vesterbros 350-års jubilæum på Vesterbros Torv. Det var en stor fest, hvor professor Tribini og borgmester Urban Hansen var med«, siger Erik Willumsgaard.</p><p id="p3">Han er medlem af Vesterbro Lokalråd, og med i gruppen af arrangører, der altså ikke mener, man skal holde sig tilbage, nu hvor man med en vis ret kan sige, at Vesterbro er blevet 400 år.</p><p id="p4">»Det fremgår af boghandler Worms dagbøger, at Christian IV i 1614 anlagde de første bebyggelser ud for Vesterport.</p><p id="p5">Ret kort derefter så man det, der stadig er karakteristisk for Vesterbro: stripbarer og gøgl, dukke op herude i telte og barakker. Dengang var det danserinder, skydetelte, tryllekunstnere og den slags. Det var ikke noget, der ligner det Vesterbro, vi kender i dag. Men det er jo ligesom når man siger, at Jericho og Damaskus er så og så mange tusind år gamle. Vi fejrer jubilæum for kimen til det, vi i dag kalder Vesterbro, siger Erik Willumsgaard.</p><p id="p6">Hvad er der så egentlig at råbe hurra for på Vesterbro i dag? »Vesterbro er netop i disse år kommet ud på den anden side af en fantastisk udvikling. Kvarteret har gennemgået en omfattende byfornyelse. Der er dem, som siger, at Vesterbro nu er blevet for mondænt, og at mangfoldigheden er væk. Det kan da også godt være, at der var mere sammenhold i 1950' erne.</p><p id="p7">Men det er jo ren elendighedsromantik.</p><p id="p8">Sammenholdet var her på baggrund af nogle hårde sociale vilkår, hvor familier boede i små fugtige lejligheder uden toilet og bad. Manden drak månedslønnen op, og konen måtte bede naboerne om hjælp. Med hensyn til mangfoldighed mener jeg, at den er større på Vesterbro i dag end i de berømte gamle dage«, siger Willumsgaard.</p><p id="p9"><br /><em style="bold">Narkomaner og masser af børn</em></p><p id="p10">»I dag har vi michelinrestauranter og brune værtshuse ved siden af hinanden.</p><p id="p11">Folk bor i moderniserede lejligheder, og vi har grønne gårdmiljøer, som er en af de gode grunde til, at børnefamilier nu igen bor på Vesterbro. For 20 år siden lukkede man Gasværksvejens Skole, fordi der ikke var børn nok i kvarteret.</p><p id="p12">Den genåbnede for otte år siden.</p><p id="p13">Vi har fået nogle fede byrum, som her på Vesterbros Torv, der for 30 år siden var en parkeringsplads. I det hele taget bliver Vesterbro verden over omtalt som en af de hippeste bydele i verden«, siger Wilumsgaard, der har boet på Vesterbro siden 1999. Han kommer oprindelig fra Jylland og har læst statskundskab i Aarhus.</p><p id="p14">Hvad med dig, er du blevet påvirket af den vesterbroske hipsterstil? »Jeg kommer jo i alle miljøer på Vesterbro.</p><p id="p15">Jeg taler både med de gamle på Skammekrogen og på de moderne cafeer.</p><p id="p16">Men jeg ville nok ikke gå i de her gule bukser, hvis jeg stadig boede hjemme i den jyske flække, jeg kommer fra. Men Vesterbro er jo stadig et sted med store sociale problemer. Mange sociale hjælpeorganisationer har stadig hjemme i kvarteret. Alle narkomanerne foran Maria Kirkeplads bor måske ikke på Vesterbro, men de søger herind, fordi miljøet er her. Det samme kan man sige om afrikanske prostituerede«. Hvad sker der på Vesterbro i dag, som man kan sige er noget særligt, og som resten af byen også har glæde af? »Vesterbro er den mest urbaniserede del af København. Sådan noget som Vesterbro Ungdomsgård har jo leveret mange talenter til musiklivet. Vi har Kødbyen og mange andre kulturværksteder.</p><p id="p17">Jeg synes, vi har en større kulturproduktion end de andre bydele. Vi har også gode kulturelle netværk, som er en følge af alt det, byfornyelsen førte med sig«. Hvor står kampen om Vesterbros fremtid? »Vi skal sørge for, at Vesterbro kommer til at hænge bedre sammen med Søerne. Vi skal i det hele taget forgrønne byrummene mere. Vi skal sikre, at Kødbyen overlever som mangfoldigt kulturkvarter. Vi skal sørge for en ordentlig integration med det nye Carlsbergområde.</p><p id="p18">I hele byen skal vi have tryk på boligbyggeriet. Det vil også være med til at holde boligpriserne nede, så mangfoldigheden kan sikres på Vesterbro«.</p><p id="p19">Keep Copenhagen weird</p><p id="p20">henrik.vesterberg@pol.dk </p><p id="p1">AARHUS: Der kommer til at være fem forskellige slags vejarbejde omkring Vesterbro Torv i påsken, så trafi-kanter opfordres til så vidt muligt at undgå området.</p><p id="p2">Flytning af kloakrør i Langelandsgade, reparation af fjernvarme i Hjortensgade og vandfornyelse i Vester Allé.</p><p id="p3">Det er blandt opgaverne, som i den kommende uge kræver indgreb og spærring af vejarealer omkring Vesterbro Torv.</p><p id="p4">Hel præcist bliver Langelandsgade, Vester Allé og Hjortensgade spærret for gennemkørsel fra fredag 30.</p><p id="p5">marts klokken 18 til tirsdag 3. april tidligt om morgenen.</p><p id="p6">Fodgængere og cyklister kan fortsat benytte vejene, men sidstnævnte skal forberede sig på at stige af og trække flere steder. Gule omkørselsskilte vil guide bilister på rette vej i perioden.</p><p id="p7">-Vi har samlet flere vejarbejder til et tidspunkt, hvor mange aarhusianere holder ferie. På den måde bliver færrest muligt generet. Det kan virke voldsomt, mens det står på, men løsningen er klart at foretrække i forhold til alternativet, hvor arbejdet bliver spredt over flere måneder, siger Kristina Holm, trafikkoordinator i Teknik og Miljø i en pressemeddelelse.</p><p id="p1"><br /><em style="bold">Senere post og nye postbude. </em></p><p id="p2">Det kan være konsekvensen, når PostDanmark fra den 16. juni omlægger arbejdsgangen i distributionscenter Vesterbro i Bernstorffsgade, hvor al bydelens post bliver sorteret og pakket. </p><p id="p3">Postmester Karsten Larsen gør sig i hvert fald ingen forhåbninger om, at omlægningen sker fuldstændig smertefrit. Han siger: </p><p id="p4">- Vores kunder kommer ikke direkte til at mærke omlægningen. Den sker internt i PostDanmark. Men de vil kunne mærke turbulens i omdelingen. Ruterne bliver lagt om, og det betyder, at man måske får sin post senere, fordi man ligger sidst på ruten i stedet for først. Det kan også være, at man ikke længere har sit faste omdeler, fordi vedkommende har fået en ny rute, lyder det fra postmesteren.</p><p id="p5">Ændringerne i distributionscenteret sker som et led i at effektivisere og forenkle arbejdsprocesserne. Derudover skal omlægningen være med til at udjævne den belastning, postbudene er udsat for i det daglige arbejde. </p><p id="p6">Nogle er dage er således ekstra hårde, fordi der er mange reklamer, der skal deles ud. </p><p id="p7">Og det vil postvæsenet forsøge at strukturere sig ud af, så arbejdsbyrden bliver mere ligeligt fordelt.</p><p id="p8"><br /><em style="bold">Flere postkasser</em></p><p id="p9">Effektiviseringen betyder også, at postbudene vil få flere kunder at dele post ud til. </p><p id="p10">I dag har et postbud typisk 65 adresser, han skal besøge, men efter omlægningen stiger det til 70-100 adresser. </p><p id="p11">- Det lyder måske voldsomt, men skal ses i lyset, af der kommer flere brevkasseanlæg - hvor man samler en eller flere opganges postkasser, så omdelerne er fri for at fare til fjerde og femte sal for at aflevere posten, forklarer Karsten Larsen.</p><p id="p12">Og det er den vej udviklingen går. Fra den 1. januar 2010 skal alle beboelsesejendomme være udstyret med brevkasseanlæg i opgangen. Nogle ejendomme på Vesterbro har allerede taget skridtet, bl.a. i Skydebanegade, hvor man har samlet postkasserne og lettet postbuddets arbejde.</p><p id="p13">Eventuelle klager over postgangen skal rettes til kundeklagetelefonen for Vesterbro, hvor der sidder en medarbejder til at behandle de klager, der måtte komme i kølvandet på omlægningen. Medarbejderen kan kontaktes via tlf. 80 20 70 30. </p><p id="p1">På det gamle fotografi her er alle mand - og husdyr - af hus til ære for fotografen.</p><p id="p2">Det ser ud som om hele blokken er stillet op - undtaget dog dem der hænger ud af vinduerne.</p><p id="p3">Vesterbro begynder der, hvor den forsvundne Vesterport stod - omtrent hvor nu Søndergade mødes med Vestergade/Vesterbro.</p><p id="p4">Porten, der var blevet flyttet længere og længere ud i takt med at byen voksede, blev revet ned i 1851.</p><p id="p5">Vesterbro var fra gammel tid en af byen indfaldsveje - byens åbne dør for landevejstrafikken.</p><p id="p6">Da hestevognene blev afløst af de moderne bezindrevne biler i 1930'erne måtte gaden moderniseres.</p><p id="p7">Vejen fik asfalt og de gamle vejtræer blev fældet. Under industrialiseringen, hvor byen blev opdelt efter sociale klasser, blev Vesterbro arbejderkvarter.</p><p id="p8">Indtægten i Hunderupkvarteret lå ved indgangen til 1900-tallet næsten dobbelt så højt i gennemsnit som indtægten i arbejderkvarteret omkring Vesterbro. </p><p id="p1">Som nævnt her i Vesterbro Bladet i sidste uge har Børne- og Ungdomsudvalget netop sendt et forslag til høring, der går ud på at udvide Vesterbro Ny Skole fra tre til fire spor, mens Gasværksvejens Skole og Oehlenschlægersgades Skole bliver reduceret fra tre til to spor.</p><p id="p2">Det går lige op, og det er en midlertidig løsning. Vi skal også tænke langsigtet.</p><p id="p3">Folkeskolen spiller en afgørende rolle i børns udvikling, og det er derfor vigtigt, at vi prioriterer den højt. Det er meget positivt, at forældrene på Vesterbro i høj grad vælger folkeskolen, men det stiller også et krav til kommunen om, at der skal være kapacitet til at tage imod dem. Det er vigtigt, at vi fortsætter med at gøre folkeskolen et attraktivt valg ved at sørge for nogle ordentlige rammer og en høj kvalitet i undervisningen.Folkeskolen har succes på Vesterbro, og det skal vi holde fast i. Folkeskolen spiller en vigtig rolle i bydelen og er med til at udvikle Vesterbro i en positiv retning.</p><p id="p4"><br /><em style="bold">Manu Sareen®</em></p><p id="p5"><br /><em style="bold">Medlem af Borgerrepræsentationen</em></p><p id="p6"><br /><em style="bold">Gruppeformand</em></p><p id="p1">Oprindeligt var det meningen, at kulturborgmester Pia Allerslev skulle på rundtur i Den brune Kødby. Men borgmesteren havde allerede været på besøg på Billedskolen, Musikskolen og i Kulturstaldene, så hun ville hellere bruge tiden på at drøfte kultur med den nye bestyrelse for Kultur Vesterbro.</p><p id="p2">Erling Hagemann, der er daglig leder af Kultur Vesterbro, som udover kulturhuset og biblioteket i Lyrskovgade, også omfatter Kulturstaldene, lagde ud med at fortælle om, de mangeartede tilbud og om Basement, der med sin indretning i New Yorker-stil appellerer til unge mennesker og undergrunds-kultur. Og om muligheden for at blive en del af det kommende Mega-Vega, der skal stå færdigt i slutningen af 2009.</p><p id="p3">En spændende mulighed synes borgmesteren. Men det skal gå hurtigt, påpegede Niels Vestergaard fra Vesterbro Lokaludvalg  "for bygherren har travlt". Pia Allerslev lovede at kigge nærmere på det  og hurtigt.</p><p id="p4"><br /><em style="bold">Nej til Ungdomshus</em></p><p id="p5">Hagemann understregede, at trods de mange tilbud, er det svært at få de unge ind i de etablerede kulturhuse, hvorfor det er vigtigt, at byen også har steder, hvor de unge kan være på egne præmisser. Og selv om den nye kulturborgmester er med på, at der skal være nogle ungdommens kulturhuse, pointerede hun, at det ikke bliver i lighed med Ungdomshuset, så længe hun sidder i borgmesterstolen.</p><p id="p6">- Det skal være frit, skørt og skævt - indenfor en ramme. Der er vist ingen, der er i tvivl om, at det ikke bliver et Ungdomshus om igen. Det bliver en model, hvor kulturhusene er med i det, sagde Pia Allerslev, der gerne vil være med til at finde egnede lokaler rundt om i byen, der kan reserveres til mere "fri ungdomskultur".</p><p id="p7">- Vi kan sagtens bruge mere plads til de unge. De unge skal ikke bruge det som undskyldning, at det ikke er muligt at udfolde sig i København, lød det videre.</p><p id="p8"><br /><em style="bold">Råt er godt </em></p><p id="p9">Fra bestyrelsen kom også et ønske om et såkaldt one-stop-cultureshop. Et sted hvor unge projektmagere kan hente alle de tilladelser, der skal til, for at få lov til at afvikle en udstilling eller en koncert.</p><p id="p10">- Københavns Kommune er rimelig uoverskuelig for en projektmager. Derfor kunne vi godt tænke os en one-stop-cultureshop - et sted hvor man kan hente alle de tilladelser fra politi, brandvæsen og miljømyndigheder, der skal til i forbindelse med et arrangement, sagde Øystein Leonardsen.</p><p id="p11">Og kulturborgmesteren kunne godt se meningen med, at der var "orden i tingene", dog forudsat af politi og brandvæsen vil gå med til en mere enkel sagsbehandling.</p><p id="p12">Inden hun forlod Onkel Dannys Plads, fik borgmesteren alligevel en kort rundtur til bl.a. Råhuset. Som navnet antyder, fremstår det råt. Her kan man få lov til at male billeder direkte på væggene. Eneste forudsætning er, at brugerne maler væggene over og spartler eventuelle huller ud. En kvalitet de unge sætter stor pris på. For hvis det bliver for fint, så gider de ikke komme, forklarede Barnaby Pedersen fra Kultur Vesterbro.</p><p id="p1">BUDGET: På Vesterbro kan vi være rigtig glade for resultatet af budgetforliget.</p><p id="p2">Folkeskolen har været det helt store fokus for budgetaftalen, hvor der er sat 1,32 milliarder kroner af over de næste fire år, bl. a. til at bygge nye skoler, udvide nye skolespor og implementere den nye folkeskolereform.</p><p id="p3">Målet er, at vi skal have en københavnsk folkeskole, der er så god, at den er det naturlige førstevalg for københavnerne.</p><p id="p4">Der bruges 85 millioner kroner til en cykelpakke, der blandt andet går til ny cykelsti på Gasværksvej, cykelparkering og cykeloprydning for ikke at nævne en visionær bevilling, der starter arbejdet med at sikre Metro til Sydhavnen.</p><p id="p5">Og vigtigst af alt -synes jeg - så afsættes der midler til et permanent fixerum på Halmtorvet - noget vi som Vesterbro-Socialdemokrater har kæmper for i mange år - og som sikrer menneskelige og sundhedsmæssige ordentlige forhold for stofmisbrugere samtidig med, at vi får færre kanyler der flyder på gaderne.</p><p id="p6">Desværre ville mange af de borgerlige partier - med undtagelse af Det Radikale Venstre og DF -ikke være med til at tage ansvar for en sådan aftale - noget der om ikke andet viser to tydeligt forskellige politiske ønsker for København og dermed giver et klart grundlag for, at vælgerne kan træffe en beslutning ved kommunalvalget 19. november.</p><p id="p7">Forkortet af red.</p><p id="p1">Kim Rasmussen og Marie Grønfeldt var ikke engang født, da danskpopsangeren Teddy Edelmann i 1972 sang "Jeg vil bo på Vesterbro - mellem folk, jeg kan li'" i sin cover-version af det amerikanske hit "Country Roads".</p><p id="p2">Men Kim og Marie, som i dag er henholdsvis 38 og 36 år, kan ikke alene stemme i på omkvædet. De kan oven i købet give det en ny, stærkere betoning: »Vi vil bo på Vesterbro«, siger Kim Rasmussen.</p><p id="p3">Han og Marie havde ellers realiseret mange yngre pars traditionelle drøm om at få hus, have med fast græs under fødderne.</p><p id="p4">Da de var blevet færdige med deres uddannelser som henholdsvis økonom og kontorassistent, havde de købt hus i Valby og var flyttet væk fra den københavnske stenbro, som de ellers havde levet på under deres uddannelse.</p><p id="p5">Men i takt med, at børnene kom - trip trap træsko med Asta i 2008, Bertram i 2009 og Dina i 2012 - havde de tænkt, at livet måtte være nemmere og bedre i et hus med en have uden for Valby Bakke.</p><p id="p6">Alligevel var livet inden for hækken ikke så meget grønnere, som de havde troet.</p><p id="p7">De savnede Vesterbro.</p><p id="p8">»Der var en eller anden følelse ved Vesterbro, som trak i mig. Jeg tror, at det var mangfoldigheden,« siger Marie Grønfeldt.</p><p id="p9">Så parret begyndte at kigge på lejlighedsannoncer på Vesterbro. Og da de så den 111 kvadratmeter store andelslejlighed til 1,4 mio. kroner i Lille Istedgade, slog de til. Det var et godt køb, syntes de. Havde det været en ejerlejlighed, havde den kostet det dobbelte - mindst.</p><p id="p10">For halvandet år flyttede familien så tilbage til Vesterbro.</p><p id="p11">»Det var lige som at komme hjem,« siger Kim.</p><p id="p12">Når Kim og Marie skal på arbejde - hun er regnskabsassistent på Københavns Universitet, og han er ejendomsadministrator i et stort, privat boligudlejningsselskab - passerer de hver dag de samme folk: Alkoholikerne, junkierne, de hjemløse foran Mændenes Hjem og de påtrængende østeuropæiske og afrikanske ludere, der nærmest har døgnåbent på hjørnet af Istedgade og Helgolandsgade.</p><p id="p13">Dem skal de også forbi, når de skal bringe og hente børnene til børnehave og skole.</p><p id="p14">Flere af Kim og Maries familiemedlemmer rystede på hovedet, da parret flyttede tilbage til Vesterbro, siger Kim.</p><p id="p15">»Når jeg taler med folk på 50-60 år og siger, at jeg bor på Vesterbro, spørger de: Jamen, er det ikke bare alkoholikere og narkomaner, der bor der? Kan man overhovedet have børn derinde? - Det er nogle generationer, der slet ikke er klar over, hvor meget Vesterbro har forandret sig,« siger Kim Rasmussen.</p><p id="p16">Og det er rigtigt.</p><p id="p17"><br /><em style="bold">Det nye Vesterbro</em></p><p id="p18">For folk, der ikke jævnligt har besøgt Vesterbro i de seneste år, vil forandringen synes enorm.</p><p id="p19">Fordomme, drømme og forestillinger om Vesterbro er der nok af - lige fra Carl Alstrups revyvise "Manden på risten" fra 1936 om den fattige mand, der blev "beruset af luften på Vesterbro" til 1970' ernes Teddy Edelmann, som i sin værtshus-danskpop ville bo på Vesterbro med "frække damer i en lun cafe", til samme årtis Sylvester og Svalerne, som med arbejderklasseromantiske undertoner besang livet "Fra Banegården til Enghave Plads" på en storsælgende LP, og til Anders Matthesens socialrealistiske og satiriske voksen-julekalender "Jul på Vesterbro" fra 2003.</p><p id="p20">Men Vesterbro har skiftet udtryk mange gange, og i dag er indtrykket af "luften på Vesterbro" præget af duften af nyristet kaffe fra en af de talrige caféer i bydelen.</p><p id="p21">Nu bor her yngre, veluddannede og, for flere og fleres vedkommende, velstående mennesker, der suser rundt i gaderne med højt hår, langt skæg, tatoveringer på arme og lægge og stiller deres Christiania-bikes foran bønnerækken af kaffebarer og multikulti-restauranter, inden de tager hjem til lysere lejligheder med gynger i børnevenlige gårdhaver.</p><p id="p22">Hamskifter har altid fundet sted på Vesterbro.</p><p id="p23">Men den helt store og afgørende for den nyeste udskiftning af befolkningen - og dermed vælgerskaren - blev sat i gang med den byfornyelse, som Københavns Kommune fik gennemført i midten af 1990' erne.</p><p id="p24">Håndværkerne rev vægge og døre ud af små, utidssvarende lejligheder, pillede lokummet på bagtrappen ned, og mens opgangene blev renoveret, blev beboerne genhuset midlertidigt i blandt andet Sydhavnen.</p><p id="p25">Efter renoveringen fik de - hvis de da ellers havde råd - mulighed for at vende tilbage til deres lejlighed.</p><p id="p26">Men lejligheden havde nu typisk fået status af en andelsbolig og var blevet slået sammen med nabolejligheden, hvorfor den var blevet større, lysere, mere moderne - og dyrere.</p><p id="p27">Ofte kunne andelslejligheden købes for det, der for nogle af lejerne var en slik, men for andre en umulighed. Priser på 30.000 kroner var ikke usædvanlige, for Københavns Kommune var ivrig efter at komme væk fra rollen som udlejer og ville samtidig give folk mere ansvar for egen bolig.</p><p id="p28">Men ikke alle de gamle beboere kunne - eller ville - købe en andelslejlighed, så de flyttede ikke tilbage. De blev i stedet i Sydhavnen eller rykkede til Nordvest-kvarteret.</p><p id="p29"><br /><em style="bold">Ny generation</em></p><p id="p30">I stedet rullede nu typisk unge studerende deres IKEA-trailere op på fortovet og flyttede ind. De kom til at sætte deres præg på et Vesterbro, hvor efterspørgslen på caféer, restauranter og andre mødesteder blev stillet døgnet rundt. Livet på Vesterbro blev efterhånden så attraktivt, at de unge studerende ikke længere ville væk fra bydelen, når de havde fået deres uddannelse, et job, en fast kæreste og et barn eller to.</p><p id="p31">De ville - lige som Kim og Marie - blive på Vesterbro - også selv om narkomanerne, luderne og de hjemløse stadig fylder i gadebilledet på den del af Vesterbro, der ligger tættest på hovedbanegården.</p><p id="p32">Men det er til at leve med, siger Kim: »Vi vidste godt, at det kunne være en smule uroligt at bo i den gade, som Mændenes Hjem ligger i. Engang imellem er der da også nogle, der råber lidt højt, men ellers synes jeg ikke, at vi er generede af det. Når jeg kommer gående med mine børn og drejer rundt om hjørnet, siger nogle af dem, der står uden for Mændenes Hjem til de andre: "Flyt jer lige - gør plads for børnene". De fleste af dem er jo nogle stakler, som har brug for hjælp. Jeg hader at bruge ordet "de" og "dem" og "den slags", for det er jo mennesker, som slås med nogle problemer,« siger Kim Rasmussen og tilføjer: »Når man bor her, har man stiltiende accepteret, at der er nogle folk her i bydelen, der ikke lever efter de samme værdier som en selv. Men det er måske det, der gør livet her på Vesterbro spændende. Her er det hele ikke så ensartet. Hvis andre vælgere har den grundopfattelse, at udlændinge, som kommer til Danmark, skal indrette sig efter den måde, vi lever på i Danmark, og at de skal tilegne sig de samme værdier som os, må man bare sige: Det vil være umuligt på Vesterbro.«.</p><p id="p33"><br /><em style="bold">Politisk modsætning</em></p><p id="p34">Selv stemte han på De Radikale ved folketingsvalget, mens Marie stemte socialdemokratisk.</p><p id="p35">Mens andre dele af Danmark - eksempelvis i Sønderjylland og på Vestsjælland - stak ud ved, at Dansk Folkeparti var det største parti i valgkredsen, er Vesterbro politisk den diametrale modsætning.</p><p id="p36">Her stemte 20,8 pct. på Alternativet, 15,8 pct. på Enhedslisten og 10,7 pct. på De Radikale.</p><p id="p37">De tre partier fik tilsammen så mange stemmer, at de næsten kunne danne en flertalsregering.</p><p id="p38">Kim og Marie mener, at der er nogle nærliggende grunde til, at Vesterbro skiller sig ud politisk. Kim Rasmussen på denne måde: »Jeg kan godt forstå, at man andre steder i Danmark har en strategi med at ville bygge en mur op, så der kommer færre udlændinge til landet. Men her på Vesterbro er det svært at bygge en mur op, for man går rundt mellem udlændingene hver dag allerede nu.</p><p id="p39">Så i stedet for at lave en mur og lukke folk ude, anlægger folk her på Vesterbro måske en mere åben strategi over for udlændinge og forsøger at lukke dem ind i samfundet.</p><p id="p40">Hvilken af de to strategier, der er den klogeste - det ved vi nok først om mange år,« siger Kim Rasmussen.</p><p id="p41">Marie Grønfeldt supplerer: »Jeg tror, at folk på Vesterbro generelt er meget tolerante og rummelige, og derfor stemmer de på partier, der også er positive over for udlændinge. Men forsøger at leve sammen med de mennesker, der nu engang er her,« siger hun.</p><p id="p42">Kim Rasmussen og Marie Grønfeldt ser lyst på deres fremtidige liv på Vesterbro.</p><p id="p43">Det ældste barn, Asta, går allerede i Gasværksvejens Skole, som ellers var lukket i flere år, fordi der var for få børn i skoledistriktet.</p><p id="p44">Nu strømmer eleverne til, og Københavns Kommune undersøger, om der er basis for at udvide antallet af spor fra to til tre på visse klassetrin.</p><p id="p45">Sammensætningen af klasserne er præget af en vis homogenitet. Andelen af børn med anden etnisk baggrund end dansk er ikke nær så stor her som på Nørrebro. En af forklaringerne er, at der på Vesterbro kun er et fåtal af almene lejeboliger; og det er de almene lejeboliger, indvandrere og efterkommere typisk kan få en lejlighed i.</p><p id="p46">På Vesterbro er det skønsmæssigt kun omkring 10 pct. af boligerne, som er almene lejeboliger.</p><p id="p47">Omkring 60 pct. er andelslejligheder, og de sidste omkring 30 pct. er ejerlejligheder, skønner Klaus Ulrik Østerballe, som er vurderingsansvarlig hos ejendomsmæglerfirmaet base1 på Sønder Boulevard.</p><p id="p48"><br /><em style="bold">Priserne går op, op, op</em></p><p id="p49">Klaus Ulrik Østerballe har som ejendomsmægler fulgt udviklingen i boligmarkedet på Vesterbro nøje i de seneste 10 år. Efterspørgslen på boligmarkedet har i de seneste tre-fire år "haft ketchup-effekt", så priserne er steget med 60 pct., siger han.</p><p id="p50">»Når jeg fremviser en lejlighed til et jysk forældrepar, der vil købe en lejlighed til deres søn eller datter, ryster de ofte på hovedet, når de hører, at en toværelses lejlighed på 55 kvadratmeter koster 2 mio. kroner. Så plejer de at sige, at man kan få et 140 kvadratmeter stort parcelhus på en grund på omkring 1.000 kvadratmeter til den pris i Jylland,« siger ejendomsmægleren fra Vesterbro.</p><p id="p51">Klaus Ulrik Østerballe kan godt fornemme, at hans kunder ligger til den rød-grønne politiske farveskala.</p><p id="p52">»De unge har altid haft mere tolerance over for dem, der falder lidt udenfor. Her står man ikke og kigger ind i en ligusterhæk, når man skal hilse på naboen. Folk herude tænker typisk, at fællesskab er godt, så derfor stemmer de rødt eller grønt,« siger han.</p><p id="p53">Indtoget af unge, smarte og tjekkede beboere på Vesterbro har skabt et opgør mellem "det nye" og "det gamle" Vesterbro.</p><p id="p54">Sjælen på det gamle Vesterbro er gået af fløjten, siger flere af dem, der har boet her længe.</p><p id="p55">Den gamle talemåde om Istedgade, der stammer helt tilbage fra folkestrejken i 1944 mod tyskerne under Anden Verdenskrig, "Istedgade overgiver sig aldrig!", holder ikke længere, siger kritikere - ikke mindst efter den renovering af Istedgade, der netop har fundet sted. Nu ligger Istedgade mere familievenligt hen med et 6-sporet fortov med plads til barselsorlovernes barne-og klapvogne og med trafikbump og et princip om shared space mellem biler og cykler på kørebanen, så bilisterne bliver tvunget til at tage mere hensyn til cyklisterne.</p><p id="p56">Det har fået kritikere til at erklære, at »Istedgade har overgivet sig!« Men Hanne Fabricius spørger: »Overgivet sig til hvad?« Hun bor selv midt i Istedgade, er historiker, arkæolog og forfatter til den omfangsrige bog "Istedgade - porten til Vesterbro".</p><p id="p57"><br /><em style="bold">Konstant forandring</em></p><p id="p58">Hanne Fabricius siger om udviklingen på Vesterbro: »Vesterbro følger bare med tiden. Bydelen ændrer sig, efterhånden som tiden ændrer sig. Der er altid kommet nye folk hertil. København og dermed Vesterbro har altid været det sted, man søgte hen, når man ville finde arbejde eller skulle studere. Tænk bare på, at der i 1841 boede 1.711 personer på Vesterbro. I 1901 var det vokset til 65.500, da folk kom strømmende hertil fra Jylland, Fyn, Sverige og Tyskland for at finde arbejde Det er jo bare udviklingen. En by er jo en levende organisme, og vi skal jo ikke bo på et museum. Sådan var det også i 60' erne og 70' erne, da de første indvandrere kom hertil for at arbejde, samt i 80' erne, hvor de små ismejerier og slagterforretninger lukkede, fordi folk købte ind i supermarkederne. Sådan er udviklingen jo.« Hanne Fabricius kan godt se, hvordan det er gået til, at vælgermassen på Vesterbro flytter i en rød-grøn retning.</p><p id="p59">»Folk i de københavnske brokvarterer har altid stemt rødt. At der nu også er mange, der stemmer på De Radikale skyldes vel det unge hipstermiljø og de mange studerende, der er flyttet hertil. Og tilslutningen til Alternativet er vel et udtryk for, at her kommer der et parti med visioner og med en grøn politik. De røde vælgere på Vesterbro har aldrig tilgivet Socialdemokraterne og SF for, at den lovede betalingsring, der kunne have dæmpet trafikken herinde i byen, aldrig blev til noget,« siger Hanne Fabricius.</p><p id="p60">Hun tolker også valgresultatet som et udtryk for, at Vesterbro er vant til at tage imod udlændinge.</p><p id="p61">»Historisk har Vesterbro huset udlændinge, lige siden artister fra hele verden kom til kvarteret for at bo, mens de optrådte i cirkusbygningen eller i varieté-salonen Valencia på Vesterbrogade. Vi har været vant til at tage imod udlændinge, så de virker ikke så skræmmende på folk fra Vesterbro, som de måske gør på folk i andre dele af landet,« siger Hanne Fabricus.</p><p id="p62">Hun advarer imidlertid imod én ting: at de nye tilflyttere praktiserer en "højhellighed" over for miljøet på Vesterbro: »Jeg kan ikke lide det, når nogle af de nye tilflyttere prikker en gammel vesterbroer, som sidder og nyder en smøg nede i baggården, på skulderen med et: "Du må ikke ryge her; gårdhaven er blevet røgfrit område". Så bliver det for meget,« siger hun.</p><p id="p63">Thomas Warburg, 48 år, har flere forklaringer på, hvorfor vælgerne på Vesterbro stemmer, som de gør. Han er formand for Vesterbro Lokaludvalg - et råd med 23 personer, udpeget af foreninger og partier på Vesterbro, som giver idéer og forslag til politikerne i Københavns Borgerrepræsentation.</p><p id="p64">Han har selv boet på Vesterbro i 20 år, hans børn er vokset op her, og han har spillet en aktiv rolle i lokalsamfundet via sit medlemskab af SF.</p><p id="p65">»Det gamle Vesterbro var noget fandenivoldsk, højtråbende og noget frivolt i sprogbrugen.</p><p id="p66">Det nye Vesterbro er præget af hipstere, der har ment, at politik er kedeligt, og håber, at andre kommer og ordner det for dem,« siger han og giver et eksempel: »Før i tiden - hvis manden på 2. sal slog konen - så gik man op til ham og sagde, at det fandme ikke var i orden. I dag skriver man en klage i tre eksemplarer og afleverer den til bestyrelsen i andelsboligforeningen.</p><p id="p67">«.</p><p id="p68"><br /><em style="bold">Er sjælen med?</em></p><p id="p69">Han giver et eksempel på, hvordan sjælen på det gamle Vesterbro lever, også i dag.</p><p id="p70">Kvarteret har i årtier været præget af junkier, der tog deres stoffer på åben gade og smed den brugte kanyle på steder, hvor børn let kunne finde den og samle den op.</p><p id="p71">På den baggrund har Københavns Kommune bygget et fixerum på Istedgade, hvor stofbrugere - som de konsekvent kaldes her på Vesterbro ud fra en devise om, at ingen skal dømme andre ved at sige, at de har et stofmisbrug - kan komme ind og tage deres heroin eller kokain - så de ikke skulle udstille deres elendighed i det offentlige rum.</p><p id="p72">»Det er typisk for det gamle Vesterbro. Civilsamfundet tog hånd om narkomanerne og ville give dem en vis værdighed. Samtidig har det ført til, at antallet af sprøjter i gadebilledet er faldet med 90 pct. Det giver en god fornemmelse, at man har taget hånd om problemet. Man har gjort noget i stedet for at sige, at det bare skulle væk, og ventede på, at andre skulle løse problemet.« Thomas Warburg har selv to teenage-sønner, der er vokset op på Vesterbro. Det har de lært noget af, mener han: »De unge, der selv er vokset op på Vesterbro, har tilegnet sig en social samvittighed og en social indignation over for de forhold, som narkomaner, romaer og hjemløse lever under. De tænker: Samfundet har fejlet. Vi må gøre noget ved det. Derfor vil man se mange unge stemme på EL, RV, SF og Alternativet.</p><p id="p73">Noget tyder på, at de tilflyttede unge er ved at blive præget af den holdning,« siger han.</p><p id="p74">Kim Rasmussen og Marie Grønfeldt har lige fået sommerferie og regner med at skulle tilbringe en del af sommeren på Vesterbro.</p><p id="p75">For i løbet af juli kommer barn nummer fire i flokken til.</p><p id="p76">»Det bliver rigtig fint. Det er jo et godt sted at vokse op,« siger Kim Rasmussen.</p><p id="p77">borg@jp.dk </p><p id="p78">Når man bor her, har man stiltiende accepteret, at der er nogle folk her i bydelen, der ikke lever efter de samme værdier som en selv.</p><p id="p79">Kim Rasmussen Beboer i Lille Istedgade Overgivet sig til hvad? - Vesterbro følger bare med tiden.</p><p id="p80">Hanne Fabricius Forfatter, historiker og beboer på Vesterbro.</p><p id="p81"><br /><em style="bold">Fakta: STEMMERNE Valgresultatet i Vesterbrokredsen</em></p><p id="p82">Der kunne næsten dannes en flertalsregering af Enhedslisten, Alternativet og De Radikale på Vesterbro.</p><p id="p83">De tre partier fik tilsammen 47,3 pct. af stemmerne ved Folketingsvalget den 18. juni.</p><p id="p84">Her er stemmetallene i pct.: Socialdemokraterne: 19,7 Radikale Venstre: 10,7 Det Konservative Folkeparti: 1,9 SF: 7,2 Liberal Alliance: 8,1 Kristendemokraterne: 0,2 Dansk Folkeparti: 7,8 Venstre: 7,4 Enhedslisten: 20,8 Alternativet: 15,8 Uden for partierne: 0,2 I alt gyldige stemmer: 99,8.</p><p id="p85"><br /><em style="bold">DER ER ET YNDIGT LAND Vesterbro</em></p><p id="p86">Da danskerne ved folketingsvalget stemte Dansk Folkeparti ind som landets næststørste parti, kom det bag på mange.</p><p id="p87">Men hvorfor? Og hvorfor er det yndige land så politisk opsplittet? Jyllands-Posten undersøger nationens mentale tilstand.</p><p id="p88"><br /><em style="bold">Vi føler os ikke truet</em></p><p id="p89">Legepladsen på Skydebanegade er et yndet mål for de mange nye børnefamilier, der søger mod Vesterbro. Jesper Nykjær Jeppesen, optiker med HD i strategisk ledelse, er iværksætter og har skabt et såkaldt nyt fashion-brand på brillemarkedet, hvor brillerne sælges fra modebutikker. Sammen med Helle Sørensen, cand. merc., på barselsorlov, kommer de på legepladsen med parrets to børn, der er hhv. fire år og en uge gammel.</p><p id="p90">De stemte begge på Liberal Alliance.</p><p id="p91">Veninden Mathilde Gry Nielsen, cand. scient. pol., og ansat i Udenrigsministeriet stemte på De Radikale. Hun har også en datter i børnehavealderen og er gravid med barn nummer to. Hun siger, at hun "lever det gode liv på Vesterbro": »I vores gård er der en god blanding af folk fra den kreative klasse og folk fra arbejderklassen.</p><p id="p92">Vi føler os ikke truet på arbejde eller indkomst, som man måske gør andre steder i landet, men er i stedet med i et opsving i en bydel, hvor man er tæt på arbejdspladser, caféer, hvor man kan møde vennerne, og hvor man kan skabe det gode børneliv. Det præger nok den måde, folk her ser på det politiske.«.</p><p id="p1">POPULARITET: Vesterbro er populær. Siden 2000 har bydelen udviklet sig til den mest populære københavnske bydel, og befolkningen er vokset med 14 procent. Det er den største befolkningstilvækst i Københavns bydele. Til sammenligning er Nørrebros befolkning i samme periode blevet forøget med to procent.</p><p id="p2">Nicolai Glad, ejendomsmægler i Nybolig Frederiksberg/ Vesterbro, har fulgt med i hvilke områder, der har været de rigtige og hippe steder at bo.</p><p id="p3">Og han genkender billedet af, at Vesterbro er efterspurgt.</p><p id="p4">»I øjeblikket oplever vi faktisk, at Vesterbro er mere populært end Frederiksberg, og det er relativt nyt, at tingene går hurtigere på Vesterbro, end de gør på Frederiksberg.</p><p id="p5">En del af dem som køber på Vesterbro, bor der i forvejen, og det betyder jo at folk er glade for at være der, siden de bytter den ene bolig ud med den anden,« siger han.</p><p id="p6">Ligesom Vesterbro har haft en lang og opadgående kurve gennem 00erne og er den mest populære bydel lige nu, var det i 90erne Nørrebro, der tiltrak folk.</p><p id="p7"><br /><em style="bold">Beboernes kæledægge</em></p><p id="p8">I dag er Vesterbro den københavnske bydel med den største andel børn under seks år, hvilket også er udtryk for, at bydelen ikke kun er de unge og studerendes foretrukne sted at bo, men også småbørnsfamiliers.</p><p id="p9">Vesterbros generelle popularitet kommer ikke bag på livsstilsekspert Henrik Byager, som mener, at Vesterbro er blevet en kombination af Østerbro og Nørrebro efter en vellykket indsats med kvarterløft, by-og boligrenoveringer.</p><p id="p10">»Vesterbro har lidt af begge dele, og kan tiltrække folk som ellers ville have gået et af de to steder hen,« han.</p><p id="p11">Ifølge livsstilseksperten tiltrækker Vesterbro især unge mennesker, studerende og den kreative middelklasse, fordi Vesterbro giver følelsen af storby og autenticitet, samtidig med at der også er grønne områder, hvis man vil en tur ud med barnevognen.</p><p id="p12">»Hvor Østerbro for mange fremstår som bedsteborgerligt, stift og dødt, så har Vesterbro et mere vitalt ry, og det er der mange, som finder attraktivt.</p><p id="p13">Så der er mange ting, der taler for, at Vesterbro er blevet en kæledægge. Vi må se, hvor længe det nu varer, for alting har jo sin tid,« siger Henrik Byager.</p><p id="p14"><br /><em style="bold">VESTERBRO</em></p><p id="p15">Vesterbro er barnevognenes paradis og bydelen med flest børn. Knap ti procent af bydelens befolkning er under seks år, og hele fire ud af fem er under 50 år. Den gennemsnitlige indkomst for Vesterbros borgere er 198.000 kroner om året.</p><p id="p1">TURGUIDE: Den hemmelige park og Vesterbros nok mest sære bygningsværk ved Skydebanehaven og Hedebykareen, der i 2000 blev gjort til Europas største byøkologiske laboratorium.</p><p id="p2">Det er blot to af de 11 stop, der er med på en guidet grøn tur, som Vesterbro Lokaludvalg står bag. Med telefonen i lommen og høretelefoner i ørerne bliver du guidet fra Vesterbros Torv over Enghave Plads gennem Vesterbros parker og gader til turen slutter ved Baisikeli ved Dybbølsbro Station.</p><p id="p3">»Vi vil vise dig et udpluk af de steder, der gennem tiden har været med til at gøre den tæt bebyggede bydel en smule grønnere,« lyder det fra Vesterbro Lokaludvalg Den guidede tur foregår til musik af Peter Peter og Peter Kyed.</p><p id="p4">Audiowalken kan findes på den gratis app Tales &amp; Tours i både Apples App Store og i Google's Play Butik.</p><p id="p5">UVi vil vise dig et udpluk af de steder, der gennem tiden har været med til at gøre den tæt bebyggede bydel en smule grønnere.</p><p id="p1">OMBYGNING: Københavns Kommune øremærkede 25 millioner kroner til en ombygning af Vesterbro Bibliotek og Kulturhus på overførselssagen.</p><p id="p2">Det betyder, at der fra næste skoleår skal være 10. klasse i lokalerne på Lyrskovgade.</p><p id="p3">Biblioteksbrugerne bliver ikke voldsomt hårdt ramt, da det primært drejer sig ombygninger i Kulturhuset.</p><p id="p4"><br /><em style="bold">Mindre tomme bygninger</em></p><p id="p5">Ombygningen skal give plads til at 10. klasserne i dagtimerne bruger de i nyindrettede lokaler på 2. og 3. etage allerede fra efter sommerferien.</p><p id="p6">»I aftentimerne kan københavnerne benytte de selvsamme lokaler til møder og kulturaktiviteter,« lyder det fra daglig leder på Vesterbro Bibliotek og Kulturhus Lars Becher i en pressemeddelelse.</p><p id="p7">I det hele taget skal pladsen bruges bedre, og som det er i dag, er der ofte tomt i lokalerne i dagtimerne.</p><p id="p8">»Alt i alt får vi en langt bedre udnyttelse af kvadratmeterne, så endnu flere får glæde af Vesterbro Bibliotek og Kulturhus«, forklarer Lars Becher.</p><p id="p9">Når ombygningen for alvor går i gang 1. maj bliver alle etager dog berørt i et eller andet omfang.</p><p id="p10"><br /><em style="bold">Indgang fra Lyrskovgade</em></p><p id="p11">Særligt mærkbart for biblioteket bliver den nye hovedindgang, som vender mod Lyrskovgade og placeres mellem opgang 2 og 4.</p><p id="p12">Det betyder, at man kan gå direkte fra gaden og ind på biblioteket fremover.</p><p id="p13">Men derudover bliver biblioteket i stueetagen og på 1. sal kun berørt i mindre omfang.</p><p id="p14">Alle funktioner og aktiviteter de to etager fortætter, mens ombygningen er i gang.</p><p id="p15">Til gengæld lukker det meste af aktiviteterne på 2., 3. og 4. sal. Det er derfor ikke muligt at booke lokaler og afvikle arrangementer på de etager.</p><p id="p16"><br /><em style="bold">Keramikken består</em></p><p id="p17">Til stor glæde for brugerne af keramikværkstedet på 3. sal bliver værkstedet ikke påvirket af ombygningen. Alle keramikbrugerne kan fortsætte som hidtil under ombygningen.</p><p id="p18">Derudover får Vesterbro Bibliotek og Kulturhus en ny elevator og kontorfaciliteterne til de ansatte, til Vesterbro Lokaludvalg og til Frivillighedscentret rykker på 4. sal.</p><p id="p19"><br /><em style="bold">Fakta</em></p><p id="p20"><br /><em style="bold">OMBYGNING</em></p><p id="p21">I budgettet for 2018 blev der afsat penge til at undersøge muligheden for at etablere 10. klasses faciliteter i Vesterbro Bibliotek og Kulturhus.</p><p id="p22">På overførselssagen blev der afsat 25 millioner kroner til ombygning og etablering af 10. klassecentret.</p><p id="p23">Ombygningen går i gang nu og ventes færdig inden udgangen af september 2018</p><p id="p24">I forbindelse med ombygningen bliver alle bookinger i maj, juni, juli, august og september aflyst.</p><p id="p25">Atelier og kontorhub udgår som tilbud i Vesterbro Bibliotek og Kulturhus. De vender ikke tilbage efter ombygningen.</p><p id="p26">For brugerne af atelieret kommer der dog en erstatningsmulighed hos Vesterbro Ny Skole.</p><p id="p27">Keramikværkstedet på 3. sal bliver ikke direkte berørt af ombygningen.</p><p id="p28">Der vil dog være perioder, hvor elevator og opgangen Lyrskovgade 2 ikke vil være tilgængelige.</p><p id="p29">Hverken voksenbiblioteket i stueetagen eller børnebiblioteket på 1. sal og de tilhørende aktiviteter bliver væsentligt berørt</p><p id="p30">Den nye hovedindgang anlægges mellem de to trappeopgange i stueetagen. Derfor indrettes der nye betjeningsområder på voksenbiblioteket.</p><p id="p31">På børnebiblioteket bliver der opstillet et kreakøkken bagerst i krealokalet.</p><p id="p32">Kilde: Københavns Kommune.</p><p id="p1">AALBORG: Mens nogle knap har bemærket det, blev andre allerede mandag fanget i lange bilkøer efter forandringen af Vesterbro. NORDJYSKE har spurgt en håndfuld bilister på p-pladsen ved Gåsepigen, hvad de mener om de ny svingbaner og indskrænkninger på byens mest befærdede gade. </p><p id="p1">Omme bag et rækværk i Birgitte Mazantis baggård har et af Vesterbros sidste morgenværtshuse bagudgang. Stedet hedder Guldregn og inkluderer råben og skrigen og en gang imellem en morgenanholdelse, hvor gæster bliver lænket til porten af politiet. Sangeren i Magtens Korridorer sagde til en avis, at han kom der, og så var Guldregn fra den ene dag til den anden en endnu større seværdighed som et råt minde midt i et stadig mere fintpudset Vesterbro. Bydelens image er på vej ned med dommen: dræbende nydeligt. </p><p id="p2">På den anden side af rækværket står hver søndag morgen nogle forældre med kaffekopper og ser på deres børn lege i den grønne gård. Billedet samler Vesterbros konfliktpotentiale på smukkeste vis: hvor der for 16 år siden, da by- og <br />boligforsker Birgitte Mazanti flyttede ind i Saxogade, var tale om konflikter mellem to forskellige klasser, er det nu luksusproblemer inden for den samme privilegerede middelklasse. Kampen om Vesterbro står mellem de festlige barnløse, der dyrker storbyen, og afdæmpede børnefamilier med barnevogne og børn, der skal kunne sove om natten. </p><p id="p3">På de 16 år er alt forvandlet. I opgangen boede dengang førtidspensionisterne Helge og Kirsten, der kunne lide at drikke en masse øl. Der var ingen undergrundsgallerier, ingen Mojitos, intet designertøj, ingen vintagejagtmarker, ingen tehuse (tværtimod), ingen madtempler, intet Vega etc. Første nat Mazanti sov i sin stuelejlighed, vågnede hun ved lyden af en mand, der stod og tissede op ad stilladset uden for vinduet. Hendes forældre, der havde ladet deres datter vokse op i et gårdhus i familieforstaden Albertslund, var <em style="italic">ikke</em> glade. Overfor lå det larmende værtshus »Rue de la Sax«, hvorfra man hørte det klassiske klak fra billardbordet. Der ligger nu Famo, en gourmetrestaurant med udspring i den berømte Era Ora på Christianshavn, der også i sin tid erstattede et hæderkronet værtshus, nemlig Røde Lygte. </p><p id="p4">»Skæve eksistenser væltede rundt dengang, men jeg følte mig aldrig utryg. Værtshuset holdt øje med, hvem der gik ind og ud af vores opgang, og man fik altid en kommentar med på vejen,« siger Birgitte Mazanti, der forsker og underviser på Geografisk Institut, Københavns Universitet. Efterhånden som byfornyelsen skred frem, blev det gamle røde proletarkvarter pænere og pænere. Huslejen i hendes byfornyede hus blev langsomt optrappet over fem år, og da den nåede det fulde beløb, flyttede Helge og Kirsten faktisk til Avedøre Stationsby. De var glade for det. Et flertal var glade for det, viste en analyse for CASA, hendes første job. CASA undersøgte fraflytningen af de to første byfornyede karreer på Vesterbro. Mange så det som et spring til at bo et bedre sted. Det var ikke kun førtidspensionister, men også enlige mødre under uddannelse, der fik tilbud om permanent genhusning andre steder og slog til, hvilket ikke passer ind i billedet af unge selvoptagede cafégæster, der presser den oprindelige, ulykkelige befolkning ud af brokvartererne.</p><p id="p5">Historien om Vesterbro er kort, at bydelen først var et rendyrket arbejderkvarter, så et studenterkvarter og nu efterhånden et børnefamiliekvarter. I Mazantis opgang har alle, undtagen hun og hendes mand og underboen børn. Der står barnevogne overalt. Nogle af dem vil gerne flytte ud i forstæderne, men sidder i den klassiske økonomiske lås. De har ikke råd. For København og Vesterbro har det store og direkte konsekvenser, at familierne bliver: de kommer med penge, stabilitet og normalitet, men de lægger en dæmper på den kreative klasses begejstring for byen, og de har ifølge Birgitte Mazanti vundet Vesterbro som deres. </p><p id="p6">På nogle cafeer ser man små skilte med <em style="italic">No cry babies</em> og flere hippe caféejere har udtrykt træthed over bleskift og amning ved baren. </p><p id="p7"><br /></p><p id="p8"><br />FOR to år siden lagde hun for alvor mærke til den nye begyndende dannelse af fronter på Vesterbro. I lokalbladet læste hun, at en far klagede over en udendørs koncert på Halmtorvet, fordi hans børn ikke kunne sove. Det var det upopulære standpunkt. En storm af læserbreve fortalte ham, at sådan er byen, og hvis man ikke kan tåle det, må man bo et andet sted. På samme tid begyndte folk allevegne at tale om den overdrevne pænhed på Vesterbro - både i opgangen og når venner kom på besøg, men også fagligt blandt planlæggere og forskere. Samtidig blev narkomanerne koncentreret ved Mariakirken, et hegn blev sat op, og Mazanti begyndte at se en række småting, der tegnede billedet af et andet Vesterbro. Hele renoveringen af Halmtorvet med dens række af ens cafeer begyndte.</p><p id="p9">Hun ville interviewe den far, der startede debatten, men han var flyttet på grund af larmen. Da Mazanti interviewede de mennesker, der havde markeret sig i debatten, beklagede de sig samstemmende over, at Vesterbro var ved at blive kedelig og friseret. En kvinde, som havde arbejdet på en lang række af Vesterbros værtshuse, syntes, at charmen var væk. »Hun var glad for, at Istedgade var shinet op og der var kommet flere forretninger, men de der børnefamilier! De vidste det jo, da de flyttede ind! Men så gik der lige 14 dage eller et halvt år og så begyndte de bare at brokke sig over larm og røg og ville have skruet ned og lukket og slukket. Hun så dem som en trussel mod kvarterets historie og tradition og ånd. Hendes Vesterbro var ved at forsvinde på grund af dem,« siger Mazanti, der også talte med en ung kvinde, der ikke længere syntes, det var smart at sige, at man boede på Vesterbro, for nu blev det sgu for ens. </p><p id="p10">»Byen skal give oplevelse og identitet, og det gjorde den ikke for hende i en by, hvor barnevognene står i kø til brunch hver søndag.« </p><p id="p11">Nogle sagde også til Mazanti, at gårdene er for stærkt præget af børn og forældre med evige fastelavnsfester. De unge barnløse vil også gerne sidde nede i den nye smukke gård og grille og drikke vin og måske råbe lidt højt om aftenen. Men atmosfæren er blevet for parcelhusagtig for dem. En klar konflikt. </p><p id="p12"><em style="italic">- Er det ikke småt og provinsielt, at man hænger sig i de her ting? Hvorfor ikke bare have hver sine steder?</em></p><p id="p13">»Det bliver et problem, når de støder sammen. Så bliver det også en sag for politikerne, der siger, at de gerne vil skabe en mangfoldig bydel. Det har de ikke gjort på Vesterbro. Der har de skabt en børnevenlig bydel og tror stadigvæk nok på, at fordi der ligger cafeer og designforretninger, er det nok mangfoldigt. I turistbrochurer bliver bydelen stadig hypet som et kreativt og etnisk mangfoldigt sted. Jeg giver dem ret i, at der stadig er noget tilbage, men det varer ikke ret længe, før der ikke er.«</p><p id="p14"><em style="italic">- Hvordan har kommunen båret sig ad med ligefrem at skabe en børnevenlig bydel?</em></p><p id="p15">»Ved at slå lejligheder sammen, så de er blevet store. Ved at renovere gårdmiljøer som giver luft og lys og legepladser. Det er godt, hvis de ville fremelske en børnevenlig bydel. Hvis de ønskede en mangfoldig bydel - så nej.«</p><p id="p16"><em style="italic">- Når kommunen siger mangfoldighed, er det måske, fordi den ikke har lyst til at vælge?</em></p><p id="p17">»Det har den da ikke. Men der er altså tale om reelle interessemodsætninger. Det er ikke, fordi jeg begræder, at der ikke render en junkie rundt nede i min gård, men jeg kan bare se, at Vesterbro har skiftet identitet. Man bliver heller ikke konfronteret med andre mennesker, som man gjorde før. Og når man ikke gør det, risikerer man, at ens respekt og accept af andre forsvinder, for hvor møder vi hinanden? I dag stikker hjemløse og narkomaner endnu mere ud, fordi vores by er blevet så pæn. Man ser dem med det samme. Da narkodebatten startede, syntes nogle beboere, at det var helt i orden, at politiet drev klapjagt på narkomaner. Vi havde, jeg ved ikke hvor meget politi kørende hele tiden, det var ikke til at holde ud at se på! Det var da også et tegn på børnefamiliernes politiske indflydelse. Der er andre måder at løse det problem på end ren jagt.«</p><p id="p18"><em style="italic">- Hvad betyder den store længsel efter Berlin hos danskerne?</em></p><p id="p19">»Berlin giver noget tilbage, man overraskes. Det synes jeg ikke København gør. Hvis jeg skal være helt ærlig: den overrasker mig ikke længere på nogen som helst måde. Den sidste gang var, da man åbnede Holmen. Det var fedt! Man tog derud på improviserede picnicture og opdagede den. Der opstod spontane cafeer og natklubber og teatre og man kunne sidde og drømme om at bygge træhuse. Og så gik der ingen tid, og Holmen var totalt gennemplanlagt og alt, alt for strømlinet og privat. Jeg tager aldrig derud mere. En typisk år 2000 bydel. God arkitektur, men kedelig, stram og blottet for overraskelser. Christiania kan stadig overraske mig,  selvom jeg kender det sted godt efterhånden. Jeg tager tit derud en forårsdag eller en sommeraften. Der er altid sket noget nyt. Mennesker er anderledes, selvbyggerlivet er interessant at se på.«</p><p id="p20"><em style="italic">- Det er vel alt sammen dækket ind under det private initiativ: hvad folk finder på, hvordan de klæder sig, hvad de arrangerer, hvad de åbner af nye steder?</em></p><p id="p21">»Ja. Og det er det, Berlin giver de fleste. Masser af det. Dels er den større. Den er billigere. Og dens tradition for konflikter er ekstrem. Retfærdigvis er København lille, men der er ikke tegn på, at der sker noget. Man behøver ikke ligefrem savne slum, bare fordi man kan lide, at alt ikke er så velordnet. At folk kan slappe af fra forstædernes normer, og at der er en tolerance overfor, at noget er anderledes.« </p><p id="p22"><br /></p><p id="p23">»KØBENHAVNS Kommunes vision har været at tjene nogle penge,« siger hun. »Hovedstaden var totalt kørt ned økonomisk, så det var fair nok. Og vi kan se aftrykket i det fysiske miljø, for eksempel Kalvebod Brygge. Det er ikke nogen hemmelighed, at man bare skulle have gang i noget. Kom og gør det!« </p><p id="p24">Byen var så meget i bund, at den ikke syntes, den kunne tillade sig at stille krav. Det er den begyndt på nu med Islands Brygge og Ørestad. Alligevel sidder København i et skisma. </p><p id="p25">»Nu har man et godt økonomisk grundlag, og det skal man selvfølgelig pleje. Og den anden side af skismaet hedder: 'Vi vil så gerne have fat i den kreative klasse!' Og det får man overhovedet ikke med den type planlægning, man har. Hvis de nu havde holdt deres hænder nede i skrivebordsskuffen og set, hvad der var sket med Holmen af spændende ting, før alt blev bygget til. Det havde de ikke nerver til. Byen burde have nogle vandrende planlæggere, der gik rundt i kvartererne og havde fingeren på pulsen og kunne få øje på de sidste små bitte, bitte rester af noget uplanlagt. </p><p id="p26">Og Christiania? For søren da, lad det dog være. Det er det sidste!«   </p><p id="p1">HASHTAG: Vesterbro Lokaludvalg knokler for at gøre bydelen til et stadig bedre sted at bo, arbejde og opholde sig i.</p><p id="p2">Det kræver lidt hjælp fra dig. Vis os din yndlingsbid af Vesterbro. Vis os et sted, du sætter pris på og fortæl lidt om, hvorfor netop den bid af Vesterbro er så vigtig for dig i en kort billedtekst.</p><p id="p3">Brug for eksempel din mobil og læg billedet på Instagram eller Facebook og husk at hashtagge det med # lokalstival14, så vi kan finde det derude. Deadline er fredag 5. september klokken 12. Du kan også sende dit billede på mail til vores kommunikationsmedarbejder Christine på BU1P@okf. kk. dk.</p><p id="p4">Vi glæder os til at se dit dejlige, spændende, sprælske, sjove og personlige Vesterbro.</p><p id="p5">Vi vil lade os inspirere af dine billeder og forsøge at skabe samme gode, positive stemning andre steder i bydelen.</p><p id="p6">På Lokalstivalen på Otto Krabbes Plads søndag 7. september fra klokken 13-18 vil vi vise billederne og kåre de tre bedste billeder.</p><p id="p7">Og de tre bedste billeder skal selvfølgelig også have en præmie.</p><p id="p8">Find dine lokaludvalgsmedlemmer i vores telt på pladsen og få en snak om det gode Vesterbro og hvordan vi får gjort flere gader, pladser og byrum til gode, velfungerende steder, vi alle kan nyde. Vi glæder os til at høre dine gode ideer til vores fremtidige arbejde.</p><p id="p1">Det store luciaoptog starter ved Mariakirken. søndag aften kl. 19 og går igennem Vesterbros gader til Sct. Matthæus Kirke.</p><p id="p2">Her afsluttes optoget med en lille koncert, et glas juleglögg eller kakao at varme sig på. 25 voksne, kvindelige sangere, under ledelse af Kristine Vad, synger for og leder luciaoptoget, og alle inviteres med til at deltage.</p><p id="p3">Kirken sørger for, at der er en tekst til alle, der kommer -og lys til at bære igennem bydelens gader. Luciaoptoget bevæger sig bl. a. igennem dele af Istedgade og forventes at vare en lille times tid.</p><p id="p4">-Det er ottende år, at kirkerne på Vesterbro arrangerer luciaoptog igennem Vesterbros gader -en tradition, som startede under klimatopmødet i 2009, siger sognepræst ved Mariakirken, jens Johansen.</p><p id="p5">Fantastisk oplevelse -Det er hvert år en fantastisk oplevelse at se, hvordan lys og sang er med til at sprede glæde og deltagelse blandt beboere i området, siger Jens Johansen.</p><p id="p6">-I decembers mørke vil kirkerne på Vesterbro være med til at sprede lys og glæde.</p><p id="p7">Og det er vores erfaring, at vesterbroerne samles ved vinduerne med vinken og smil, når luciaoptoget bevæger sig igennem bydelens gader. Det er en måde at fortælle Vesterbro, at jul og adventstid er håb og forventning om lyset og kærligheden, der kan forandre vores liv, siger han.</p><p id="p8">Luciadagen Egentlig fejres luciadagen på datoen 13. december.</p><p id="p9">Oprindeligt var det, ifølge den julianske kalender, midvinter.</p><p id="p10">I år 1700 blev den julianske kalender i Danmark erstattet af den gregorianske kalender, hvor midvinter i stedet fejres 21. december. Den er de seneste år blev fejret på Vesterbro men en fælles, stor lysfest.</p><p id="p11">Luciadagen og skikken med luciaoptog stammer fra Sverige og kom til Danmark så sent som i midten af 1900-tallet.</p><p id="p12">Legenden fortæller, at Lucia var en ung, siciliansk kvinde, som levede i 300-tallet. Hun blev født i 283, i en rig, romersk familie i byen Syracus og omvendte sig til kristendommen, som dengang var forbudt.</p><p id="p13">Forfulgte kristne Kristne blev forfulgt, fordi de nægtede at ofre til kejser Diocletian, som af romerne blev anset for at være en gud.</p><p id="p14">Lucia blev angivet af en forsmået bejler -og det fortælles, at hun blev henrettet netop 13. december 304.</p><p id="p15">Lucias navn betyder " lys", og derfor forbindes hun ikke blot med lys og glæde, men er faktisk blevet skytshelgen for blinde og mennesker med øjensygdomme.</p><p id="p1">JUBILÆUM: Det er i år 10. gang at Start! Festivalen skal spille musik for Vesterbro og resten af København, og jubilæumsåret har fået folkene bag Foreningen Vesterbro Festival til at kigge tilbage på de seneste ti år.</p><p id="p2">De seneste års økonomiske og musikmæssige nedtur har sat tanker i gang, men folkene bag festivalen brænder stadig for musikken.</p><p id="p3">Festivalen har altid haft rødderne solidt plantet i Vesterbros undergrund, og det tager de nu konsekvensen af og går tilbage til det oprindelige navn Vesterbro Festival.</p><p id="p4">" Start! Festival har været et godt navn, men vi synes ikke, at det afspejler den nære kobling til Vesterbro, som vi har. I år har vi eksempelvis lavet aftaler med en række lokale cafeer og butikker om, at de får en stand på Vesterbro Festival,« siger Jesper Jensen, der selv bor i Sommerstedgade.</p><p id="p5">Festivalen har de sidste to-tre år levet en omtumlet tilværelse, med regn og beskyldninger om lukkethed og dårlig økonomistyring, derfor vil festivalen i år invitere det de kalder deres bagland: Kunstnere, arrangører og andre nysgerrige, til en række møder om, hvordan festivalens organisation er bygget op og hvordan økonomien ser ud.</p><p id="p6">»Vi har nok været for fokuserede på at drive Vesterbro Festival og glemt, at der er mange, som er interesserede i, hvad vi går og laver. Derfor går vi nu ud og invitere til de her møder, hvor vi ligger det hele frem - økonomi fra de sidste fem år, organisationsstruktur, det hele,« siger Jesper Jensen.</p><p id="p7">»Vi er jo en frivillig forening og vi håber selvfølgeligt også at disse møder, udover at forklare, også får nogle til have lyst til at være med. Vesterbro Festival er drevet af ildsjæle med kærlighed til musikken og dem kan vi aldrig få nok af,« siger Jesper Jensen.</p><p id="p8">Festivalen holdes i år 25.- 26.maj og billetprisern er 50 kroner.</p><p id="p9">Der er informationsmøder den 18. januar klokken 17 på PH Cafeen på Halmtorvet og torsdag den 19. januar klokken 17 på Stengade, Stengade 18, Nørrebro.</p><p id="p10">Bandtilmeldingen er åben på www.vesterbrofestival.dk og sidste chance for tilmelding er den 13. februar.</p><p id="p1">AARHUS: Den økonomiske krise i 1930' erne gav sit udslag i høj arbejdsløshed og social uro, som også nåede Vesterbro Torv. Den 29. januar 1931 samlede en demonstration mod hjemløshed sig på torvet efter at være blevet fordrevet fra Bispetorv af politiet.</p><p id="p2">En kommunist var dog næppe begyndt på en brandtale, før en flok politibetjente gik løs på folkemængden med deres knipler, så flere kom alvorligt til skade. Den 12. september 1932 stødte en flok kommunistiske demonstranter atter sammen med politiet på torvet, men selvom der skal have lydt et skud, kom det mest til en række komiske håndgemæng, da betjentene forsøgte at arrestere lederne.</p><p id="p3">Under besættelsen skete noget langt mere alvorligt.</p><p id="p4">Da autoværkstedet Schrøder &amp; Rasmussen på sydsiden af torvet udførte arbejde for tyskerne, blev virksomheden udsat for sabotage den 6. oktober 1944.</p><p id="p5">Ved frokosttid jagede tre bevæbnede mænd personalet ud og anbragte tre bomber.</p><p id="p6">Eksplosionerne udløste en voldsom brand, som også raserede FDB's lagerbygning ved siden af. Da politiet var interneret, kneb det med at holde orden under slukningen.</p><p id="p7">For at rydde torvet for tilskuere begyndte tyske soldater at skyde vildt omkring sig, men med undtagelse af en enkelt hårdt såret slap de fleste med skrækken.</p><p id="p8"><br /><em style="bold">Skyskrabere og alt i énbutikker</em></p><p id="p9">På brandtomten opførte FDB i 1949 " Vestgården".</p><p id="p10">Den seks etager høje lagerbygning blev da betegnet som en " skyskraber" og skulle være udvidet ud til Vesterport og Vester Allé, hvis ikke FDB havde flyttet sit lager til Viby i 1960.</p><p id="p11">I hullet ud til Vester Allé fik FDB i 1954 Marshall-hjælp i form af en amerikansk konsulent til at indrette sin anden " alt i én butik", som blev byens supermarked nummer to. På den modsatte side af torvet opførte Landsbanken i 1976 et domicil med supermarked i stueetagen.</p><p id="p12">Den sidste rest af Langballes købmandsgård ud til Vesterport blev først revet ned i 1997 til fordel for et lille posthus, som i dag har veget for et femetagers boligbyggeri.</p><p id="p13">Planen er ligeledes at erstatte den lille Brugs med et " højhus".</p><p id="p14">" Vesterbro Torv er blevet en skraldeplads". Med disse hårde ord opfordrede Aarhus Stiftstidende i 1946 byrådet til at plante nogle træer og fjerne det grimme toilet, der fik torvet til at ligne en baggård. I 1953 blev torvet omlagt for at gøre plads til et underjordisk parkeringsanlæg og beskyttelsesrum som led i beredskabet under den kolde krig. Der blev også plantet nogle træer og slyngplanter, men toilettet, brevdueboden og en pølsemand blev stående. I 1980 blev Aarhus kåret til Danmarks bedst beskyttede by, selvom det ville tage Civilforsvaret 12 timer at gøre beskyttelsesrummene klar, hvis atomkrigen kom.</p><p id="p15"><br /><em style="bold">Kampen om torvets fremtid</em></p><p id="p16">I 1983 fremlagde Vesterbro Beboerforening en trafikplan for Vesterbro Torv, som skulle gøre kvarteret mere familievenligt. Hastigheden skulle ned på 30 km/ t og tra-fikken ensrettes på Hjortensgade i nedadgående retning og i Langelandsgade i opadgående retning. Torvearealet skulle udvides ved at lukke gennemkørslen fra Nørre Allé til Vesterbrogade, så der blev plads til et rigtigt torv med torvecafeer og grønttorv.</p><p id="p17">Planen ligner til forveksling de seneste planer for torvet.</p><p id="p18">I 1992 vandt kunstneren Ingvar Cronhammar ellers førstepræmie med en udsmykning af Vesterbro Torv i en konkurrence udskrevet af Statens Kunstfond og kommunen. Torvet skulle dækkes af en skibsagtig konstruktion af sort stål med phus indeni og ovenpå et passagerdæk til rockkoncerter.</p><p id="p19">Kunstinstallationen " Arc" var dog " en anelse for avanceret" for kommunen. Siden da er der kun sket få ændringer såsom fjernelsen af brevdueboden i 1992 og opstillingen af betalingstoilettet i 2004, der har givet plads til et take away-sted i den gamle " nødtørftsanstalt".</p><p id="p20"><br /><em style="bold">FAKTA</em></p><p id="p21"><br /><em style="bold">FORANDERLIGE AARHUS</em></p><p id="p22">I disse år bygges Aarhus om som sjældent før. På Stadsarkivet følger vi den foranderlighed, der har kendetegnet Aarhus gennem tiderne. Vi trækker det bedste fra historien frem og tror på, at historien er værd at bygge videre på. Find data om din gade eller dit hus på www.aarhusarkivet.dk.</p><p id="p1">AALBORG: Med 28.000 til 30.000 biler i døgnet er Vesterbro -sammen med Limfjordsbroen -de mest belastede vejstrækninger i Aalborg.</p><p id="p2">Kø og trængsel er hverdag.</p><p id="p3">En læge ville måske sammenligne det med en alvorlig åreforkalkning.</p><p id="p4">Aalborg Kommune er derfor på vej med en plan, der skal få blodet i byens trafikale hjerte til at løbe mere frit.</p><p id="p5">Dristigt eller dumdristigt? Planen er kun er en skitse, og det bliver i sidste ende en politisk opgave for det nyvalgte byråd at træffe den endelige beslutning. Borgerne vil også blive hørt, understreger by-og landskabsrådmand Hans Henrik Henriksen (S).</p><p id="p6">Men et element er dog allerede vedtaget.</p><p id="p7">Sidevejstrafikken fra Algade -ved Budolfi Apotek -lukkes.</p><p id="p8">Det føder mindre trafik til Vesterbro. Algade bliver i stedet omdannet til strøggade hele vejen ned til Østerågade -kun med let ærindekørsel -og trafikken til/ fra Budolfi Plads skal i stedet afvikles via Jernbanegade/ Vingårdsgade.</p><p id="p9">Hele strækningen er i spil, og forvaltningen har også kig på Hasserisgade, der sammen med Prinsensgade, udgør det mest trafikerede hjørne af Vesterbro.</p><p id="p10">Hvis Hasserisgade lukkes for udkørsel, kan bilerne holdes ude på Kong Christians Alle, og skal de ind på Vesterbro, må de ind fra det store kryds ved Skovdalen.</p><p id="p11">-Det er et mere drastisk indgreb, og jeg er klar over, at de fleste næppe vil juble her og nu. Men alternativet er at slå ud med armene og sige, at vi ikke kan finde løsninger.</p><p id="p12">I stedet har vi prøvet at være mentalt spændstige, siger by-og landskabsrådmand Hans Henrik Henriksen (S).</p><p id="p13">Han understreger, at vælger man den løsning, skal der være et klart alternativ, som udgøres af ringvejen omkring midtbyen -Østre Alle/ Kong Christians Alle.</p><p id="p14">Saneringsplanen er på flere måder et opgør med de hidtidige forsøg på at løse noget af trængslen på Vesterbro, og i erkendelse af, at det er både dyrt og besværligt at bygge sig ud af trængslen, skal der satses mere på at holde bilerne længst muligt på det overordnede vejnet -ringvejen -for at skåne Vesterbro og midtbyen.</p><p id="p15">Det kræver, at Østre Alle/ Kong Christians Alle fremstår tydeligere som en ringforbindelse, og skiltningen til parkeringsanlæggene bør optimeres og måske gøres smartere.</p><p id="p16">Afventer sygehus-udflytning Urbansgade er også kastet ind som en mulighed for sidevejslukning, men det ligger nogle år ud i fremtiden, forudser rådmand Hans Henrik Henriksen, der har det overordnende ansvar for byens infrastruktur.</p><p id="p17">-Hvis vi skal lukke Urbansgade og Hasserisgade, skal der være klare alternativer, som løser de trafikale udfordringer.</p><p id="p18">Det er nok heller ikke sandsynligt at man kan lukke begge indføringer. Det er nok sværest at se et alternativ til Hasserisgade, da den betjener både kollektiv trafik og meget biltrafik.</p><p id="p19">Et andet tiltag er at mindske den trafik, som kører rundt og leder efter en pplads i nærheden af Vesterbro.</p><p id="p20">For eksempel den offentlige plads ved Gåsepigen.</p><p id="p21">Tanken er at vende trafikbetjeningen, så den foregår udefra og ind.</p><p id="p22">Det kalder på en ny forbindelse over eller under baneterrænet fra vest. Det kunne være en forlængelse af Saxogade over til sygehus-grunden og videre til p-anlægget ved Gåsepigen.</p><p id="p23">-Jeg tror, det kan blive et godt greb i trafikken, men også for byen, der bliver hægtet bedre sammen på tværs, når man parkerer og skal ind til midtbyen, siger stadsingeniør Svend Erik Pedersen, som tilføjer, at der er sikret finansiering til forbindelsen, fordi Banedanmark udbetaler kompensation for lukning af andre broer over banesporet i Aalborg Kommune.</p><p id="p24">Sygehus-grundens fremtid er ikke afgjort, men ifølge stadsingeniøren er der en god dialog med Region Nordjylland, som om nogle år lukker ned for Sygehus Nord og flytter funktionerne til det ny universitetshospital i Aalborg Øst. Ligesom det også sker med en stor del af Sygehus Syd.</p><p id="p25"><br /><em style="bold">Boliger skaber mere trafik</em></p><p id="p26">At der opføres et antal nye boliger på sygehus-grunden er sandsynligt, og det vil faktisk også gå hen og påvirke trafikmønsteret, forklarer stadsingeniør Svend Erik Pedersen, for mens de sygehus-ansatte i dag holder stille ved deres arbejdsplads det meste af dagen, forventes det, at boliger generer mere biltrafik ind og ud.</p><p id="p27">Set i det lys, giver det også mening med en ny forbindelser under/ over banen mod vest, så al trafikken ikke kommer ud på Vesterbro.</p><p id="p28">Målet for Aalborg Kommune er at bevare de godt og vel 400 offentlige p-pladser i området, men om der også er plads til en udbygning af pladsen ved Gåsepigen med flere p-dæk, som det har været på tale, er stadsingeniør Svend Erik Pedersen mere tøvende med at anbefale, for der skal også være kapacitet til at håndtere trafikken.</p><p id="p29">Set i et overordnet perspektiv er der er tale om justeringer.</p><p id="p30">-Det, vi planlægger, er små tiltag i forhold til den store fjordkrydsende trafik, men det er med til at skabe bedre forhold for trafikken i Aalborgs centrum, bemærker stadsingeniør Svend Erik Pedersen.</p><p id="p31">Men det løser ikke det helt overordnede problem, at der er for lidt kapacitet over Limfjorden.</p><p id="p32">-Det kræver en 3. Limfjordsforbindelse, understreger rådmanden, som i respekt for det politiske flertal arbejder for en vestforbindelse over Egholm, men som ikke lægger skjul på, at han personligt foretrækker et ekstra tunnelrør i øst.</p><p id="p33">Fra Venstre er der også opbakning til gøre noget ved forholdene på Vesterbro. For eksempel skal der ikke sendes flere busser ind i området end tilfældet er i dag.</p><p id="p34">Venstre efterlyser også en grøn bølge på Vesterbro. Om det så kun kan lade sig gøre i én retning, er det bedre end ingenting, mener Mads Duedahl, rådmand for den kollektive trafik i Aalborg Kommune.</p><p id="p35"><br /><em style="bold">Den store løsning over fjorden</em></p><p id="p36">-Den store løsning er en 3.</p><p id="p37">Limfjordsforbindelse over Egholm, men det ser desværre ud til at tage noget tid, før den kommer, og i mellemtiden er vi nødt til at tage alvorligt, at Vesterbro har nået sin topbelastning, bemærker rådmanden.</p><p id="p38">Mads Duedahl kender ikke planen for at rydde op i trafikken på Vesterbro. Derfor vil han heller ikke love opbakning på forhånd. For Venstre er det dog en klar forudsætning, at en oprydning skal ses i et bredere perspektiv og resultere i, at det som bilist skal være lettere at komme omkring i Aalborg.</p><p id="p39">Også når det gælder antallet af p-pladser i midtbyen.</p><p id="p1">KAMP: Skulpturen ' En rigtig dansk familie' skal finde et hjem et sted i København. Derfor har Københavns Teknikog miljøudvalg spurgt samtlige bydele om de har gode forslag til placering.</p><p id="p2">Otte af byens 12 lokaludvalg har ytret ønske om at modtage skulptuten og i Vesterbro Lokaludvalgs udvalget for Kultur, Fritid, Børn og Unge arbejder man lige nu på at finde et godt sted at foreslå.</p><p id="p3">I Vesterbro Lokaludvalg var der hurtigt enighed om at kigge mod de nye boligområder i havnen. Særligt har Udvalget for Kultur, Fritid, BØrn og Unge udset sig to mulige steder. Enten Skibbroen eller området ved Uniscrap-bygningen.</p><p id="p4">Derfor inviterer de nu borgere fra lokalområdet til møde torsdag 29. november i en af husbådene på Skibbroen.</p><p id="p5">Her vil lokaludvalget gerne høre beboerne i området, om de også synes, at det er en god ide at deres ' hood' bliver anbefalet som nyt hjem for skulpturen.</p><p id="p6">Lokaludvalget har været i kontakt med husbådeforeningen og grundejerforeningen, der har stillet sig positivt overfor projektet. Men udvalget ønsker også at høre beboerne i området, inden de foreslåt området som et hjem til skulpturen. Du kan læse mere om skulpturen her: www.kunstnyt.dk/ danskfamilie. html MØDE. Om mulighederne for ny skulptur ved Skibbroen. Husbåden på Skibbroen.14 Torsdag 29. november kl.17-18.30</p><p id="p1">BYRUM: Det bliver næppe bedre de kommende år, hvor prognoserne lover flere borgere. I alt 10-12.000 nye borgere i Carlsberg Byen. Plus den generelle tilflytning til hele København.</p><p id="p2">Og for formanden i Vesterbro Lokaludvalg, Thomas Warburg, er det pinedød nødvendigt at tænke flere pladser ind på Vesterbro. Både i forhold til boliger og institutionspladser.</p><p id="p3">Derfor er brug af friarealer et tema i den bydelsplan, som lokaludvalgsmedlemmerne netop nu er ved at lægge sidste hånd på.</p><p id="p4">Hvert fjerde år skal lokaludvalgene lave en bydelsplan og den skal godkendes i Borgerrepræsentationen til efteråret.</p><p id="p5">I Vesterbro-udgaven er der fokus på udnyttelse af plads, flere spor i folkeskolerne, brug af byrum og social integration mellem de forskellige demografiske grupperinger.</p><p id="p6">»Vi vil gerne have vesterbroerne til at engagere sig i hinanden og i at blive integreret.</p><p id="p7">Hvem har størst behov for plads? Hvem kan råbe højest? Hvem er flest? Lokaludvalget må derfor også løbende vurdere, om der er plads til både stærke og udsatte borgere i byrummene og om alle kan udfolde deres drømme på Vesterbro,« siger Thomas Warburg.</p><p id="p8"><br /><em style="bold">Flere byrum</em></p><p id="p9">Lokaludvalget peger på nogle områder, der stadig ikke har fundet en brug endnu. For eksempel det store område omkring Otto Busses Vej. Området ligger mellem de nye bolig-og erhvervsområder på Carlsberg, Dybbølsbro, Postgrunden, Enghave Brygge og det nuværende Vesterbro. Her ville vesterbroere (og folk fra resten af København) kunne finde plads til værksteder, fodboldbaner, park, teater, gallerier, musik osv.</p><p id="p10">Men også mangel på folkeskolepladser de kommende år fylder meget i bydelsplanen.</p><p id="p11">»Det er jo helt vildt, at man anlægger en mindre provinsby på størrelse med Haslev - kaldet Carlsberg Byen - uden at tænke en folkeskole ind. Europaskolen er for børn af EU-ansatte udstationeret i København - eventuel ekstraplads er ' folkeskole' for Københavns børn. Det er vi meget frustrerede over,« siger Thomas Warburg.</p><p id="p12">Bydelsplanen skal vedtages i Borgerrepæsentationen til efteråret.</p><p id="p13">Det er jo helt vildt, at man anlægger en mindre provinsby på størrelse med Haslev - kaldet Carlsberg Byen - uden at tænke en folkeskole ind.</p><p id="p14">THOMAS WARBURG.</p><p id="p1">GRAFFITI: I Vesterbro Bladet den 5. januar spørger Thomas Warburg fra Vesterbro Lokaludvalg mig om, ' hvilken form for kunst, vi skal tillade i vores gader'. Han mener, det er smagsdommeri at blande sig i, hvilken graffiti og anden form for streetart, der skal brede sig på Vesterbro. Efter hans mening er det altså op til ' kunstnerne' selv at bestemme, hvad de vil berige bydelen med. Med andre ord er den private ejendomsret ophævet i Warburgs verden, og folk kan frit tilmale gader og bygninger med, hvad de nu lige føler for. Sådan ser jeg bestemt ikke på det, og min pointe har været, at man ikke skal acceptere eller legitimere, at bydelen smøres til med grim og ulovlig graffiti, sådan som Warburg ønsker det.</p><p id="p2">Jeg har uden held forsøgt at få ham til at forholde sig til de negative konsekvenser, der følger af ulovlig graffiti og grimme tags, som bl. a. koster andelshavere og skatteborgere på Vesterbro millioner af kroner hvert eneste år. Det har han ikke ønsket. For ham betyder det åbenbart mere, at en lille klike af graffitimalere får frie udfoldelsesmuligheder, end at vi i fællesskab værner om trygheden og økonomien for ganske almindelige mennesker på Vesterbro.</p><p id="p3">Vi er helt uenige, og derfor er svaret på hans spørgsmål egentlig også ganske enkelt: Andelshavere og andre husejere på Vesterbro skal have lov til at slippe for at få deres facader malet til og få bænke, lygtepæle og andet gadeinventar tilsvinet og ødelagt af graffiti.</p><p id="p4">Det overgreb mod deres ejendomsret og skattekroner, som Warburg og ligesindede repræsenterer, mener jeg ikke er acceptabelt.</p><p id="p1">De første tal fra byfornyelsen på Vesterbro tyder på, at den ellers hårdt plagede bydel er ved at vende bøtten takket være foryngelseskuren.
Vesterbro er ellers den bydel i København, som har den største andel af kontanthjælpsmodtagere, men i de fem karreer på Vesterbro, hvor byfornyelsen allerede er gennemført, tegner der sig et helt andet billede.
Af de godt og vel 1.200 beboere i karreerne findes der kun 60 kontanthjælpmodtagere, hvilket svarer til ca. fem procent.
Gennemsnittet af kontanthjælpsmodtagere for hele Københavns Kommune er ellers 14,3 procent og for hele Vesterbro er det 20,7.
I alle tre tal er inkluderet modtagere af »særlig støtte« og »hjælp til enkeltudgifter«.</p><p id="p2">Det er meningen, at byfornyelsen på Vesterbro, samt udbygningen af rekreative områder, skal lokke ressourcestærke beboere, især børnefamilier, til bydelen, så Vesterbro kan få et løft, der kan trække beboere på overførselsindkomst og den store
gruppe af narkomaner og prostituerede med op.
»Det er meget positive tal, for hvis man sammenligner med almennyttigt byggeri, er dette den diametrale modsætning.  Diskussionen har jo gået på, om man skal byforny eller rive ned og bygge nyt almennyttigt, ligesom på Nørrebro,« siger medlem af
Københavns Borgerrepræsentation for Venstre, Bent Christoffersen.
Han har bedt Københavns Magistrat om tallene for at fastslå, hvorvidt byfornyelsen har haft indflydelse på beboersammensætningen.
Læs også Magasin side 12</p><p id="p1">Bor du med en mørk baggård eller en lys, grøn og lækker gård med muligheder for at grille, lege, slappe af og snakke? Det er nu blevet vejr og tid til at gå i gården -ikke som i skolen i gamle dage for at tisse -men for at snakke, grine, spise, lege og slappe af -måske med en passende drink indenfor rækkevidde, måske med sine børn, måske alene, måske sin bedste ven eller naboen.</p><p id="p2">Dem, der bor i gårdene ved godt, hvordan de ser ud, men når porten er lukket, ved alle os udenfor ikke noget om gårdene. Vesterbro Bladet vil gerne åbne op for baggårdene og motivere læsere og borgere til at få det bedste ud af netop deres gård og i fællesskab gøre den lækker og med plads til alle, både ham på trehjulet cykel og hende med rollator.</p><p id="p3">I samarbejde med repræsentanter fra lokaludvalget og Miljøpunkt Vesterbro/ Sydhavnen og den lokale arkitekt Henrik Terkelsen vil Vesterbro Bladet kåre den flotteste, lækreste og bedste gård på Vesterbro.</p><p id="p4"><br /><em style="bold">Hvem kan deltage</em></p><p id="p5">Alle andelsforeninger, ejerforeninger og boligforeninger, gårdlaug etc kan deltage.</p><p id="p6">Undtaget er dog helt private haver eller offentlige institutioner.</p><p id="p7">Formålet med konkurrencen er at styrke samværet i boligforeningerne og motivere beboerne til i fællesskab at gøre gården lækrere og mere grøn. Så find allerede nu nogle weekender, hvor I i fællesskabet kan få plantet, malet en afskallet bænk eller få lavet en hyggelig spisekrog, eller hvad I nu synes, der skal til.</p><p id="p8">For at deltage skal man på mail indsende billeder af sin gård med en udførlig beskrivelse af det arbejde, der er blevet gjort, og hvorfor man mener, at ens gård skal vinde. Man må også meget gerne sende før-billeder.</p><p id="p9">Vinderen er hele foreningen eller gårdlauget -det er ikke enkeltpersoner, der vinder.</p><p id="p10">Ud over æren præmierer Vesterbro Bladet vinderen med et gavekort på 2000 kroner til køb af lækkerier til en sommerfest. Derudover vil Vesterbro Bladet naturligvis komme og tage billeder af gården samtidig med at vi overrækker præmien, og vi vil skrive en artikel om projektet i vinder-foreningen.</p><p id="p11"><br /><em style="bold">Fakta</em></p><p id="p12">Senest fredag den 21. maj klokken 12.00 skal Vesterbro Bladet have modtaget alle kandidater.</p><p id="p13">Man skal på mail til ABX@B-L. DK sende navn og adresse samt vedhæftede jpg-filer med billeder af og arbejdet med gården og en beskrivelse af processen samt det færdige resultatet. Desuden skal der være et tilgængeligt mobiltelefonnummer til mindst en repræsentant fra foreningen. I ugerne efter pinserne vil vi bringe nogle af de nominerede og i uge 23 mødes dommerkomiteen og afgør valget.</p><p id="p14">Vinderen får direkte besked og bliver kåret i uge 24.</p><p id="p1">Øl fra Fuglsang, ringridderpølser fra slagter Rønhave, præmier fra Ecco og en pose penge fra Sydbank. Ingen kunne være i tvivl om, at det var sønderjyderne, der havde belejret en lille, lukket gade midt på Vesterbro en lørdag eftermiddag.</p><p id="p2">Ballet blev åbnet med den sønderjyske rapper L: Ron: Harald i højtalerne, og herefter ankom den ene sønderjyde efter den anden på pyntede cykler og i farverige kostumer.</p><p id="p3">- Vi har juletema på vores cykler, forklarede Søren Mandrup fra Vester Sottrup.</p><p id="p4">Sammen med kammeraten Bo Madsen fra Rinkenæs stod han på behørig afstand af de begyndende festligheder og gjorde sin cykel helt klar med hjemmelavede guirlander af røde hjerter.</p><p id="p5">Begge deltog sidste år og håbede selvfølgelig at løbe med sejren, men i lige så høj grad at slå hinanden.</p><p id="p6">Selvforsynende forening Sidste år var første gang, arrangementet løb af stablen, og det blev så bragende en succes, at der i år var plads til 50 ryttere mod sidste års blot 25.</p><p id="p7">- Ideen fik vi selvfølgelig en sen aften efter en del øl, siger Sara Stricker og griner.</p><p id="p8">Hun er PR-ansvarlig og medlem af foreningen Vesterbro Ringridning, for Sønderborg-flokken, der står bag det hele, mener det helt alvorligt.</p><p id="p9">- Vi har holdt en del koordineringsmøder her på det seneste og været ude at søge sponsorater.</p><p id="p10">I år koster det også 25 kroner at være med, og vi har fået Mobile-Pay, så man kan give et bidrag til foreningen. Vi skulle helst være selvforsynende, siger Sara Stricker, der kommer fra Bovrup.</p><p id="p11">Hun skulle ikke selv på cyklen, men havde rigeligt at gøre med at få arrangementet til at gå op i en højere enhed og sludre med de fremmødte, der blev mødt med et ' mojn søjde' - Sidste år vandt formanden for foreningen. Det går jo ikke, så i år er det besluttet, at bestyrelsen ikke må køre med, siger Sara Stricker og griner igen.</p><p id="p12"><br /><em style="bold">Forbedret galge</em></p><p id="p13">I år var der også en spritny galge, for sidste års konstruktion kunne ikke holde.</p><p id="p14">Sønderborg-drengene, der havde hamret galgen sammen, havde ikke taget højde for, at galgen ville blive trukket sidelæns, så da en rytter kom skævt på ringen sidste år, brast det hele sammen.</p><p id="p15">- Man bliver simpelthen så klog af erfaring, bemærker Christian Michelsen og beundrer den nye forstærkede galgekonstruktion.</p><p id="p16">Ud over at være medarrangør i København havde hans familie hjemme på Als også hjulpet til med traktementet til festen.</p><p id="p17">Christian Michelsens onkel havde doneret et helt svin, og den lokale Slagter Rønhave havde uden beregning lavet dem om til ringriderpølser for at støtte initiativet.</p><p id="p18">- Det er altså slet ikke dårligt med sådan nogen, siger Christian Michelsen.</p><p id="p19"><br /><em style="bold">FAKTA</em></p><p id="p20"><br /><em style="bold">Sønderjyske gaver</em></p><p id="p21">Der blev støttet godt op om Vesterbro Ringridning 2014 fra hjemstavnen.</p><p id="p22">Sydbank donerede 10.000 kroner til sådan noget som leje af grill, toiletter, borde og bænke.</p><p id="p23">Ecco donerede lædervarer som præmier i tombolaen.</p><p id="p24">Slagter Rønhave fra Sønderborg lavede ringriderpølser.</p><p id="p25">Fuglsang spædede til med 250 gratis flaskeøl til de hurtigste.</p><p id="p1">AARHUS: Med et tryk på en knap startede borgmester Jacob Bundsgaard fredag både Aarhus Festuge 2017 og et otte meter højt vandfald på Vesterbro Torv.</p><p id="p2">-Det må siges at være en verdenspremiere. Vi har aldrig før haftet vandfald i Aarhus, sagde en begejstret borgmester.</p><p id="p3">Vandfaldet er designet af tegnestuen SLA, og tegnestuens stifter og designdirektør, Stig L. Andersson, forklarer, at der skam er alvor bag ideen om at placere et vandfald på Vesterbro Torv.</p><p id="p4">-Aarhus er inde i en rivende udvikling. Der bygges mere end nogensinde. Det betyder, at der ikke længere er plads til natur, forklarede Stig L. Andersson.</p><p id="p5">Vandfaldet skal inspirere til at bygge bygninger, der rummer natur. Vandet falder i den ene ende af en trækonstruktion, der fylder hele parkeringspladsen på Vesterbro Torv.</p><p id="p6">I siderne er den beklædt med stof, der er trykt så det ligner en murstensvæg. På store " trappetrin" kan man enten sætte sig og nyde udsigten eller gå op til toppen, hvor man møder en skovbund komplet med træer, mos og grannåle.</p><p id="p7"><br /><em style="bold">Natur og kultur</em></p><p id="p8">Jacob Bundsgaard glædede sig over vandfaldet, men også over, at Vesterbro Torv har fået et nyt mødested.</p><p id="p9">-Her er natur og et nyt rum for menneskers møde. Vi undersøgte engang, hvad århusianere kan lide ved deres by.</p><p id="p10">Topscorerne var naturen og kulturen, sagde Jacob Bundsgaard.</p><p id="p11">Bag konstruktionen af vandfaldet står Jørgen Fokdal, der er springvanddesigner og indehaver af firmaet Fokdal Springvand A/ S.</p><p id="p12">-Der har såmænd ikke været noget usædvanligt ved denne opgave. Vi designer mange store vandfald og springvand til godser og offentlige institutioner i hele Skandinavien, siger Jørgen Fokdal.</p><p id="p13">Vandfaldet på Vesterbro Torv er otte meter højt og otte meter bredt.</p><p id="p14">250 kubikmeter postevand cirkulerer rundt i et lukket kredsløb, så der går ikke andet vand til spilde end det, vinden måtte blæse ud på Vesterbro Torvs fortov.</p><p id="p15">-Og vi har sat en vindmåler op. Hvis det blæser for meget, lukker vandfaldet, fortæller Jørgen Fokdal.</p><p id="p16"><br /><em style="bold">Byens pladser</em></p><p id="p17">Når festugen er forbi, er vandfaldet også forbi. Men hvem ved, om det kan inspirere Aarhus Kommune til at forsyne torvet med en blivende vandkunst eller lignende? -Om her skal være et vandfald eller noget lignende ved jeg ikke. Men det er da en diskussion værd, siger Jacob Bundsgaard.</p><p id="p18">Og det er bestemt ikke første gang, Aarhus Festuge har prøvet kræfter med at forandre byens pladser.</p><p id="p19">Der var byparken i Frederiks Allé. Der var sandkassen på Banegårdspladsen.</p><p id="p20">Og der var skoven på Store Torv, som nok var festugens største succes, hvad angår ændring af byens rum.</p><p id="p21">Skoven gjorde i hvert fald indtryk på rådhuset, hvor den inspirerede til den indretning, vi i dag kender på Bispetorv med træer, græs og rum til, at mennesker kan mødes.</p><p id="p22">Så hvem ved: Måske kommer der en dag, hvor beboerne på Vesterbro Torv kan falde i søvn og vågne til lyden af vand, der plasker fra et permanent vandfald.</p><p id="p1">AALBORG: Medlemmerne af Vesterbro Gadeforening undrer sig over, at Aalborg Kommune ikke har fremlagt konkrete planer for Vesterbro i forbindelse med ombygningen af Budolfi Plads.</p><p id="p2">Det kom frem, da foreningen for nylig holdt temamøde på Helnan Hotel Phønix, hvor der både blev snakket fremtid og tomme lejemål.</p><p id="p3">-Fortjener kvalitetsforbedring -Vi havde gerne set, at Aalborg Kommune iværksatte nogle aktiviteter. For selvom Vesterbro ikke er en strøggade -men en færdselsgade, fortjener den en række kvalitetsforbedringer, mener bestyrelsesmedlem Arne Schade.</p><p id="p4">Foreningen, som arbejder for at fremme handel og liberale erhverv på og omkring Vesterbro, efterlyser blandt andet en plan for, hvad der skal ske, når ppladserne ved Budolfi forsvinder.</p><p id="p5">Efterlyser parkeringspladser -Der har blandt andet været tale om et p-hus ved Gåsepigen, og det ville da være oplagt, for pladserne ved Budolfi er jo 100 procent belagt, og derfor vil der også opstå et behov for at erstatte dem, mens byggeriet står på, siger Arne Schade.</p><p id="p6">Han regner med, at gadeforeningen vil tage kontakt til Aalborgs by-og landskabsrådmand, så snart den har holdt et nyt bestyrelsesmøde.</p><p id="p7"><br /><em style="bold">En del nye forretninger</em></p><p id="p8">Vesterbro har i de seneste år været ramt af en del butikslukninger.</p><p id="p9">Men generelt står det faktisk ikke så galt til, som man kunne frygte. Det fortalte erhvervsmægler Mads Jespersen fra Nybolig Erhverv deltagerne i temamødet, som fik en kort gennemgang af udlejningsforløbet og liggetiden for erhvervslejemål på Vesterbro.</p><p id="p10">-Der er faktisk løbende forespørgsler på mange af de tomme lejemål, og derfor er der også kommet en del nye forretninger, fortæller Arne Schade.</p><p id="p11">Han ved godt, at der stadig er " huller" i gadeforløbet -blandt andet ved Gåsepigen og den tidligere Blockbuster-butik.</p><p id="p12">-Større lejemål kan godt være svære at afsætte. Især hvis de ikke er moderniseret i nyere tid. Men generelt ser det faktisk ikke så slemt ud, som mange andre steder, tilføjer han.</p><p id="p13">Arbejder på nye events I forhold til fremtiden arbejder gadeforeningen også på at udvikle nye ideer og events, som kan markedsføre Vesterbro. Og ifølge direktør i reklamebureauet Fedder + Okkels, Thomas Fedder -som også deltog i temamødet -vil det for eksempel være oplagt at bruge de to statuer af Tyren og Gåsepigen som turistattraktion.</p><p id="p14">-Hvis Bruxelles kan få millioner af turister til at flokkes om den kun 60 cm høje skulptur af Manneken Pis, burde vores tonstunge Cimbrertyr da også kunne noget, mener Arne Schade.</p><p id="p15">» Vi havde gerne set, at Aalborg Kommune iværksatte nogle aktiviteter. For selvom Vesterbro ikke er en strøggade -men en færdselsgade, fortjener den en række kvalitetsforbedringer ARNE SCHADE, bestyrelsesmedlem, Vesterbro Gadeforening.</p><p id="p1">Onsdag den 20. august udgiver Ann Busch bogen "Kick", hvis handling udspiller sig på Vesterbro beskrevet gennem to fiktive kvinders historie. En kvinde fra det "gamle" Vesterbro og en kvinde fra det "nye" Vesterbro.</p><p id="p2">Det var helt tilfældigt, at Ann i foråret 2006 vendte tilbage til sit gamle kvarter på Vesterbro, hvor hun har tilbragt sin ungdom. Mere end ti år var gået, siden hun sidst havde sat sine ben i bydelen.</p><p id="p3">- Bydelens forandring var total. Der var ikke mange spor tilbage af det gamle Vesterbro, hvor jeg havde tilbragt min ungdom. Og mens jeg sad på de fancy caféer og iagttog livet omkring mig, poppede glemte brudstykker fra det gamle miljø op og blandede sig med de samtaler, jeg overhørte fra gæsterne ved de andre borde, fortæller Ann.</p><p id="p4">De efterfølgende uger hjemme i landidyllen ved Avnø Fjord tog romanens handling for.</p><p id="p5">- Det var som en tankerække, der til stadighed blev mere påtrængende og detaljeret. Et fiktionsunivers som langsomt fyldte mit skrivebord med gule post-it lapper med stikord, idéer og citater. Faktisk anede jeg ikke, hvor det kom fra, men én ting blev hurtigt sikkert; jeg måtte tilbage til byen og tilbringe længere tid der. Jeg måtte mærke det forandrede kvarter og dets beboere helt inde under huden, fortæller Ann.</p><p id="p6">Så sommeren 2006 blev for Ann en vekslen frem og tilbage mellem København og provinsen.</p><p id="p7">- I byen mødte jeg folk og fik deres historier; bipersoner og handling blev serveret ganske uopfordret på Vesterbros græsplæner, torve og barer. Når en blok var fyldt op med et virvar af notater, tog jeg hjem og skrev rent. Jeg lod min handling veksle mellem fortid og nutid, mellem en ung forsømt kvinde i det gamle, rå kvarter og en voksen karrierekvinde i det nye, boheme Vesterbro, fortæller Ann.</p><p id="p8"><br /><em style="bold">Kick er fiktion</em></p><p id="p9">Og Kick er den rene fiktion, understreger Ann.</p><p id="p10">- Den er et produkt af min fantasi. Men størstedelen af dens elementer er taget fra virkelighedens verden. Jeg er ikke Katrine, og jeg var ikke Maria, men at min skæbne blev lettere end mine personers, skal måske bare tilskrives en anelse held, siger Ann.</p><p id="p11">Men det var en hård proces for Ann at skrive bogen.</p><p id="p12">- Med min research i fortiden kom også gamle smerter, der omhyggeligt var fortrængt i en travl tilværelse, tilbage. I den nye strømlinede bydel var det let at føle sig trist og ensom. Jeg havde ofte lyst til at flygte hjem til den verden, jeg omhyggeligt har opbygget i provinsen og glemme alt om at skrive den planlagte historie. Men Kicks hovedpersoner havde allerede et selvstændigt liv, og de forlangte, at jeg fortsatte, fortæller Ann.</p><p id="p13">Da Ann havde skrevet de første 100 sider, og de lå klar som råmateriale til bogen, lod hun en del af sit netværk læse med.</p><p id="p14">- Det var deres begejstring og opbakning, der fik mig til at blive ved, også selvom det til tider var mere end hårdt. De roste mine beskrivelser som præcise, usentimentale og filmiske. Alt sammen noget der gav mig lyst til at tage udfordringen op, siger Ann.</p><p id="p15"><br /><em style="bold">Udviklingsroman</em></p><p id="p16">I bogen følger man skiftevis to kvinders historie.</p><p id="p17">Den ene kvinde har levet et barndoms- og ungdomsliv med tunge problemer som omsorgssvigt, misbrug og overgreb, mens den anden lever et turbulent voksenliv i overhalingsbanen, hvor man følger hende gennem en sommer fuld af spænding og personlige prøvelser. Bag den kønne og checkede facade skjuler der sig en masser af skyggesider og udspekulerede handlinger, der fører til voldsomme konfrontationer.</p><p id="p18">Hvad de to kvinder har til fælles, og hvorfor nogle af de samme personer dukker op i begge fortællinger, afsløres i romanens sidste del, hvor de to skæbner flettes sammen. Mere må ikke afsløres, før romanen bliver udgivet.</p><p id="p19">-Kick er spænding blandet med socialrealisme og virkelighed og spundet til fiktion. Men det er dens udspring i selvoplevelse, der gør den skånselsløs og ærlig, siger bogens forfatter.</p><p id="p1">VEJARBEJDE Fem forskellige vejarbejder bliver udført omkring Vesterbro Torv i påsken, og tra-fikanter opfordres derfor til så vidt muligt at undgå området.</p><p id="p2">Det drejer sig om flytning af kloakrør i Langelandsgade, reparation af fjernvarme i Hjortensgade og vandfornyelse i Vester Allé. Det er altså disse opgaver, som i den kommende uge kræver indgreb og spærring af vejarealer omkring Vesterbro Torv.</p><p id="p3">Hel præcist bliver Langelandsgade, Vester Allé og Hjortensgade spærret for gennemkørsel fra fredag aften klokken 18 til tirsdag 3. april tidligt om morgenen.</p><p id="p4">Gule omkørselsskilte vil guide bilister på rette vej i perioden.</p><p id="p5">Fodgængere og cyklister kan fortsat benytte vejene, men sidstnævnte skal forberede sig på at stige af og trække flere steder.</p><p id="p6">" Vi har samlet flere vejarbejder til et tidspunkt, hvor mange aarhusianere holder ferie. På den måde bliver færrest muligt generet. Det kan virke voldsomt, mens det står på, men løsningen er klart at foretrække i forhold til alternativet, hvor arbejdet bliver spredt over flere måneder," siger Kristina Holm, trafikkoordinator i Teknik og Miljø.</p><p id="p1">Har lige nydt en hjemkomst-velkomst-øl i stuen med udsigten over vores hjemlige hav, Skt. Jørgens Sø, og sidder nu her på altanen med udsigten over vores Vesterbro-baggård, med bægerklangen af værtshusene.</p><p><a target="_blank" href="http://woview.infomedia.dk/?url=http://avisen.dk/blogs/willumsgaard/vesterbro-aah-vesterbro_16596.aspx&amp;OpointData=336658be6fa750b7a085577e1eeb0108JmlkX3NpdGU9MTA2MzEmaWRfYXJ0aWNsZT00Mzc4OCZpZF91c2VyPTI4NDAmaWRfYXBwbGljYXRpb249MTAwMDAwOCZpZF9wYXJ0bmVyPTUmbGFuZz1kYQ==">Klik her for at åbne originalartiklen på Avisen.dk</a></p><p id="p1">Det 11.700 kvm store projekt Toves Gaard opføres i totalentreprise af Pihl &amp; Søn, LM Byg og M.J. Eriksson i 5 etager, hvor der tidligere lå en slagtergård.</p><p id="p2">- Vi ser frem til at give københavnerne nye og eksklusive lejligheder med en beliggenhed i særklasse på en af Københavns traditionsrige adresser. Kvalitet og æstetik kommer til at indkapsle byggeriet lige fra det ydre til det indre, udtaler administrerende direktør Halldór Ragnarsson fra Pihl &amp; Søn.</p><p id="p3">NB! Københavns boligmarked 2019-2029. Konferencen afholdes d. 24. januar 2019.</p><p id="p4">Det nye byggeri ligger midt i det gamle brokvarter på Vesterbro, og der bliver bygget i alt 98 nye lejligheder, 5 erhvervslejligheder samt 3 eksklusive byhuse i hollænderhuset i baggården. Stueetagen ud mod Enghavevej vil blive benyttet til erhvervsarealer.</p><p id="p5">Projektet er udviklet af Ejendomsselskabet Enghaven ved Jesper Reinhardt i samarbejde med Primus Arkitekter. Lokalbolig Vesterbro og Lokalbolig Projektsalg står for salget af boligerne.</p><p id="p1">Vesterbro Festival har på et halvt årti vokset sig så stor, at den nu må betragtes som én af årets vigtigste københavnske musikbegivenheder. Tre festivaldage med et utal af optrædende kunstnere indenfor en bred genrevifte, samt en glimrende mulighed for at kigge nærmere på vækstlaget i dansk musik, gør Vesterbro festival til en københavnerbegivenhed, man ikke bør gå uden om.</p><p id="p2">Særligt sidste år, fik festivalen, som kan betegnes som en Københavnsk parallel til den århusianske SPOT festival, vokseværk.</p><p id="p3">VF, som i de første spæde år bestod af en enkelt scene, samt et par ølboder, og havde til formål at samle penge ind til øvelokaler til Vestrbros upcoming musikere, er i dag en fuldt professionelt arrangeret festival med seks scener placeret ved Halmtorvet, hvor både Øksnehallen og Den brune Kødby er taget i brug.</p><p id="p4">For et par år siden udvidede festivalen også sit deltagerfelt. Hidtil havde kun Københavnske kunstnere fået adgang til scenerne, men i dag præsenterer festivalen kunstnere fra hele landet. Og i år kan man blandt andre høre: <em style="bold">TUE WEST</em> , The Alpine, SZHIRLEY , Rock Hard Power Spray, La- Confetti og mange flere.</p><p id="p5"><em style="bold">DE SPILLER OGSÅ: </em></p><p id="p6">Rasmus Nøhr Magtens Korridorer Louise Hart Hard Candy Kiss Kiss Kiss</p><p id="p1">GLÆDE: Tabita Brøner kan stadig huske, da hun lige var flyttet til Vesterbro og en aften gik ad Istedgade. Ved en trappesten stod en mand og råbte til en kvinde længere nede ad gaden. Det var tydeligt at kvinden var prostitueret og manden hendes arbejdsgiver.</p><p id="p2">»Hun så så bange ud, og det var virkelig frygteligt at gå forbi.</p><p id="p3">Det stak i hjertet. Selvfølgelig havde jeg fulgt med i debatterne om prostitution og forholdene på Vesterbro, men det chokerede mig, at det var så meget og så tæt på.« 27-årige Tabita Brøner flyttede for to måneder siden ind en fremlejet lejlighed på Vesterbro.</p><p id="p4">Hun har tidligere boet på Nørrebro og også i indre by, men er nu ved at falde til på Vesterbro.</p><p id="p5">Men det har aldrig ligget i kortene, at hun skulle leve et helt almindeligt liv med helt almindelige dagligdagsproblemer, glæder og udfordringer.</p><p id="p6">Og med et tvivlende og kritisk, men åbent livssyn.</p><p id="p7">Tabita Brøner er opvokset i Jehovas Vidner i en lille by ved Hobro. Hun er en af ud i alt fem søskende og voksede op med både sin mor og far, indtil forældrene blev skilt. Da Tabita var omkring sytten år, blev hun forelsket i en lidt ældre fyr uden for menigheden.</p><p id="p8">Og Tabita husker stadig, hvordan det var pludselig at tvivle på det, der havde været hele grundlagdet i hendes barndom og opvækst.</p><p id="p9">»Min ex-kæreste og jeg udfordrede hinanden -jeg forsøgte at få ham overbevist om, at Jehovas Vidner var det rigtige, og han forsøgte at overbevise mig om, at det ikke var. Jeg kan huske en dag, hvor vi studerede noget af Jehovas Vidners litteratur sammen, og han så sagde, at det ikke kunne passe, det der stod. Jeg kan ikke huske præcist, hvad det var, men jeg kan tydeligt huske følelsen af, at han havde ret, at det ikke passede, det der stod.</p><p id="p10">Jeg begyndte at tude, for hele min verden krakelerede,« fortæller Tabita.</p><p id="p11">Tabita begyndte at tvivle på Gud, kom til færre og færre møder og havde meldt sig ud af Jehovas Vidner. Men det var alligevel hende, der til sidst blev udstødt, fordi hun valgte at flytte sammen med kæresten.</p><p id="p12">En dag besøgte faren Tabita i det hus i Nørresundby, som hun havde sammen med sin kæreste, og selvom dynen strategisk lå i et andet værelse end det, hvor kæresten sov i, så valgte faren at tro, at de sov sammen. Få dage senere kom menigheden i Nørresundby og udstødte hende fra Jehovas Vidner. Det er cirka ti år siden nu, men Tabita har endnu ikke opgivet håbet om at se dem. Hun fortryder ikke sine valg om at forlade Jehovas Vidner, selvom det gik ud over forholdet til familien.</p><p id="p13">»Jeg ville da ønske, at der var en måde at gøre det på, så det ikke sårede min familie.</p><p id="p14">«.</p><p id="p15"><br /><em style="bold">Mere åben</em></p><p id="p16">I dag tror hun ikke på noget fast, men hun er heller ikke overbevist ateist, så hun kalder sig tvivler.</p><p id="p17">»I dag er jeg meget mere tolerant og åben end dengang. Jehovas Vidner er til en vis grad er også tolerante mennesker.</p><p id="p18">De går for eksempel meget op i at velkomne mennesker fra alle nationer. Men tolerancen hører op, hvis man træder uden for deres syn på bibelen. Man blev hele tiden husket på, at man skulle være på vagt, pas nu på, det kan være farligt. Det er jo heller ikke for sjov, det hedder Vagttårnet ( Jehovas Vidners bibelselskab og blad, red.),« siger Tabita Brøner.</p><p id="p19">»Mine børn, når jeg får nogle, skal opdrages til at være åbne og nysgerrige, og jeg vil ruste dem til at være kritiske og kræve viden. Det er vigtigt at være dannet og veluddannet og ansvarlig.« Tabita Brøner er selv uddannet folkeskolelærer og arbejder nu på andet år som lærer på en folkeskole. Hun er glad for sit job og gør meget for at skabe en god stemning i klassen og blandt børnene. Selv forsøger hun også at passe på sig selv, og er helt banalt begyndt på fitness og spiser sundt.</p><p id="p20">»Jeg synes, det er vigtigt at gå ud, og jeg har mange venner og går gerne ud sammen med dem, og så er jeg meget glad for at købe mad fra Sticks n ´ sushi og Bagelshoppen, hvor de har gode salater. Det er lidt dyrt i længden, men det er nemt og jeg skal ikke lave mad.«.</p><p id="p21"><br /><em style="bold">På film</em></p><p id="p22">For nylig sendte TV2 søndag aften filmen To verdener, der handler om en ung pige fra Jehovas Vidner, som bliver forelsket i en ung mand udenfor menigheden. Det var en avisartikel i Berlingske Tidende om netop Tabita Brøner, der fik filminstruktør Niels Arden Oplev til at lave filmen. Det er to år siden nu, at filmen rullede over de danske biograflærreder, og der var stor debat i medierne med Tabita i centrum, men nu her efter at filmen er vist i fjernsynet, har der igen været røre i Tabitas andedam.</p><p id="p23">»Jeg så ikke selv filmen i fjernsynet, faktisk vidste jeg ikke, at den blev vist, så det var lidt underligt pludselig at få en hel masse smser og inde på facebook skrev mange til mig og spurgte, hvordan jeg havde det.</p><p id="p24">Det var lidt spøjst,« siger Tabita Brøner, der efter biografpremieren oplevede en massiv mediestorm, og som derfor i tiden efter valgte at trække sig lidt fra medierne. Hun har nu sagt ja tak til at stille op til interview i Vesterbro Bladet, da hun gerne vil vise andre, at man godt kan leve et godt liv, selvom man som hende er blevet udstødt.</p><p id="p25">»Lige da filmen kom frem, og der var meget debat om den, var der nogle, der henvendte sig til mig, og det var ret ubehageligt. Der er visse typer, der bliver tiltrukket af svage piger, men helt ærligt; jeg er altså hverken svag eller stakkels. Jeg har det helt vildt godt, og nyder livet her på Vesterbro.« Tabita ser i dag ikke sin far og to yngre søskende, men har fin kontakt til sin mor og ældre søskende. Hun drømmer om at få sin far og yngre søskende tilbage.</p><p id="p26">»Men det er sådan en fin balancegang mellem, med at jeg gerne vil strække hånden ud, samtidig med, at jeg vil respektere deres valg.« Jehovas Vidner må ikke holde jul og fødselsdag, men efter Tabita Brøner er blevet udstødt, har hun fejret begge dele. I år overvejer hun dog, om hun skulle bruge sin jul på et herberg eller andet hjælpearbejde.</p><p id="p27">»Jeg vil rigtigt gerne lave noget frivilligt arbejde, og jeg er ved at finde ud af, hvor jeg kan hjælpe her på Vesterbro,« siger Tabita Brøner.</p><p id="p28">Samtalen er ved at tage en afsluttende drejning og lyden fra Nina Simon i højtalerne på Bang og Jensens vægge bliver tydeligere og tydeligere. Tabita nynner med.</p><p id="p29">»Det er en af mine yndlingssangerinder, hun har sådan en fantastisk stemme. De spiller i det hele taget sådan noget dejlig musik her.«.</p><p id="p30"><br /><em style="bold">Fakta</em></p><p id="p31"><br /><em style="bold">MIT VESTERBRO</em></p><p id="p32">Yndlingssteder: Istedgade, fordi der er en dejlig stemning og så meget forskellighed, der er god mad, lækre cafeer og så mange forskellige mennesker, Enghave Plads, hvor der er fedt at hænge ud, gode snavsede værtshus med god musik, hvor man møder alle slags.</p><p id="p33">Af butikker kan jeg lide Dansk og Kyoto og køber meget second hand.</p><p id="p34">Det værste er klasseskellet. Alle de mennesker, som går rundt og har det så frygteligt blandt alle livsnyderne. Men det er samtidig fantastisk at Vesterbro er så rummelig.</p><p id="p1">ALARM: Når luftalarmerne lød over Vesterbros gader løb børn fra Engskolen sammen med deres lærere gennem gården og ud på den plads ved Haderslevgade 6, der i dag er klædt med bænke og borde.</p><p id="p2">Fem trin ned ad en vakkelvorn trappe ligger en underjordisk bunker. Vandet drypper ned i kolde dråber fra betonloftet og luften er kølig og fugtig til trods for det lune solskinsvejr udenfor.</p><p id="p3">»Man kan få en god idé om, hvordan der så har været hernede om vinteren. Lamperne er nogle, vi har sat op. Dengang hadve de selv små lamper med.</p><p id="p4">Så sad de på bænkene i de tre rum. Der kunne være 150 i alt, altså 50 i hvert af de tre bunker-rum,« fortæller Adrian Frank, fra 4. maj-initiativet.</p><p id="p5">Han står for rundvisningerne til skoleklasser, grupper og andre interesserede, der i perioden 29. april til 13. maj har mulighed for at få et indblik i livet på Vesterbro under besættelsen.</p><p id="p6"><br /><em style="bold">Livet på Vesterbro</em></p><p id="p7">Sammen med 4. maj-initiativet har han samlet forskellige billeder, løbesedler og instruktioner, som er en del af udstillingen i bunkeren.</p><p id="p8">»Vi vil gerne give et indblik i, hvordan livet var på Vesterbro under anden verdenskrig.</p><p id="p9">Med bunkeren som kulisse kan vi bedre give en oplevelse til skoler og holde historien i live. Og at det er lokalt her på Vesterbro gør, at det kommer lidt tættere på,« fortæller Adrian Frank.</p><p id="p10"><br /><em style="bold">Kulsort</em></p><p id="p11">De to træ-låger ned til bunkeren står på vid gab og lukker et par solstråler ned i den første del af gangen. Længere inde er der kun kunstigt lys og lyden af vand, der drypper ned på gulvet. I en af de tre rum er der ikke installeret lys, for at give børn og andre gæster en oplevelse af, hvor mørkt der egentlig er. Og der er helt sort.</p><p id="p12">»Mange af børnene bruger lige to splitsekunder på at kigge i de oplyste rum indtil de opdager det mørklagte rum og stormer derind,« siger Adrian Frank.</p><p id="p13"><br /><em style="bold">Biologisk frygt</em></p><p id="p14">Den tre rum store bunker tæt ved Enghave Plads blev opført i 1943-44 og består af armeret beton. Den ligger lige under jordoverfladen og kan næppe holde en atombombe ude. Men tilbage i midten af 1940' erne var det heller ikke den mest nærværende trussel for beboerne i området.</p><p id="p15">»Der er jo ingen tvivl om, at den ikke er stor nok til alle naboerne. Andre steder har man i stedet søgt ly i kælderrum,« fortæller han.</p><p id="p16">Siden bunkeren under Vesterbros gader blev bygget under anden verdenskrig er der siden kommet forbedringer til.</p><p id="p17">»Engang i 1950' erne, under den kolde krig, blev den forbedret med ståldøre til de enkelte rum og luftfiltre på grund af frygten for biologiske våben,« siger Adrian Frank.</p><p id="p18">Luftfiltrene består af to store beholdere med sand, som er det eneste sted, luften kan komme ind i rummene, når dørene er lukkede.</p><p id="p19"><br /><em style="bold">67. gang</em></p><p id="p20">Egentlig er det Beredskabsstyrelsen, der har ansvaret for bunkeren under Vesterbro, men 4. maj-initiativet har i flere år haft adgang til at fremvise bunkeren i en kort periode i foråret.</p><p id="p21">»Vi har en aftale med Beredskabsstyrelsen om, at vi kan låne bunkeren i tre uger, hvor vi så bruger den til fremvisninger og fortællinger om anden verdenskrig,« siger Adrian Frank. Siden befrielsen den 4. maj 1945 har vesterbroere markeret dagen ved at gå fakkeltog gennem Istedgade.</p><p id="p22">Med fakeltoget mindes de, der faldt i besættelsestiden og samtidig markerer 4. maj-initiativet, at de fortsætter kampen mod racisme, nazisme og fremmedhad.</p><p id="p23">På fredag begynder 4.</p><p id="p24">maj-fejringen 19.30 på Halmtorvet.</p><p id="p25">Klokken 20.45 begynder fakkeltoget inden aftenen slutter i Haven, Ny Carlsberg Vej.</p><p id="p1">Hvis man skal færdes på Vesterbro Produkthandel, skal man ikke have posttraumatisk stress-syndrom eller være typen, der hopper en halv meter i vejret, hvis nogen taber en tallerken på gulvet.</p><p id="p2">Vesterbro Produkthandel ligger til trods for navnet ikke i København, men på Granvænget i Herning.</p><p id="p3">Her går det ikke helt stille for sig, når en kran dropper et halv ton blandet metal ned i en container fra nogle meters højde.</p><p id="p4">Mellem gravhøje-store bunker af metalskrot drøner en gaffeltruck med en solid jernkasse rundt med sorterede bunker af det, der er kommet ind i en blandet bunke.</p><p id="p5"><br /><em style="bold">Vendt på hovedet</em></p><p id="p6">Årligt opkøber og sælger virksomheden, hvad der svarer til omkring 16.000 ton metal-skrot fra virksomheder, andre skrothandlere og private, der kommer og tømmer traileren for bilfælge, badekar og bremsetromler, radiatorer, rør og rustne søm.</p><p id="p7">Yderst på pladsen ud mod Granvænget står en skibscontainer -på højkant, som en overdimensioneret mælkekarton.</p><p id="p8">Her løfter Allan Nielsen i en blå kran med en himmelstræbende klo et halvt ton metalskrot og lister det -næsten forsigtigt -ned i den opretstående container.</p><p id="p9">Det er et system, som virksomheden har taget i brug for nylig.</p><p id="p10">» Container-tilteren « gør det muligt at fylde en hel skibscontainer med op til 27 ton skrot.</p><p id="p11">Når containeren er fyldt op og lukket, lægges den ned igen og sættes på en sættevogn.</p><p id="p12"><br /><em style="bold">Med skib via Hamborg</em></p><p id="p13">Lastbilen kører så til enten Fredericia eller Århus, hvorfra et skib sejler skrottet til Hamborg.</p><p id="p14">Her lastes conaineren om på et stort oceangående containerskib, der fragter metallet så langt væk som Vietnam.</p><p id="p15">-Med det nye system udvides vore muligheder, da vi nu har flere aftagere, siger Kurt Nielsen, der er en af virksomhedens ejere.</p><p id="p16">Tidligere kunne Vesterbro Produkthandel kun levere skrot direkte til et begrænset antal aftagere, mens systemet med at fylde en skibscontainer er mere fleksibelt.</p><p id="p17">For øjeblikket bliver det til to-tre containerfulde om dagen.</p><p id="p18">Produkthandlen sender i forvejen via agenter metalskrot til sydeuropa, hvor der i blandt andet Spanien og Tyrkiet er store metalstøberier.</p><p id="p19"><br /><em style="bold">Priser stabiliseret</em></p><p id="p20">Herning-virksomheden er i høj grad afhængig af priserne på metal på verdensmarkedet.</p><p id="p21">De justeres månedligt og ligger for øjeblikket pænt på mellem 0,75 og og 2 kroner pr. kilo.</p><p id="p22">I forbindelse med finanskrisen oplevede hele branchen dog et pludseligt prisfald på 50 procent natten over.</p><p id="p23">Men for øjeblikket er priserne stabile, og investeringen på omkring tre millioner kroner i det nye anlæg og en halv million i en mindre presser er en god investerning i fremtiden, mener Kurt Nielsen.</p><p id="p1">BYFORNYELSE: 200 lejligheder uden toilet, 432 lejligheder uden bad og 6 karréer uden fælles gårdareal, samt en række nedslidte ejendomme. Sådan ser virkeligheden ud, når det gælder private udlejningsejendomme på det centrale vesterbro. Som led i Områdefornyelsen Vesterbro har Staten og Københavns Kommune i fællesskab afsat 72 millioner kroner til byfornyelse af de ejendomme, hvor der ikke er toilet eller bad, og hvor der ikke er etableret fælles gårdareal.</p><p id="p2">Pengene kan også bruges til grønne klimavenlige tiltag.</p><p id="p3">For at få flest mulige af de berørte ejendomme med på ideen om byfornyelsen, holder Områdefornyelsen Vesterbro et Byfornyelsesbazar torsdag den 7. juni klokken 17-19 i Wikiteket i Kulturanstalten i Lyrskovgade 4, 1. sal.</p><p id="p4">Her kan man komme forbi og få inspiration til, hvordan man kan lave tidssvarende løsninger, hvad enten det gælder toilet, bad eller gård.</p><p id="p5">Morten Kabell ( Ø), som er næstformand for Teknik og Miljøudvalget i Københavns Kommune vil indlede bazaren med en tale. Herefter vil arkitekt Karen Bakti fra Center for Bydesign fortælle om mulighederne for byfornyelse på Vesterbro, og Center for Miljø vil oplyse om forskellige støttemuligheder, hvis man vælger en miljøvenlig løsning.</p><p id="p6">Herefter kan man få inspiration og inputs fra virksomheder og andre interessenter, som har erfaring med byfornyelse.</p><p id="p7">Alle er velkomne.</p><p id="p1">Lugten af maling hænger stadig i luften, og lamperne er ved at blive hængt op. Den lille bogcafé Thiemers Magasin er netop rykket fra de gamle lokaler i Tullinsgade 5 på Vesterbro til det lidt mere rummelige nummer 24. Indehaver Christina Thiemer Grønborg har brugt den sidste måned på at få bugt med de nikotinbrune lokaler, der i mange år forinden har huset bodegaen 'Café Tullin'. Nu danner det spejlblanke, gule gulv og de grå vægge en moderne ramme omkring det, det hele handler om - bøgerne.</p><p id="p2">»Jeg har været ellevild med bøger, siden jeg var helt lille, og var nok det barn i Danmark, der havde den største samling af pixibøger. Det er ren kærlighed, og fordi jeg synes, bøger skal have et forum, hvor de kan nydes,« siger indehaveren om sin motivation for at drive den lille forretning på Vesterbro. 
<br /></p><p id="p3"><em style="bold">Langt mellem bestsellere</em></p><p id="p4">I Thiemers Magasin finder du hendes nøje udvalgte samling af skønlitteratur, fotobøger, fagbøger, børnebøger og lydbøger, mens man må gå et andet sted hen, hvis man vil have Jane Aamund eller Hanne-Vibeke Holst. På hylderne står også magasiner som Dansk, Vogue, Art Review og musikmagasinernerne Mojo og Q, som man er velkommen til at bladre igennem i butikken, mens man nyder en kop kaffe, brygget på bønner fra Risteriet, eller får sig en snak med den snakkesagelige indehaver.</p><p id="p5">»Under min første julehandel var jeg helt frustreret over, at der var kunder, der nåede at smutte ud af biksen, inden jeg nåede at spørge dem om noget,« siger Christina Thiemer Grønborg, men understreger, at man også godt kan få lov til at være i fred. Inden længe kommer det trådløse internet op at køre, så man er velkommen til at tage sin bærbare computer med. Thiemers Magasin kører også bogklub og har forfatterbesøg på programmet. <em style="italic">Mere på <a href="http://www.thiemersmagasin.dk">www.thiemersmagasin.dk</a></em></p><p id="p6">pernille.pang</p><p id="p7"><br /><br /></p><p id="p8"><em style="bold">Fakta: Christina Thiemer Grønborg, indehaver af Thiemers Magasin anbefaler tre unikke fortællinger:</em></p><p id="p9"><em style="bold">Andre små bogcaféer i København:</em><br /></p><p id="p10"><em style="bold">Hees Bogcafé</em></p><p id="p11">Jægersborggade 38, København N
<br /></p><p id="p12"><em style="bold">Chester's Bogcafé</em></p><p id="p13">Strandgade 26, København K.
<br /></p><p id="p14"><em style="bold">Den Franske Bogcafé</em></p><p id="p15">Fiolstræde 16 st., København K
<br /></p><p id="p16"><em style="bold">Bayswater Books' n Coffee</em></p><p id="p17">Callisensvej 3, Hellerup</p><p id="p1">Resultatet blev foreløbigt ni anholdte, hvoraf to af dem efter alt at dømme vil blive sigtet for den grove straffelovsparagraf om handel med kvinder, oplyser vicepolitiinspektør Ove Dahl.</p><p id="p2">- Vi har efterforsket sagen gennem det seneste halve år og slog til i dag mod flere adresser, hvor de prostituerede kvinder opholder sig på Vesterbro, siger han.</p><p id="p3">De prostituerede kvinder forventes løsladt efter endt afhøring, mens en mand og en kvinde altså sigtes som "bagmændene".</p><p id="p4">/ritzau/</p><p id="p1">Priserne og hæderen er regnet ned over Bo Schiøler -manden der skabte den fantastiske musik med børnene fra Vesterbro Ungdomsgård i en menneskealder.</p><p id="p2">Han har fået LO's Kulturpris, Martin Andersen Nexøs Æreslegat, K. K. Steinckes Mindelegat -og mange andre legater.</p><p id="p3">Kronen på det officielle værk kom i 2006, da han blev udnævnt til Ridder af Dannebrog.</p><p id="p4">Mange Dannebrogsriddere bliver det, hvis de har haft et apotek i Vestjylland i 40 år, men i dette tilfælde kan man roligt sige, at sildesalaten faldt det rigtige sted.</p><p id="p5">For der var hverken musik eller teater, da Bo Schiøler i 60' erne gjorde sin entré i Vesterbro Ungdomsgård og vendte op og ned på alle sagerne.</p><p id="p6">Til næste år fylder den " autodidakte bums" 70 år -og han kan se tilbage på en storslået indsats på Vesterbro, der næsten har udødeliggjort ham blandt de børn og unge, der kom i selskab med ham.</p><p id="p7">Skuespilleren Kenn Vedsegaard var en af dem, der trådte sine kunstneriske barnesko i Vesterbro Ungdomsgård, sangeren og komponisten Mike Tramp, der hed Michael Trempenau og spillede med Mabel i Danmark, men som senere startede White Lion og Freak of Nature.</p><p id="p8">Og hundrede af andre glade unger, der lige pludselig kunne se sig selv som en del af Vesterbro Ungdomsgård med succesrige pladeudgivelser, hvoraf " Kattejammerrock" (1976) og " Hjerteblod" (1977) stadig huskes af de fleste.</p><p id="p9">Pladerne blev lavet sammen med The Scarlett-musikeren John Friis (på bas), der jobbede på pladeselskabet Polydor og som senere blev leder af Vise Vers Huset i Tivoli og som også havde sin gang i Ungdomsgården.</p><p id="p10">Det hele begyndte egentligt med børneteater, som Bo lavede sammen med Connie Skougart.</p><p id="p11">Til teatret skulle laves nogle sange -og det blev der så efter alle kunstens regler -og resten er historie.</p><p id="p12">Smækkede med døren Med den lidt triste afslutning, at Bo smækkede med døren, da han forlod Vesterbro Ungdomsgård.</p><p id="p13">En ny forstander havde ikke forstået idéen med sådan et sted, og det blev for meget for den ellers så besindige Schiøler, der sagde farvel og tak. Han glæder sig nu over, at der netop er kommer en ny forstander, der forhåbentligt kan forvalte denne kulturarv bedre.</p><p id="p14">Roden blev kunstner En af ungerne på Vesterbro var Erling Kølner Jensen, der kunne være blevet noget af en børste, men som i stedet udviklede sig til et kunstnerisk menneske, hvor fremragende guitarist blot er et delelement.</p><p id="p15">Hans sprøde guitar kan høres på Bo Schiølers nye album " Råt guld", der må være noget nær årets julegave til alle mennesker, der kan lide den helt specielle schiølerske musik, som kendes fra tiden med ungerne på ungdomsgården.</p><p id="p16">Nu i en anden og tidsaktuel sound, velklingende kompositioner, flere i den helt tunge bluesrytme med den tunge bas og sprøde guitar, der smyger sig om den stemme, som Bo måtte overtales til at bruge på sit eget album.</p><p id="p17">Den kan han så sandelig godt være bekendt.</p><p id="p18">På et enkelt nummer " Gamle idioter" får han selskab af folk som Ole Bredahl alias Sir Henry, Rock Nalle, James Rasmussen, Annette Klingenberg, Iben Wurbs, Marianne Knorr og Lone Kaplan.</p><p id="p19">" Råt guld" har en undertitel " Sange fra den 3. alder".</p><p id="p20">Teksterne handler om og er skrevet til modne mennesker og spilles og synges af modne mennesker.</p><p id="p21">Men tag ikke fejl, der er fuld knald på, og det er -som tidligere -på en eller anden måde glad musik, man får i øregangene.</p><p id="p22">Og så er der altså, undskyld, noget rørende over, at manden nu er på spil igen, men denne gang med og for en anden målgruppe.</p><p id="p23">Verdensklasse.</p><p id="p24">Musikerne behøver ingen præsentation for musikkendere, bl. a. bassisten Michael Friis, trommeslageren Gert Smedegaard -og så en lang række andre fremragende musikere.</p><p id="p25">Hør selv. vi er i gode hænder.</p><p id="p1">BØRNEMØDE: Med titlen ' Børnenes Vesterbro' og undertitlen ' Drømmeparken -sæt dit aftryk på fremtiden' inviterer Vesterbro Lokaludvalg til en workshop, der har fokus på fremtidens Vesterbro.</p><p id="p2"><br /><em style="bold">Arkitekt og skolelærer</em></p><p id="p3">Det sker i anledningen af, at Københavns Kommune har den komende kommuneplanstrategi i offentlig høring.</p><p id="p4">Det sætter lokaludvalget ved hjælp af bydelens børn -små som voksne -fart på ved arrangementet i Lyrskovgade på lørdag.</p><p id="p5">Sammen med arkitekt, forfatter og kunstner Eva Tind og scenograf og folkeskolelærer Kirsten Thomsen kan børnene bygge deres fremtidsdrømme, og efterfølgende kan de tage deres drømme med hjem under armen.</p><p id="p6">Børnene bygger drømme Imens børnene bygger drømme er der kaffe til de voksne, som inviteres til at give deres input til Vesterbro Lokaludvalg som samler inputene og overleverer dem til politikere og embedsmænd i Københavns Kommune. Inputene bliver en del af den offentlige høring omkring kommuneplanstrategien.</p><p id="p7">Der kommer sandsynligvis også til at være et fokus på Vesterbro Lokaludvalgs forslag om at omdanne det tidligere dsb-areal til deres drømmescenarium; ' Vester Remisepark' til virkelighed.</p><p id="p8">rem BORGERMØDE. Om Vesterbros fremtid, kommuneplanstrategi og Vesterbro Remisepark.</p><p id="p9">Livasalen, Lyrskovsgade 4.3 sal. København V. Lørdag 10 november kl 9:30-11:30</p><p id="p1">Lyset var stadig tændt klokken syv i går aftes hos ejendomsmæglerkæden 2V's butik på Sdr. Boulevard på Vesterbro i København.  Ejendomsmæglerne har travlt.  Mange købskontrakter skal ekspederes, for butikken sælger lejligheder som aldrig før.
- Vi har 1063 på venteliste til at købe bolig alene her på Vesterbro.  Vi kan simpelthen ikke nå at tilbyde dem noget, før lejlighederne er væk, forklarer en af de unge mæglere.  Som regel når vi ikke engang at sætte 'til salg-skiltet' op, før
lejligheden er solgt.
<br /><em style="bold">FIREDOBLING PÅ SEKS ÅR</em><br /> - Vi tager kunder med, når vi alligevel skal ud og sætte skilte op.</p><p id="p2">Lejligheden bliver ofte solgt med det samme, lyder meldingen fra ejendomsbutikken.
Flensborggade, der krydser Istedgade ved Enghave Plads, er en af de gader, hvor de røde skilte ikke får lov at hænge længe.  I nr. 15 er tre, små lejligheder til salg.  Eller var.  For i løbet af de sidste par dage er de to blevet solgt.
Priserne i den helt almindelige, gamle Vesterbro-ejendom er astronomiske.
Skønt det er beskedne lejligheder, og skønt kvarteret blev opført af boligspekulanter i slutningen af forrige århundrede.
På 5. sal kan en håbefuld boligjæger stadig gøre en handel.  For 1.097.000 kroner kan man købe en 57 kvm.  treværelses lejlighed.  En lejlighed, der kun kostede 252.000 kroner for fem år siden, koster nu fire gange så meget.
På grund af de generelle amok-prisstigninger samt renovering og fjernvarme.
Tredje sal til venstre er lige afsat.  Den toværelses lejlighed med et boligareal på 65 kvm.  blev solgt for 971.000 kroner.
I 1998 blev den købt for knap 650.000.
Jesper Gottlieb på 27 år er en af dem, der har tjent penge ved at bo på Vesterbro.
For to år siden købte han lejligheden i stuen til højre.  Den kostede 382.000 kroner.  Da han forleden skrev slutseddel var prisen steget til 849.000.
<br /><em style="bold">PRISERNE ER HORRIBLE</em><br /> Jespers egen forklaring på prisstigningen er ligetil:
- Det er en god lejlighed i en god ejendom.  Vi har selv overtaget administrationen og lagt lånene om, da vi fik fjernvarme.  Derfor er lejligheden billig at bo i. Og så har jeg sat den meget i stand, forklarer han.
Lejligheden er flot.  Men sådan har det ikke altid været:
- Det var et bombet lokum, da jeg købte den.  Jeg har nok ofret 100.000 plus alle arbejdstimerne.  Dem tør jeg slet ikke tænke på.  Det har taget lang tid at lave køkken, renovere stuk osv.
Den lille, hyggelige stuelejlighed bliver solgt, fordi priserne er eksploderet:
- Jeg er bange for, at Folketinget vil beskatte min fortjeneste, hvis ikke Pinsepakken virker, siger Jesper.
- I alle salgsannoncerne for Vesterbro står der 'midt i det hektiske caféliv og tæt på Vega'.  Men priserne er blevet horrible.  Jeg er selv fra Fyn, og jeg tror, at specielt jyder og fynboer synes, at det er sejt at kunne skrive, at de bor i Istedgade. 
Masser af forældre køber til deres børn, og det holder prisen oppe.
<br /><em style="bold">FOLK KØBER FOR HURTIGT</em><br /> Jesper Gottliebs lille lejlighed blev solgt allerede ved første fremvisning.
- Den nåede aldrig at komme i avisen, og selve besøget tog ikke lang tid.
Køberen var ikke engang ude i gården, så jeg kom til at male mine vinduer helt forgæves, smiler han.
Jesper Gottlieb tror, at mange købere snyder sig selv:
- Mange bliver nok taget ved næsen.  De ved ikke, hvad de skal kigge efter, og sælgerne fortæller blot, hvor hårdt markedet er presset.
Derfor køber folk for hurtigt.
<br /><em style="bold">INGEN BYGGER NYT</em><br /> Selv var han grundig, da han skulle finde en ny lejlighed til sig selv og sin kæreste.  Den blev financieret af overskuddet fra lejligheden på Vesterbro.
- Jeg kunne aldrig drømme om at købe på Vesterbro.  Priserne er for enorme.
Vi har fundet en Nørrebro-lejlighed på 90 kvm.  på Jagtvej med mulighed for at udvide med ekstra 65 kvm.  på loftet.  Alene de 90 kvm er 30 mere end den gamle.  Men der bliver meget at lave, forklarer Jesper.
Han mener selv, at han kunne have været smartere:
- Vi skulle helt klart flytte til Sydfyn.  Der har min mor lige købt et hus på 100 kvadratmeter med have for den samme pris, som jeg købte min to- værelses for i 1998.  Men helt ærligt:  Hvem gider bo der?  spørger han.
Sådan er markedet.  Man kunne altid have tjent endnu flere penge.  De færreste misunder dem, der lige nu køber lejlighed i København.
Det kommer de måske til, hvis priseksplosionen fortsætter.
Og det gør den nok.  For ingen bygger nyt, selv om presset er enormt.
<br /><em style="bold">FOR LIDT FOR ALT FOR MEGET</em><br /> Priserne på det københavnske boligmarked er helt uden jordforbindelse.
De penge, det koster at få en lille lejlighed i København, kan med lethed gøre en køber til husejer i provinsen.  Overskuddet fra priseksplosionen lander i lommerne på dem, der købte for bare få år siden.  Regningen får de, der nu står uden bolig, og som
på grund af mangel på lejeboliger tvinges til at købe.
Da Ekstra Bladet i går bad Niels Frederiksen fra ejendomsmæglerkæden HOME i Svendborg om at sammenligne priserne på lejligheder i København og Svendborg, måtte han melde pas:
- Det kan i øjeblikket ikke lade sig gøre at købe lejligheder i Svendborg til de priser, de lige nu er oppe på i København.  Hvis man vil bruge 900.000 kroner på en ny bolig, så ender man som husejer hernede, forklarer Niels Frederiksen.
<br /><em style="bold">SKOV OG STRAND</em><br /> Priseksempler fra Svendborg kan være med til at sætte tingene i perspektiv:
- Den absolut dyreste lejlighed vi har til salg koster 775.000, men så er det også med havudsigt.  Vil man bruge 900.000, så kan man købe et etplanshus på 115 kvadratmeter i et pænt kvarter, og for 60.000 yderligere kommer man til at bo i et tilsvarende
hus i et eftertragtet område ved skov og strand, remser ejendomsmægleren op fra sin opstillingsmappe.
Men man behøver slet ikke bruge så mange penge for at blive boligejer i det sydfynske:
- Jeg har et rækkehus på 124 kvm.  til salg for bare 830.000.  Så man kommer længere med pengene her, siger Niels Frederiksen.
Ifølge ham er de lave priser kun en af grundene til, at Svendborg er attraktiv:
- Vores ejendomsvurdering er noget lavere end i Hovedstaden.  Derfor er lejeværdiskatten tilsvarende lav.  Husene er altså ikke bare billige at købe.  De er også billige at bo i, reklamerer Niels Frederiksen.
Sådan lyder meldingen, der bekræfter, hvad de fleste ved:
Ingen steder i Danmark får man så lidt for sine penge som i København.</p><p id="p1">KUNSTHÅNDVÆRK: På lørdag 8. december er der ' RAWsome' julemarked på Onkel Dannys Plads, når Vesterbro RAW inviterer til marked med alt det rå, mærkelige og skæve kunsthåndværk, du ikke ser til daglig.</p><p id="p2">Der er i alt 37 deltagende kunsthåndværkere, der alle præsenterer unikke gavemuligheder og lækre delikatesser.</p><p id="p3">For eksempel kan du møde svenskeren Hobojim og prøve hands håndlavede hankdrums.</p><p id="p4">Du kan også købe korsetter, en svamefarm eller håndskårne træskeletter, ørestikker af indfarvede fiskeknogler eller bionedbrydeligt glitter.</p><p id="p5">' Rub&amp;Stub', der arbejder på at bekæmpe madspild, sælger et varmt vegetarisk måltid til 65 kr. Der er mad fra 12-17, eller til der er udsolgt.</p><p id="p6">Der er også nybagte pandekager fra ' Den Lille Pandekagevogn' samt hjemmelavet glögg med mere i baren.</p><p id="p7">RAW JULEMARKED. Råhuset og forsamlingshuset på Onkel Dannys Plads ved Halmtorvet... december kl... -... Entré: Gratis.</p><p id="p1">KLIMA: I begyndelsen af december mødes regeringsledere fra hele verden til FNs klimatopmøde i Paris. Her skal her skal de finde løsninger på det globale klimaproblem med stadig stigende udledning af CO2.</p><p id="p2">Men man behøver ikke tage til Paris for at finde løsninger på klimaproblemerne. Formand for SF Pia Olsen Dyhr tog til den nye skov på Enghave Pladsfor at lytte til de lokale ildsjæle og deres arbejde for at skabe konkrete løsninger i deres hverdag midt på stenbroen.</p><p id="p3">»Det er meget vigtigt, at man politisk prioriterer nogle løsninger, der kan begrænse privatbilismen, som er en af de store syndere i klimaregnskabet.</p><p id="p4">Det er et problem, som vi ser her, hvor vi bor, og omlægning til offentlig transport og gode forhold for cyklister og fodgængere vil samtidig kunne skabe en renere og bedre miljø at bo i,« siger siger Thomas Warburg, der er formand for Lokaludvalget og selv medlem af SF Vesterbro. cmo.</p><p id="p1">SCENE: Onsdag formiddag bevæger den 40 meter lange tigerdukke Long Fei ned ad Sønder Boulevard. Sammen med børn og unge indgår den i en festlig og farverig parade, der markerer åbningen af den femte udgave af Vesterbro Teaterfestival.</p><p id="p2">Undervejs vil børnene synge den splinternye festivalsang og dermed sætte pedalen i bund for fem dage med masser af teateroplevelser.</p><p id="p3">Det er gratis forestillinger, workshops og aktiviteter rettet mod børn fra tre år til unge og for alle de voksne, der følger med.</p><p id="p4">»Festivalen er en unik mulighed, der giver især børn og unge et indblik i den teaterkunst, som er så mangfoldigt repræsenteret og af så høj kvalitet her på Vesterbro,« forklarer festivalleder Lasse Frank, der til daglig er leder på Teatret Zeppelin, og som sammen med René Toft fra Vesterbro Bibliotek &amp; Kulturhus står bag Vesterbro Teaterfestival.</p><p id="p5"><br /><em style="bold">Et plus for bydelen</em></p><p id="p6">»Det er nu femte år i træk, at vi afvikler festivalen, og for hvert år stiger interessen fra lokalområdet og omverdenen.</p><p id="p7">Det er skønt at se, at den scenekunst vi præsenterer, og det arbejde vi lægger for dagen, har en værdi for rigtig mange her på Vesterbro,« fortæller René Toft.</p><p id="p8">Samtidig er festivalen med til at skabe et stærkere netværk mellem de lokale kulturinstitutioner på Vesterbro, hvilket de to festivalledere også ser som et stort plus for bydelen.</p><p id="p9">Programmet byder blandt andet på ' Udsigter fra min bedstemors køkken' - en Reumert-nomineret dukkeforestilling spillet i intime rammer i et privat køkken på Vesterbro for maksimalt toi publikummer ad gangen. Fredag spiller ' Tamme tigre findes ikke', Frk. Fracasos Kompagnis anmelderroste forestilling om cirkusdivaen Mabel Stark. Lørdag er der to nyskrevne forestillinger på programmet, når Teatret Zeppelin spiller ' Drengen der fik en hunds hjerte' og Teater Patrasket deres nyopsætning af Kim Fupz Aakesons børnebog ' Søndag'.</p><p id="p10"><br /><em style="bold">Oplevelseslabyrint</em></p><p id="p11">AFUK på Enghavevej slår om søndagen dørene op til en dag med en ' sunde snacks'-café, teater-/ oplevelseslabyrint og et ordløst maskespil om to bedårende skeletter, der prøver at danne en familie.</p><p id="p12">Det samlede program kan ses på www.vesterbroteaterfestival.</p><p id="p13">dk, hvor der også kan bestilles billetter til forestillingerne.</p><p id="p14">UFestivalen er en unik mulighed, der giver især børn og unge et indblik i den teaterkunst, som er så mangfoldigt repræsenteret og af så høj kvalitet her på Vesterbro.</p><p id="p15">LASSE FRANK, festivalleder.</p><p id="p16"><br /><em style="bold">Fakta</em></p><p id="p17"><br /><em style="bold">VESTERBRO TEATERFESTIVAL</em></p><p id="p18">Festivalen foregår 7-11 marts 2018 rundt omkring på Vesterbro.</p><p id="p19">Alt på festivalen er gratis, og billetbestilling foregår via www.vesterbroteaterfestival.dk</p><p id="p20">Der er.. aktiviteter på programmet. Hverdagens forestillinger i dagtimerne er målrettet skoler og institutioner, mens eftermiddagsog weekendforestillingerne er målrettet familiepublikummet.</p><p id="p21">Festivalens plakat og programillustrationer er lavet af den lokale kunstner Zofia Zelazny, der i sommer vandt den designkonkurrence, som Vesterbro Teaterfestival satte i værk.</p><p id="p22">Kilde: Vesterbro Teaterfestival.</p><p id="p23"><br /><em style="bold">Fakta</em></p><p id="p24"><br /><em style="bold">FESTIVALENS PROGRAM</em></p><p id="p25">ONSDAG 7. MARTS</p><p id="p26">10.00 Festivaloptog. En 40 meter lang tiger vil med hjælp fra børn og voksne danse en tur ned ad Sønder Boulevard.</p><p id="p27">16.00 og 19.30 Udsigter fra min bedstemors køkken.</p><p id="p28">Wunderwerk. Lyrskovgade</p><p id="p29">19.30 Udsigter fra min bedstemors køkken.</p><p id="p30">Wunderwerk. Lyrskovgade</p><p id="p31"><br /><em style="bold">TORSDAG 8. MARTS</em></p><p id="p32">10.00 og 12.00 Skyggen.</p><p id="p33">Teater Portamento / Teaterbutikken. Staldgade 37. FREDAG 9. MARTS</p><p id="p34">10.00 Prinsessen på ærten.</p><p id="p35">Teater Astabasta. Lyrskovgade 4.</p><p id="p36">10.00 Bjowulf. Det fortællende teater. Sdr. Boulevard...</p><p id="p37">11.30 Workshop: Storyplay. Det fortællende teater. Sdr. Boulrvard..</p><p id="p38">17.00. Tamme tigre findes ikke. Frk. Fracasos Kompagni. Lyrskovgade</p><p id="p39"><br /><em style="bold">LØRDAG 10. MARTS</em></p><p id="p40">13.00 Drengen der fik en hunds hjerte. Teatreet Zeppelin. Valdemarsgade...</p><p id="p41">15.00 Søndag. Teater Patrasket.</p><p id="p42">Sønder Boulevard 81.</p><p id="p43"><br /><em style="bold">SØNDAG 11. MARTS</em></p><p id="p44">10.00 Labyrint, café og nycirkus. Afku/ Ørkenfortet, Enghavevej 82B</p><p id="p45">11.00 Delt Barn.</p><p id="p46">Besttellers, Krusågade 27 Kilde: Vesterbro Teaterfestival.</p><p id="p1">En cyklist hjuler af sted på en aflagt damecykel og kører ud i krydset, da det gule lys akkurat er skiftet til rødt. Bus 4A dytter, men chaufføren når at slå bremsen i. Bilerne svinger ud. Vesterbro Torv er et af byens trafikale knudepunkter.</p><p id="p2">Til og fra arbejde, på vej til universitetet eller ud på løbestierne ved Brabrand Sø: Der er altid godt gang i den ved det smalle torv i udkanten af centrum.</p><p id="p3">For mange mennesker er Vesterbro Torv - og gaderne, der støder op til - nødvendige onder, når transporten skal gå fra A til B. Men sådan behøver det ikke være.</p><p id="p4">Hvis du tager dig tid til at snuse lidt i gaderne fra Vesterbro Torv og ud til Nørreport, får du med garanti en anden oplevelse end den, dagligdagen byder dig.</p><p id="p5">På din vej mod nord møder du alt fra klassiske genbrugsbutikker til cykelhandlere, hippe kaffebarer og oldfashion-specialbutikker.</p><p id="p6">Vesterbro Torv er med sine supermarkeder, kiosker og diverse takeaway-restauranter et livligt sted. Her kan du få en billig klipning, en tur i solarium eller snuppe en thai-boks med hjem. På hjørnet af Hjortensgade ligger det gamle værtshus Hjorten, hvor studerende og stamgæster mødes over øllen - og skråt overfor lokker Restaurant Kejserriget med skøn morgenmadsbuffet.</p><p id="p7"><br /><em style="bold">TRASH MØDER TRENDY</em></p><p id="p8">Torvet munder ud i Nørre Allé. Kvarteret her er råt med gamle arbejderboliger, graffiti og bare mure. Hvor sidegaderne fremstår hyggelige med småhuse og bonderoser, er selve Nørre Allé et pulserende bekendtskab, hvor trash møder trendy. Det ses eksempelvis på non-profit caféen Fairbar, der med sit spartanske ydre og indre inviterer på alt fra lindy hop til foredrag om krigen i Afghanistan.</p><p id="p9">Overordnet set er turen ned ad Nørre Allé en kulturel rejse. En moske, kiosker med billig udenlandstelefoni og butikker med plejeprodukter til afrokrøller ligger side om side med Granhøj Dans, den gamle Apostolsk Kirke og Kirkens Korshær.</p><p id="p10">Du kan også vælge at droppe de almindelige, konventionelle grøntsager fra supermarkedsdisken - stik i stedet næsen indenfor i en af kvarterets grønthandlere.</p><p id="p11">Her ligger granatæbler og blomkålshoveder sirligt i række - og inden døre kan du lade dig friste af et utal af lækre, etniske specialiteter.</p><p id="p12">Jo længere du når ned ad Nørre Allé, jo mere ændrer kvarteret karakter. I krydset ved Borggade bliver vejen til Nørregade. Måske opdager du ikke forskellen med det samme, men prøv en gang at stoppe op. Flere moderne kaffebarer og cafeer med hvedekernesalater møder dig. Paradis lokker med solbærsorbet, mens Sct. Anna på den anden side forhandler Trøjborg-specialiteten Dolce Vita-is. Butikker som hi-fiklubben, Decorate - Tidens Møbler og Moss Copenhagen vidner om, at du er trådt ind i en ny gade.</p><p id="p1">UNDERSØGELSE: Ifølge Københavns Kommunens nye Tryghedsindeks stiger trygheden igen i København. Vesterbro er dog den bydel, som har stort behov for en tryghedsindsats.</p><p id="p2">Men også her går det fremad.</p><p id="p3">som bydel behov for næststørst tryghedsindsats i København - men også her går det fremad. I flere år har udviklingen været positiv i forhold til københavnernes tryghed, der igen stiger en lille smule i den netop afsluttede måling fra Københavns Kommune.</p><p id="p4">»København er generelt en tryg by, og udviklingen går i den rigtige retning. Vi vil i de kommende år arbejde for, at den udvikling fortsætter.</p><p id="p5">København skal være en by, hvor man trygt kan være den, man er. Man skal kunne færdes ubekymret alle steder, lige meget om man eksempelvis er homoseksuel eller af anden etnisk herkomst,« siger beskæftigelses-og integrationsborgmester i København, Anna Mee Allerslev ( R), der står bag Tryghedsindekset.</p><p id="p6">Den personfarlige kriminalitet begås altovervejende i forbindelse med byens natteliv - dvs. ved diskoteker, barer eller ved banegårde, bus-og taxaholdepladser, og netop derfor er der behov for større tryghed på Vesterbro, selvom det dog går den rigtige vej.</p><p id="p7">Hele Vesterbro har oplevet færre anmeldelser til politiet end i de tidligere år. Så generelt er trygheden i området blevet større, men det dækker over store forskelle. Omkring Hovedbanegården er der stadig store problemer. Der er et faldende antal, men stadig rigtig mange politianmeldelser.</p><p id="p8">Trygheden hos beboerne omkring banegården er i dagtimerne højere end for København generelt. Om natten er trygheden dog lavere. Nørrebro opfattes af beboerne mest utryg. Vesterbro ud mod Enghave Plads har både få politianmeldelser og stor tryghed blandt beboerne. Og tendensen er positiv.</p><p id="p9">»Vesterbro er inde i en positiv udvikling, hvad angår tryghed. Det er en meget glædeligt, især hvis man ser på, hvad Vesterbro var for mange år siden. Kvarteret omkring hovedbanegården er det sidste store tryghedsproblem, og det er svært at gøre noget hurtigt og effektivt ved,« siger Anna Mee Allerslev.</p><p id="p10">Området omkring Hovedbanegården har næstflest politianmeldelser efter Indre By omkring Rådhuspladsen og Strøget.</p><p id="p11">Se mere på www.kk.dk/ tryghedsindeks.</p><p id="p1">AALBORG: Fra sin herskabslejlighed på 4. sal har Poul Erik Jensen, af flest kendt som P.</p><p id="p2">E. Jensen, frit udsyn over det centrale Vesterbro, og synet både glæder og ærgrer ham.</p><p id="p3">Det positive først: -Med sine mange fine funkisbygninger er Vesterbro enestående i Danmark. Man skal helt til Stockholm for at finde noget tilsvarende, siger Poul Erik Jensen, der med mange år i turistbranchen, herunder 20 år som turistchef i Aalborg, har syn for sådanne attraktioners værdi for en bys identitet.</p><p id="p4">Ærgrelsen beror på de mange tusinde biler, der hver dag strømmer forbi i begge retninger.</p><p id="p5">Ikke fordi han kan høre dem, moderne, støjdæmpende vinduer betyder, at kun udrykningshorn høres, men den tætte trafik gør, at det store potentiale, Vesterbro efter hans opfattelse har, slet ikke udnyttes. Samtidig er hovedfærdselsåren med til at adskille vestbyen fra centrum. Han foreslår derfor at lukke et stykke af Vesterbro for biltrafik.</p><p id="p6">-Det er måske utopisk, men det må andre afgøre, siger P. E. Jensen, hvis forslag kort fortalt går ud på at lukke for biltrafik fra Vingårdsgade til Borgergade og gøre strækningen til cykel-og gågade.</p><p id="p7"><br /><em style="bold">Sammenhæng mellem bydele</em></p><p id="p8">-Det vil skabe sammenhæng mellem midt-og vestby og måske også få udviklet forretningsniveauet for Vestrebro og midtbyen, siger han.</p><p id="p9">Med en prop i Vesterbro skal trafikken nordfra i stedet ledes mod henholdsvis vest og øst umiddelbart efter brolandingen. Mod vest vil det sige ad strandvejen og derfra videre ad Dannebrogsgade eller Vester Fjordvej alt efter endemål. Mod øst skal der svinges ad Borgergade og videre ad Nyhavnsgade.</p><p id="p10">I den modsatte ende skal den gennemgående trafik i stedet for Vesterbro ledes ad enten Østre Allé eller Kong Christians Allé.</p><p id="p11">-På den måde vil vi få midtbyen banket sammen, siger P. E. Jensen, der også har forslag til trafikafviklingen ved Vingårdsgade og Budolfiområdet, som det her vil føre for vidt at gøre rede for.</p><p id="p12">-Byplanlæggere vil formentlig sige, at der ikke kapacitet på de andre veje, men når nordgående trafik fra Vesterbro kan afvikles i Nørresundby, må det også kunne lade sig gøre syd for fjorden, siger P. E. Jensen, der i øvrigt glæder sig over udviklingen af havnefronter, etableringen af Vestre Fjordpark og planerne for Spritten.</p><p id="p13">-Men vi må til at gøre noget virkeligt godt for Aalborg Centrum, også for at udvikle det forretningsmæssige, så alle ikke kører i City Syd, siger P. E. Jensen, der understreger, at han personligt ikke har " aktier" i sagen.</p><p id="p14">-Lige bortset fra min store interesse for min fødeby, siger han.</p><p id="p15">Med bilerne fjernet, ser han en plads, hvor Bispensgade og Urbansgade munder ud i Vesterbro, for sig.</p><p id="p16">-På den lille runddel her kunne vores stadsgartner lave et herligt område med bænke og springvand, siger han om pladsen umiddelbart syd for et af byens mest kendte vartegn, den irgrønne tyr.</p><p id="p17">I forhold til finansiering af pladser og trafikanlæg, mener den han, at der må være penge til rådighed som konsekvens af, at letbanen blev skrottet.</p><p id="p18"><br /><em style="bold">FAKTA: ET LANGT LIV I TURISMES TJENESTE</em></p><p id="p19"> P. E. Jensens baggrund for at blande sig i debatten om Aalborgs fremtid er velfunderet, såvel personligt som fagligt.</p><p id="p20"> Han er født i Aalborg og handelsuddannet hos C. W. Obel A/ S. I 1955 blev han sekretær på Turist-og Erhvervskontoret i Aalborg, og fra 1965 til 1984 byens turistchef.</p><p id="p21"> I 1984 blev han vicedirektør i Danmarks Turistråd. Efter seks år i København blev han erhvervs-og turistchef i Fjerritslev, et job han bestred frem til 2000.</p><p id="p1">TOGDRIFT: Mandag meldte DSB ud, at de flytter det gamle lokomotivværksted, også kaldet Centralværkstedet, fra Vesterbro til Næstved.</p><p id="p2">»Det er en vigtig beslutning for DSB. Centralværkstedet har i mere end 100 år været en del af rygraden i DSB's togdrift. Området er en presset hovedtrafikåre ind til Københavns Hovedbanegård, så logistisk har vi måttet se på andre muligheder, så der kan blive plads til at sikre en stabil togtrafik,« siger DSB's administrerende direktør, Flemming Jensen i en pressemeddelelse mandag eftermiddag.</p><p id="p3"><br /><em style="bold">Dieseltogene bliver</em></p><p id="p4">De gamle diesellokomotiver, der egentlig skulle have været udskiftet for længst kører fortsat på skinnerne i hovedstaden.</p><p id="p5">De dieseldrevne lokomotiver skal fortsat vedligeholdes på Centralværkstedet på Otto Busses Vej på Vesterbro.</p><p id="p6">»Fraflytningen er en del af den udviklingsproces, der skal gøre DSB klar til fremtiden. Fraflytningen er en langsigtet beslutning, der tager vores virksomhed i retning af fremtidens udfordringer og den togdrift, som vi skal levere. Fraflytningen kommer også til at bidrage til finansieringen af den udvikling, der skal gøre DSB klar til fremtidens konkurrence på togdrift,« siger Flemming Jensen.</p><p id="p7">Ifølge DSB bliver fremtidens togdrift elektrisk, og det er derfor, de nu gør sig klar til at flytte i hvert fald den del af lokomotivværkstedet fra det centrale København til Næstved.</p><p id="p8">Det er de primære funktioner som vedligehold og reparation af eldrevne lokomotiver, dobbeltdækkervogne samt de nye togvogne, der skal købes, der rykker til Næstved. Her forventes det, at et nybygget lokomotiv-og togvognsværksted er klar i 2025.</p><p id="p1">AALBORG: Selv om Aalborg i snart 10 år har været omfattet af en miljøzone, der skal sikre et renere luftmiljø, er der ingen målinger, som for tiden understøtter, om det går i den retning.</p><p id="p2">Tidligere havde Miljøstyrelsen en luftmålestation placeret ved Limfjordsbroen, men den er fjernet og har ikke været i drift i et par år. Målet er, at den genetableres, og går det efter planen, kommer det til at ske i 2018.</p><p id="p3">Den nedlagte luftmålestation var på størrelse med en stor telefonboks, og det er sikkert, at en ny ikke kommer op samme sted. Den gamle var placeret på brolandingen, men dels kom den til at stå i vejen, da Plaza-bygningen skulle bygges, og dels ville byggepladsen også give et skævt billede af luftkvaliteten. Men Miljøstyrelsen har endnu et argument for at flytte stationen tættere på trafikken.</p><p id="p4"><br /><em style="bold">Forstyrret ved broen</em></p><p id="p5">-Miljøstyrelsen vil meget gerne have stationen genetableret på et sted, hvor målingerne er mere repræsentative i forhold til trafikken på Vesterbro og ikke bliver forstyrret af mikro-meteorologiske fænomener ved fjorden, siger landinspektør Gerd Jungdal fra Aalborg Kommunes miljøforvaltning.</p><p id="p6">Aalborg Kommune ønsker også snarest at få målingerne op at køre igen. Selv om det er en opgave, som ligger hos Miljøstyrelsen, hjælper kommunen med at stille pladsen til en målestation til rådighed og bidrager også med at servicere målestationen.</p><p id="p7">Ud fra den betragtning, at det er til gavn for borgerne i Aalborg.</p><p id="p8">-Vi har selvfølgelig en interesse i at få nogle målinger, som viser, hvordan luftkvaliteten i Aalborg er, og hvordan den udvikler sig, siger landinspektør Gerd Jungdal.</p><p id="p9"><br /><em style="bold">Det er ikke så ligetil</em></p><p id="p10">Når målestationen endnu ikke har fundet et nyt hjemsted på Vesterbro, hænger det blandt andet sammen med, at placeringen overvejes grundigt. For eksempel må det ikke blæse for meget, hvor den skal stå, for så er luftudskiftningen for stor i forhold til normalbilledet.</p><p id="p11">Derfor er det for eksempel fravalgt at stille målestationen op i Korsgade.</p><p id="p12">Et andet krav er, at der skal være tilstrækkelig plads omkring stationen, så den kan betjenes uden fare for at ramle sammen med trafikanterne.</p><p id="p13">Det er en udfordring på Vesterbro, hvor pladsen er trang og præget af tæt trafik.</p><p id="p14">-Selv om en ny målestation kan bygges smallere end den gamle, har den stadig en størrelse, så man ikke bare lige stiller den op eller hænger den på en væg. Det hænger sammen med, at den også skal kunne betjenes og samtidig overholde arbejdsmiljøreglerne, siger Gerd Jungdal, Aalborg Kommune.</p><p id="p15"><br /><em style="bold">Mere synlig og oplysende</em></p><p id="p16">For kommunen er det vigtigt, at den ny målestation også bliver mere synlig og oplysende end den gamle.</p><p id="p17">Den har mange passeret på vej over Limfjordsbroen uden at ane, hvad der gemte sig i kassen, og hvad formålet var med den.</p><p id="p18">En ny station skal synliggøre, at den bruges til at måle luftkvaliteten og også gerne oplyse forbipasserende om, hvad målingerne på Vesterbro viser. Alt sammen i håb om at gøre byens borgere mere bevidste om luftkvaliteten.</p><p id="p19"><br /><em style="bold">Også en station på Østerbro</em></p><p id="p20">Selv om der har manglet data fra bymålestationen i et par år, er myndighederne ikke helt på bar bund. På Østerbro 7 er der en bybaggrundmålestation, der fungerer som referencemåling.</p><p id="p21">Forskellen er, at stationen på Østerbro er placeret på toppen af en bygning og måler baggrundsniveauet for luftkvaliteten over et bredere udsnit af det centrale Aalborg.</p><p id="p22">Stationen ved Vesterbro måler luftkvaliteten i gadeniveau og meget specifikt ved den mest trafikerede vej i Aalborg.</p><p id="p23">Ud fra tidligere målinger og de trods alt tilgængelige data laves modelberegninger -altså fremskrivninger af den forventede luftkvalitet.</p><p id="p24">Miljøstyrelsen har i sonderingen af en ny placering til en luftmålestation lavet nogle målinger på Vesterbro med midlertidigt udstyr.</p><p id="p25">-Men det er selvfølgelig mere nøjagtigt med en målestation, og derfor har vi alle en interesse i at få den etableret, siger landinspektør Gerd Jungdal.</p><p id="p1">MOBILITETSPLAN Os, motorlarm og biler i alle retninger.</p><p id="p2">Vesterbro Torv er i dag mere en trafikknude end et egentligt torv, men det skal der laves om på, hvis det står til kommunen.</p><p id="p3">I over et årti har man haft ambitioner om, at der skal gøres noget ved stedet, men i mobilitetsplanen, der lige nu er i offentlig høring, er Vesterbro Torv fremhævet som et vigtigt indsatsområde i forhold til at skabe et forbedret byrum og komme den gennemkørende trafik i midtbyen til livs.</p><p id="p4">" Vi mener, det er et projekt, som er realistisk at sætte i søen inden for en kortere årrække.</p><p id="p5">Når vi er færdig langs havnen, kunne det her blive det næste store omdannelsesprojekt," bebuder projektleder Jesper Frandsen.</p><p id="p6">Han har været med til at lave skitsen af, hvordan Vesterbro Torv kan komme til at se ud i fremtiden.</p><p id="p7">" Det er vores første bud, som, vi tænker, ikke er helt urealistisk," siger han og understreger, at der er tale om et oplæg, som skal ses som en del af den store plan.</p><p id="p8">Den gennemkørende tra-fik -altså bilister, der tager en smutvej gennem byen -er især koncentreret ved banegården, Vesterbro Torv, langs havnen og langs allégaderne. De bilister vil man gerne have ud på Ringgaden, men samtidig give plads til de, der har et ærinde.</p><p id="p9">" De gennemfartsstrømme vil vi gerne sætte en prop i ved at lave nogle ' forhindringer', men samtidig gøre det nemmere at køre på Ringgaden.</p><p id="p10">Det bliver langsommeligere at komme igennem. Det er prisen, og det går vi ind i med åbne øjne," siger Jesper Frandsen.</p><p id="p11">Kan Ringgaden klare den øgede trafik? " Ja, det tror vi på, den kan.</p><p id="p12">Større er den her gennemkørende trafik trods alt ikke, og de seneste års forbedringer har gjort den i stand til at klare flere biler." For at gøre Vesterbro Torv til et torv, som man gider opholde sig på, vil man inddrage den nordlige vej. Samtidig skal Hjortensgade og Langelandsgade gøres ensrettede, så man kan køre fra nord til midtbyen via Langelandsgade og omvendte vej via Hjortensgade.</p><p id="p13">" Vurderingen er, at den ensretning giver den bedste trafikafvikling," siger Jesper Frandsen.</p><p id="p14">Rundt om torvet skal der være træer, mens der kan blive plads til udeserveringsområde og legefaciliteter på torvet.</p><p id="p15">P-pladserne på Vesterbro Torv sløjfes, og det samme gør det lille, underjordiske p-hus.</p><p id="p16">" Det er så gammelt og forsømt, at det ikke er økonomisk rentabelt at renovere. Derudover vil vi ikke kunne lave en ordentlig adgang til den, da trafikken kommer til at gå sydom torvet, hvor der i dag er ind-og udkørsel." Vi har store, grønne arealer meget tæt på i Mølleparken og Botanisk Have. Er det virkelig nødvendigt med endnu et byrum? " Det er en overordnet politisk dagsorden, at man vil fremme bylivet og gøre byen grønnere. Det er den præmis, som vi arbejder udfra," siger Jesper Frandsen.</p><p id="p17"><br /><em style="bold">FAKTA</em></p><p id="p18"><br /><em style="bold">FREMTIDENS TRAFIK</em></p><p id="p19">De kommende uger vil vi i denne artikelserie dykke ned i Mobilitetsplanen og prøve at konkretisere, hvad man vil med den, og hvilken ind flydelse den kan få på din hverdag.</p><p id="p20">Har du et relevant indspark til planen, er du meget velkommen til at skrive til os på redaktion. aarhus@lokalavisen.dk. Husk at skrive Mobilitetsplan i emnefeltet.</p><p id="p1">Det kan være, at nogle politikere og nogle vesterbroere synes, at vi skal have et sundhedsrum eller et fixerum, og at det skal ligge på Vesterbro. </p><p id="p2">Men gå en tur på indre Vesterbro. Bydelen er fuldstændig forskanset. Der er låse og gitre og afspærringer alle vegne. Det virker som Palermo ved nattetid.</p><p id="p3">Folk på Vesterbro har taget stilling, men har politikerne opdaget det? Vi er mange som ikke vil have narkomaner på gadeplan i bydelen!</p><p id="p4">Vi er trætte af alle de ulovligheder som handel med - og indtagelse af stoffer giver af ulemper i vort kvarter. Den myte om, at narkomaner selv skal vælge at gå i behandling, har i de sidste 40 år ikke givet resultater. Der er stadig narkomaner i gaderne, og politiet i bydelen er handlingslammet og kan ikke gribe ind overfor åbenlyse ulovligheder. </p><p id="p5">De får, såvidt jeg kan se det, ikke klar besked af politikerne. Det er jo ikke ligefrem politiets opgave at stå i gaden og motivere en narkoman, som er halvt bevidstløs, til at gå i behandling</p><p id="p6">Det var måske på tide at forlade en holdning om at narkomaner selv skal vælge at gå i behandling (er det i virkeligheden ikke en umulig beslutning at tage for en narkoman?) Har man ikke i 40 år taget et helt bykvarter som gidsel med denne holdning?</p><p id="p7">Lad os i stedet sætte politiet til at lave politiarbejde. Politiet skal stoppe ulovligheder! Politiarbejdet burde efter min mening bestå i at tage narkomanerne ind på stationen. Give dem et tilhold om ikke at vise sig mere i kvarteret og give dem en henvisning til egen læge, hvor de så kan få metadonbehandling eller måske få ordineret heroin. Med de forhåbentlig nye regler for lægeordineret heroin er denne løsning mulig.</p><p id="p8">Behandlingsarbejdet skulle naturligvis foregå i narkomanernes hjemby! Når de narkomanerne (og det er op til 70 procent) pludselig befinder sig deres egne byer, sammen med egne familier eller egne børn, så vil svineriet med sprøjter og overtagelsen af tilfældige opgange nok finde et mere fornuftigt leje. Vi er mange, der ikke vil have det mere på Vesterbro, måske vil andre bydele overtage .</p><p id="p9">Kommer der alligevel narkomaner til bydelen, f.eks. udlændinge, vil politiet lettere kunne udskille dem og få sendt dem hen til det rette sted.</p><p id="p10">Skal vi iøvrigt have et fixerum, som SF mener, så lad os få et mobilt et af slagsen, til at dække Vesterbros narkomaner. Vi behøver ikke demonstrere, at vi har et større hjerte end alle andre. og behandlingen vil sikkert lykkes bedre, hvis der er et overskueligt antal afhængige</p><p id="p11">En samling af alle narkomaner her i kvarteret vil gøre og har gjort arbejdet lettere for alle de pushere og narkokurerer, der skal afsætte deres varer. ( .. uanset snak om sundhedsrum eller fixerum ).</p><p id="p12">Alle de lukkede døre og de låsede porte taler et tydeligt sprog om hvad bydelen mener om den førte politik i området</p><p id="p13">Ville det ikke være både klogt og rimeligt at fordele ansvaret på flere kommuner?</p><p id="p14">Og kom ikke med den, at narkomaner hører til på Vesterbro, for de var her ikke for 40 år siden. Lad os få vort Vesterbro med de åbne porte og vinduer og gårde tilbage.</p><p id="p15">Alle de sprøjtebokse, man ser i kvarteret, virker efter min bedste mening, som en opfordring til ulovligheder. Tag nu en beslutning. Få dem væk! Fri os også venligst for tilsvarende designbeholdere til lommebrug, der kunne gå mode i det!</p><p id="p16">Og drop alle planer om at samle narkomaner her, for de hører desværre ikke til andre steder end, hvor der er hvidt stof .Og det kan de ligesågodt få lokalt f.eks. hos egen læge eller i et sundhedcenter.</p><p id="p17"><br /><em style="bold">Erik Boysen</em></p><p id="p18"><br /><em style="bold">Vesterbrogade</em></p><p id="p1">Så var det 17. gang, at Distortion blev fyret af i de københavnske gader, og allerede onsdag eftermiddag summede byen af liv -især omkring Søerne.</p><p id="p2">Gadefesten begynder på Nørrebro, men torsdag var det så Vesterbros tur.</p><p id="p3">Og hele Vesterbro kunne mærke den invasion af tusindvis af mennesker, der kom skrålende til bydelen.</p><p id="p4">Hele Vesterbro svingede -også mange udlændinge havde fundet vej til den københavnske gadefest også.</p><p id="p5">Desværre også en række lommetyve, herunder tre rumænske mænd, der til alt held blev spottet af politiet, der anholdt de pågældende, efter de flere gange havde forsøgt at omrige de festende unge og stjæle deres ting -primært punge og mobiltelefoner.</p><p id="p6">Et større slagsmål skæmmede også festlighederne.</p><p id="p7">Flere fik flækkede øjenbryn, brækkede kæber eller blev trampet i hovedet.</p><p id="p8">Efter festen torsdag på Vesterbro fortsatte Distortion på Refshaleøen, hvor 12-13.000 mennesker festede igennem både fredag og lørdag. I alt skønnes det, at ca. 100.000 deltog i årets Distortion.</p><p id="p9">Det kunne også ses på Vesterbro, der flere steder lignede en svinesti fredag morgen, fordi Københavns Kommune, der har påtaget sig at klare rengøringen for Distortion, ikke gjorde rent som lovet.</p><p id="p10">Vesterbro skulle have været støvsuget for affald fredag morgen, men flere steder var der først gjort rent lørdag.</p><p id="p11">Det har fået flere vesterbroere til at knurre.</p><p id="p12">Københavns kommune beklager og lover, at det skal blive bedre til næste år.</p><p id="p13">F. eks. var Litauens Plads ikke noget kønt syn hele fredag, og det sker ikke til næste år, lover kommunen.</p><p id="p14">En del af forklaringen var ifølge kommunen, at de unge fortsatte med at feste efter aftalt tid og dermed forhindrede rengøringsfolkene i at komme til.</p><p id="p15">Men det bliver altså bedre til næste år, siger kommunen.</p><p id="p16">Copenhagen Distortion er en musikfestival, der finder sted i gaderne i København hvert år i løbet af ugen med den første lørdag i juni.</p><p id="p17">Festivalens kulturelle fokus er på klubkultur, upfront dansemusik, gadeliv, moderne kunst (kun når det vedrører natteliv eller offentlige rum), social kunst og Københavns nye uafhængige medier (print og web).</p><p id="p18"><br /><em style="bold">Mobiltelefoner</em></p><p id="p19">Og så er der det store flertal, der bare kommer for at drikke dåseøl og høre musik.</p><p id="p20">Og tale i mobiltelefon. TDC fortæller, at Distortion er noget nært et mareridt for teleselskabet, fordi mobilnettet i et afgrænset område bliver næsten rødglødende.</p><p id="p21">Det betød også, at den populære betalingsform Mobile Pay blev forsinket. Det tog såpledes op til ti minutter, før betalingerne gik igennem.</p><p id="p22">Problemer med mobilnettet er større ved gadefestivaler end ved f. eks. Roskilde Festivalen.</p><p id="p23">Distortion selv har ikke hørt om disse problemer, der skabte noget frustration blandt gæster og sælgerne af mad og sprut.</p><p id="p1">Turistsæsonen er ganske vist ved at være ovre, men i denne uge kunne man se 45 turister fra Hvidovre på guidet tour på Dan Turèlls Vesterbro.  I spidsen gik håndtegneren Peder Bundgaard, som måske nok kunne have udvekslet et stille smil sammen med
Onkel Danny ved synet af fanskaren.Der er fnisen, da talen falder på et af Vesterbros ældste kendetegn.  Og det bliver kun til en hurtig, diskret skulen til siden, da vi passerer de rødt oplyste vinduer i Eskildsgade, for den slags er der ikke meget af i
Hvidovre.
Hvem, der er beskueren, og hvem, der er den beskuede på denne aftens byvandring gennem Vesterbros gader, kan være svært at afgøre, for AOF-holdet fra Hvidovre stikker lige så meget ud fra bybilledet, som den langhårede eks-narkoman stikker af fra
verdensbilledet i Hvidovre.</p><p id="p2">Det er AOF, der står bag denne aften, og overskriften er Dan Turèlls Vesterbro.  Derfor kan man forrest i den lille flok se håndtegneren, anarkisten og Dan Turèlls mangeårige ven og Vesterbro-fælle Peder Bundgaard, som fortæller og tegner med
hænderne i luften.
"Alting her virker godt meget mindre," lyder det fra en dame, da den guidede tur rammer Skydebaneanlægget, for hun har leget her som barn.
Selv om en del af de tilmeldte oprindeligt kommer fra Vesterbro, kan Peder Bundgaard masser af historie og historier, der er nye for lytterne, og på Skydebaneanlægget får vi blandt andet historien om, hvordan skydebrødrene for nogle hundrede år siden gik
herned efter de våde frokoster og skød til måls efter en træpapegøje på en pæl.  Og skød man papegøjen ned, hed det naturligvis, at man havde skudt papegøjen Der var mere historie end Dan Turèll i fortællingerne, men på Vesterbro Torv blev det alligevel
til lidt digtrecitering og en beretning om den nu længst forsvundne kaffebar Vista, som lå på hjørnet af Stenosgade og Vesterbrogade på 1. sal.
Her kunne Vistas æggekage med purløg kurere de efterhængere, en bytur med Turèll kunne give, fortalte Peder Bundgaard.
Omkring West End kunne en enkelt kende sceneriet fra en Olsen Bande-film, mens andre kunne huske fra egen krop, at det ganske rigtigt var blevet til rigtig slum, før bygningerne omkring Otto Krabbes Plads blev henholdsvis revet ned og underlagt
renovering.
Turen gik forbi Tove Ditlevsens barndomshjem og den endte i hendes mindehave og på Enghaveplads var der en vesterbroer, der lige ville vide, hvad der foregik.
"Vi er på rundvisning," oplyste en hvidovreboer.
Tænk, at bo et sted, der er så interessant, at folk rejser hertil for at se det
<a href="mailto:anne.villemoes@jp.dk">anne.villemoes@jp.dk</a></p><p id="p1">FOLKETINGSVALG: Jovist, det er et tankeeksperiment, men alligevel: Hvordan ville Folketinget blive sammensat, hvis det udelukkende var Vesterbro, der skulle fordele de 179 sæder på Christiansborg? I så fald kunne Lars Løkke Rasmussen glemme alt om at danne en Venstre-ledet regering.</p><p id="p2">Den røde side af Folketingssalen ville score knapt tre ud af fire stemmer mod godt en fjerdedel til de borgerlige.</p><p id="p3">Dykker man ned i stemmetallene for Vesterbro-kredsen, der dækker København V samt valgstederne Ellebjerg Slole og Sydhavn Skole, kan man se, at området er blevet en smule mere rød i forhold til ved valget i september 2011. Her kunne den røde fløj mobilisere 73,5 procent af de lokale stemmer. I år er tallet 74,3 procent.</p><p id="p4"><br /><em style="bold">Tendenser slår igennem</em></p><p id="p5">Tendenserne fra landsresultatet slår også igennem på Vesterbro, hvor der er tilbagegang til Radikale, Konservative, SF og Venstre. For de tre førstnævnte gælder, at de næsten er blevet halveret lokalt.</p><p id="p6">Dansk Folkeparti, der på landsplan blev det største borgerlige parti, har ikke samme store tilslutning på Vesterbro og opnåede heller ikke en betydelig fremgang. Et plus på 1,8 procentpoint ligger i den lave ende af skalaen. Ialt stemmer 7,9 procent af de lokale vælgere på Dansk Folkeparti.</p><p id="p7">Valgets store joker, Alternativet, får mere end 15 procent af stemmerne på Vesterbro. Partileder Uffe Elbæk scorer også højt på de personlige stemmer på Vesterbro, hvor han kun overgås af Helle Thorning-Schmidt (S) og Enhedslistens Johanne Schmidt Nielsen, der blev topscorer, hvad angår personlige stemmer på Vesterbro - mere end hver tiende kryds i kredsen stod ud for Schmidt Nielsen personligt.</p><p id="p8">Enhedslistens frontfigur scorede flere end 40.000 stemmer i hele København.</p><p id="p9">»Hvis vi holdt en fest, kunne vi fylde hele Parken! Og jeg er fuldstændig overbevist om, at den ville blive både virkelig sjov og fuld af kærlighed og håb,« skriver hun på sin facebook-side.</p><p id="p10"><br /><em style="bold">Alternativet scorer 15,9 procent</em></p><p id="p11">VALG: Med 15,9 procent af stemmerne var Vesterbro-kredsen et af det steder, hvor det nye parti, Alternativet, fik flest stemmer.</p><p id="p12">»Vi skal have meget mere af det, der skal gøre det sjovt og grønt at bo i byen,« siger partileder Uffe Elbæk til Vesterbro Bladet efter valget, hvor Liste Å kom i Folketinget med hele ni mandater. abe </p><p id="p1">Vi har i dette forår været gennem en borgerinddragelse med blandt andet to borgermøder, en web-debat og en masse skriverier for eksempel i disse spalter. Jeg, de øvrige politikere og embedsmændene fra kommunen har lyttet til borgerne på Vesterbro. Jeg bor jo sådan set også på Vesterbro og diskuterer ofte sagen med folk, jeg møder på min vej. </p><p id="p2">Det er også en fordrejning af sandheden, når Narkofrit Vesterbro fremstiller det som om, at jeg - og andre - ikke har gjort, hvad der kunne gøres for at finde mulige placeringer af sundhedsrummet. Igennem snart et helt år er der brugt endog mange mandetimer på at gennemgå snart sagt alle mulige matrikler på Vesterbro. Fra socialudvalgets side - deriblandt mig og Enhedslisten - forsøgte vi også den Hvide Kødby. Dette kunne imidlertidig ikke lade sig gøre.</p><p id="p3">Vi kunne selvfølgelig godt fortsætte jagten på mulige placeringer i en uendelighed. Men så er der kun en taber: nemlig stofbrugerne, som da må tilbringe endnu en vinter uden det værested og uden hjælp til at komme videre i livet, som sundhedsrummet vil tilbyde.</p><p id="p4">Bag Narkofrit Vesterbros påstande om, at jeg ikke lytter til borgerne, ligger sagens egentlige kerne: nemlig at Narkofrit Vesterbro og jeg er politisk uenige. Jeg mener, at vi skal have et sundhedsrum. At det skal ligge på Vesterbro. Og at vi ikke skal trække det mere i unødigt langdrag. Det kan vi simpelthen ikke være bekendt. </p><p id="p5">Jeg ville ønske, at Narkofrit Vesterbro ville tage den politiske diskussion i stedet for at føre personangreb. </p><p id="p6">Også Helene Duprat har et læserbrev i Vesterbro Bladet i sidste uge. Hun mener, at jeg bevidst underdriver de problemer, som et sundhedsrum vil medføre for dets kommende naboer. Derfor vil jeg godt præcisere min holdning: Der skal ikke herske nogen tvivl om, at jeg helst så et fikserum. Og jeg mener ikke, at et sundhedsrum kan løse alle problemer for hverken stofbrugerne eller beboerne på Vesterbro. Men nu hvor Lars Løkke og co. ikke vil tillade os at lave et fikserum, bliver vi altså nødt til at gøre, hvad vi nu kan. Som en del af forsøget med sundhedsrummet er der indlagt en grundig og hurtig evaluering. Så skulle der opstå unødige problemer undervejs - også for naboerne - så skal vi nok holde øje med det og handle på det. </p><p id="p7">Jeg forstår godt folks bekymring. Men jeg må samtidig henvise til en stor undersøgelse fra Socialministeriet, der viser, at den bekymring, der er tilstede, når der for eksempel flytter misbrugsinstitutioner, bosteder for psykisk syge osv. ind i nabolaget, ofte viser sig at blive gjort til skamme, når først stederne er åbnet. Men som sagt: Vi holder selvfølgelig øje med, hvordan det hele spænder an, når sundhedsrummet er på plads. </p><p id="p8"><br /><em style="bold">Mikkel Warming</em></p><p id="p9"><br /><em style="bold">Socialborgmester (Ø)</em></p><block><p>32 personer er blevet varetægtsfængslet, sigtet for blandt andet at have overtrådt loven om euforiserende stoffer. ... </p><p>180 NEWS </p></block><p>I filmen»Vesterbro - den hippeste bydel« medvirker alt fra forretningsdrivende til børnefamilier. Mød tre af dem her.<br /></p><p id="p1">Modtag en e-mail, når Katrine Irminger Sonne har skrevet en ny artikel</p><p id="p2">Tilflyttere fra Jylland. Har boet på Vesterbro i tre år i en lejlighed, som familien har investeret i.</p><p id="p3">Hvorfor valgte I Vesterbro?</p><p id="p4">Jeg syntes, Vesterbro var det mest tiltalende. Blandt andet fordi, vi havde på fornemmelsen, at det var her, det skete. Vi bor tilmed på en stille vej, Godsbanegade, samtidig med, at der er nogle grønne områder i nærheden. Det tror jeg er meget tiltalende for et par jyder som os. Det er også et rart sted at bo med mange venlige mennesker. Jeg synes, bydelen er mangfoldig, men jeg forestiller mig, at det kommer til at ændre sig. Det bliver mere og mere og mere hipt, og nogle mennesker forsvinder i den proces.</p><p id="p5">Det er ikke alle, der er glade for tilflyttere. Hvad mener I om det?</p><p id="p6">I den første film (med gamle vesterbroere) var nogle af dem lidt negative. Det hele ser selvfølgelig anderledes ud fra deres synsvinkel- men de var lidt mere stride, end jeg havde troet. Jeg troede, det var en del af sjælen på Vesterbro, at man de syntes, det var okay, at alle er her. Men jeg forstår godt, at mange er bekymrede for de voldsomme prisstigninger. Hvis det bliver meget dyrere, er der mange, der slet ikke har lyst til at bo i bydelen længere, og det er jo ikke det, vi ønsker.</p><p id="p7">LÆS OM FILMEN HER:</p><p id="p8">8. oktober:</p><p id="p9">Offentlig premiere kl. 16-18.</p><p id="p10"><br /><em style="bold">Bio Mio Organic Bistro</em></p><p id="p11"><br /><em style="bold">11. oktober« </em></p><p id="p12"><br /><em style="bold">uKirke, Dannebrogsgade 53 kl. 19-21</em></p><p id="p13"><br /><em style="bold">12. oktober</em></p><p id="p14"><br /><em style="bold">H15 Scene, Halmtorvet kl. 18-20</em></p><p id="p15"><br /><em style="bold">Fri entré</em></p><p id="p16">»Vesterbro - den hippeste bydel« er den anden af to film om Vesterbro. Den første,»Vesterbros forandring« , blev vist sidste år. De er begge en del af projektet»Vesterbro   hvem er du og hvor går du hen?« , som er støttet af erhvervsdrivende og kulturaktører på Vesterbro. Efter planen skal der produceres i alt fire film. De første to vises i biografen Vester Vov Vov 10. oktober.</p><p id="p17">Bor på Østerbro, men åbnede i 2015 antikvariatet »Ord til andet« i et tidligere bordel i Eskildsgade. I dag er det også et galleri.</p><p id="p18">Er Vesterbro mangfoldig?</p><p id="p19">»Sammenlignet med Østerbro, er Vesterbro ekstremt mangfoldigt. Der er etnisk og social mangfoldighed. Der er selvfølgelig sket en voldsom gentrificering fra dengang jeg voksede op. Hvis jeg tænker på Vesterbro, da jeg var barn, ved jeg ikke engang, om det var et sted, jeg turde eller måtte komme. Det var noget med neonlys frække damer og farlige mænd. Den her ende tæt på Halmtorvet har jo været benhård med bordeller og lyssky affærer, det det samme med Kødbyen. Skelbækgade og Halmtorvet kom man jo ikke på. Nu er Kødbyen blevet et stort party   hvis man sætter det lidt på spidsen.</p><p id="p20">Hvad er det bedste ved Vesterbro?</p><p id="p21">»Den, måde man taler med hinanden her i gaden, hvor jeg har kontor, har virkelig gjort indtryk på mig. Jeg betragter det som en landsby i byen, hvilket jeg ikke har oplevet andre steder i København. Det kunne have noget med historien at gøre, at det var et sted, hvor man blev nødt til at passe lidt på hinanden. Der var stor befolkningstæthed, man havde færre økonomiske og sociale ressourcer, og de der havde, passede måske på de andre. Det er bare et gæt, men det kan godt være en arbejderkultur, der har overlevet med en vis solidaritet.« </p><p id="p22">Har boet i en lejelejlighed på Vesterbro de seneste fire år.</p><p id="p23">Hvorfor valgte I Vesterbro?</p><p id="p24">Sussi Røjgaard: »Det kunne egentlig ligeså godt have været en anden bydel. Nu hvor vi bor her, er vi rigtig glade for at være her. Her er en lidt familiær stemning, det har jeg ikke oplevet andre steder. Jeg er selv vokset op i byen. Jeg kunne godt tænke mig at blive på Vesterbro, men er desværre nok nødt til at se i øjnene, at vi på et tidspunkt skal have mere plads - vi bor i en toværelses nu. Sandsynligheden for, at vi får råd til at blive boende er minimal. Og det synes jeg er ærgerligt også for den dynamik, der er på Vesterbro, at det kræver en indkomst, der siger spar to, at leje noget her.« </p><p id="p25">Hvad tænker du om Vestebros image som hipt?</p><p id="p26">»Vesterbros image som hipt er blevet kendetegnende, ligesom Østerbro hat fået den vibe, at det er lejlighedernes villakvarter. Jeg tror, at folk flytter hertil, fordi de godt kan lide den mentalitet, her er - fordi det er hipt. Men med prisstigningerne risikerer vi at miste den mangfoldighed og charme, som hipsterne blev forelsket i til at starte med.« </p><p id="p27"><br /><em style="bold">SE TRAILER HER</em></p><p id="p28">8. oktober:</p><p id="p29">Offentlig premiere kl. 16-18.</p><p id="p30"><br /><em style="bold">Bio Mio Organic Bistro</em></p><p id="p31"><br /><em style="bold">11. oktober« </em></p><p id="p32"><br /><em style="bold">uKirke, Dannebrogsgade 53 kl. 19-21</em></p><p id="p33"><br /><em style="bold">12. oktober</em></p><p id="p34"><br /><em style="bold">H15 Scene, Halmtorvet kl. 18-20</em></p><p id="p35"><br /><em style="bold">Fri entré</em></p><p id="p36">»Vesterbro - den hippeste bydel« er den anden af to film om Vesterbro. Den første,»Vesterbros forandring« , blev vist sidste år. De er begge en del af projektet»Vesterbro   hvem er du og hvor går du hen?« , som er støttet af erhvervsdrivende og kulturaktører på Vesterbro. Efter planen skal der produceres i alt fire film. De første to vises i biografen Vester Vov Vov 10. oktober.</p><p id="p1">Vesterbroeren Morten Kabell (EL) fra Københavns Borgerrepræsentation har til flere medier udtalt, at han gerne vil have et ungdomshus på Vesterbro, underforstået et ungdomshus a la det hedengangne Jagtvej 69 på Nørrebro. Åbenbart så synes Kabell, at vi også her på Vesterbro skal beriges med voldsforherligende, brostenskastende, graffittisprayende, ildspåsættende venstreekstremister. </p><p id="p2">Som om vi ikke har problemer nok i forvejen med narkopushere, alfonser, junkier, nigerianske ludere, og opmærksomhedssøgende indvandrerknægte! Forslaget er jo fuldkommen hul i hovedet, og viser hvor lidt føling Enhedslisten reelt har med lokalbefolkningens ønsker og behov. </p><p id="p3"><br /><em style="bold">Ruben Olrik</em></p><p id="p4">Oehlenschlægersgade 41A, 1.</p><p id="p1">Kunståret skydes godt i gang på Vesterbro, hvor det lille galleri MOHS exhibit i Valdemarsgade fra i dag viser to interessante kunstnere stærkt inspireret af fanzine-og punkkulturen. Det er første gang, at belgiske ELZO og franske MATHIEU DESJARDINs gæster Danmark, men de to har allerede deltaget i et utal af gruppeudstillinger rundt omkring i Europa og har været repræsenteret i diverse magasiner og bøger.</p><p id="p2">Elzos stærkt kulørte serigrafiske tryk er inspireret af den belgiske seriekultur, art nouveau, psykedelisk kunst og punk, mens Desjardins mørke og groteskt animerede ¦ univers i stil med Charles Burns og Gary Panter har rødder i fanzinekulturen, hvor han selv siden 2001 har udgivet fanzinet Gestroclub.</p><p id="p3"><br /><em style="bold">14 new yorkere i byen</em></p><p id="p4">Ovre i Asger Rygs Gade åbner TTC Gallery samme dag for udstillingen ' Boom' kurateret af New Yorker-kunstneren Holly Stevenson, som har fundet 14 talenter primært fra scenen omkring tidens hippeste New Yorker-kvarterer, Williamsbourg og Bushwick i Brooklyn. De har skabt et serigrafisk plakatprojekt, der giver et helt unikt billede af, hvad der sker på den kreative scene ' over there' lige nu.</p><p id="p5">Elzo &amp; Matjieu Desjardins kan ses hos MOHS exhibit frem til 7. februar, mens Boom kan ses hos TTC frem til 13. februar.</p><p id="p1">Han er blevet vesterbro'er med stort V.</p><p id="p2">Christian Nyby, 33 år -yogadyrker -og trommeslager i rockbandet Sound of Shiva, der har base på Vesterbro.</p><p id="p3">Christian Nyby bor lige ved siden af Skydebanen. Han mødes med Lokalavisen, der gerne vil have et godt billede til forsiden af den talentfulde musiker.</p><p id="p4">Avisen vil ha' et billede med en tromme, men det gider Christian ikke: -Det er der sgu' for meget Dansktop over, siger han.</p><p id="p5">Sproget afslører, at Christian ikke er barnefødt i København V.</p><p id="p6">Den sympatiske musiker flyttede til København i 2005, hvor han siden 2009 har boet i Skydebanegade.</p><p id="p7">Han har et fedt ritual, han begynder dagen med: Starter hver dag med at lave " De fem tibetanere" og dyrker en del yoga -fortiden to gange om ugen i Vesterbros ukirke.</p><p id="p8">Sjov kombination: Rockmusiker for fulde slag -og yogadyrker i al stilhed i uKirken i Dannebrogsgade.</p><p id="p9">Men hvorfor ikke? Christian er også vegetar og elsker at lave mad og bage brød hjemme i sit køkken.</p><p id="p10">Nu kommer fotografen på sin mountainbike, men vi kan ikke lave billeder endnu.</p><p id="p11">En ung pige er gået totalt i dørken på en trappesten, og Christian tjekker, om hun er ok? Det er hun, hun har bare fået for meget af lidt af hvert.</p><p id="p12">Hun sunder sig på trappestenen, men bliver træt af de mange bekymrede forbipasserende.</p><p id="p13">Samler sine ting og lusker ned mod Saxoparken, hvor det er nemmere at finde nattero ved middagstid..</p><p id="p14"><br /><em style="bold">Udtryk gennem musik</em></p><p id="p15">Trommeslager -ja, for Christian fik sit første trommesæt af sine forældre i julegave som femårig og har lige siden interesseret sig for at udtrykke sig igennem musik.</p><p id="p16">Det begyndte med med lærerbandet i folkeskolen -da der ikke var nogle af lærerne der spillede trommer -og efter en optræden sagde hans matematiklærer, at han ikke skulle være matematiker, men trommeslager, hvorpå han svarede: -Jeg er sgu' da trommeslager..</p><p id="p17">Christian dannede i 2009 bandet Sound of Shiva med Casper Frid (guitar, klaver og sang) og Simon Zürbrugg (bass og sang), med den vision at blive verdens fedeste liveband, og den vision har ikke ændret sig, selv om målet måske ikke er nået endnu.</p><p id="p18">Bandet er centreret omkring Casper Frids sangskrivning med musikalsk inspiration fra Choping, Rachmaninov, Led Zeppelin, Queen og Rage Against the Machine.</p><p id="p19">Bandet udgav gratis Ep'en " Sound of Shiva" i 2011, og har siden givet koncerter landet over.</p><p id="p20">Bl. a. på Vesterbros spillesteder som Vega, Bremen, Råhuset og PH Caféen.</p><p id="p21">Sound of Shiva udgav debutpladen " Spring Tapes" på LP og digitalt 23. juni i år og kan opleves på PH Cafeen på Halmtorvet lørdag 16. august.</p><p id="p22">Fed tråd.</p><p id="p1">BAG FACADEN: Fisken, Reden, Skyen, Exit, Klare, Settlementet, Nightligt Café og Gadejuristen.</p><p id="p2">Væresteder og institutioner som er en del af Vesterbro, men som sjældent er åbne for andre end brugerne.</p><p id="p3">Lørdag formiddag fik vesterbroerne mulighed for at komme bag facaden ved en social byvandring arrangeret af netop ovennævnte organisationer, som alle kæmper og knokler for samfundets svageste.</p><p id="p4">Over 100 morgenduelige vesterbroere var mødt op på Fisken i Dybbølsgade, hvor der blev fordelt i alt seks grupper, der hver besøgte to steder.</p><p id="p5">Vesterbro Bladet tog med på sidste tur, Fisken og Reden.</p><p id="p6">Fisken er et værested og fritidsjobformidling for unge -fortrinsvis indvandrere -der har brug for et alternativ til gaden.</p><p id="p7">En af de frivillige fortalte om arbejdet i værestedet, hvor der også bliver stillet krav til de unge. Og lederen Ena Juhl erkendte, at der nogle gange må drastiske metoder til.</p><p id="p8">»Vi har lige været udsat for, hvad jeg vil kalde for mytteri, hvor en flok unge har kastet med frugt på væggene og væltet møbler. Vi besluttede efter flere dages betænkningstid at lukke Fisken i et par uger, for vi er ikke et behandligssted,« sagde Ena Juhl.</p><p id="p9">Hvor går de unge så hen, når Fisken er lukket? »Så går de tilbage til kriminalitet,« var Ena Juhls bud.</p><p id="p10">Næste stop på vandringen var Reden og ført an af en af de frivillige, gik turen ad Sønder Boulevard.</p><p id="p11">Undervejs indviede en godt 50-årig mand Vesterbro Bladet i kirkernes ringevaner.</p><p id="p12">»Jeg har boet på Sønder Boulevard det meste af mit liv. Absalons Kirke ringer efter den lutherske tradition; klokken 08 og 18. Og Gethsemane Kirke ringer timeslag,« meddelte han.</p><p id="p13">Således informeret gik vi videre ad Boulevarden mod Reden, der ligger på hjørnet af Eriksgade og Gasværksvej.</p><p id="p14">Her åbnede medarbejder Jette Rasmussen og fortalte om Reden, hvor kvinder i misbrugs-og prositutionsmiljøet kan få et måltid mad, sove, og hvile ud. Vi gik ad bagindgangen, som er beregnet til gæster og besøgende.</p><p id="p15">Ingen mænd har normalt adgang, men i dagens anledning var der givet tilladelse.</p><p id="p16"><br /><em style="bold">Næsten som derhjemme</em></p><p id="p17">De to stuer lignede en hvilken som helst anden velindrettet og smagsfuldt dekoreret stue, og det var en make-over fra møbelfirmaet Ide-Møbler for et par år siden, der har givet nyt liv til Redens stuer.</p><p id="p18">I et lille opholdsrum stod en computer -der var fastlåst med hængelås -og to sofaer samt fade med hyggeligt stearinlys.</p><p id="p19">»Det ligner fuldstændigt venteværelset på en massageklinik,« røbede en af de mandlige deltagere på turen overfor Vesterbro Bladet.</p><p id="p20">Om han da havde været på en massageklinik? »Ja, man er jo mand,« grinede han smørret og stolt.</p><p id="p21">I fjernsynstuen sad en kvinde i sofaen med en kop tryg og varm te og så et amerikansk reality-program sammen med en medarbejder.</p><p id="p22">»På Reden er det danske og nordiske kvinder, der kommer, for Reden International i Colbjørnsensgade tager imod de udenlandske kvinder,« sagde Jette Rasmussen og fortalte, at de -Reden -havde et glimrende samarbejde med en læge på Vesterbro, som hjalp kvinderne med behandling -uanset om de havde papirer eller ej.</p><p id="p23"><br /><em style="bold">Overskud til alle</em></p><p id="p24">Næste stop var Mariakirken, hvor en DJ meget passende for Vesterbro spillede Anne Linnets udgave af »Barndommens gade«, der refererer til Hedebygade, hvor Tove Ditlevsen voksede op.</p><p id="p25">I våbenhuset blev der serveret dampende suppe, og de i alt seks grupper kom dumpende én efter én.</p><p id="p26">Og kirken var næsten fyldt, da paneldeltagerne sad klar til at debattere Vesterbros mangfoldighed i dag.</p><p id="p27">To ærkevesterbroere, Jørgen Kunstman, der har boet i samme andelsforening ved Sorte Hest det meste af sit firs-årige liv, og præsten Mette Gramstrup, fortalte hver om udviklingen i bydelen, og om hvordan der altid havde været plads til alle slags eksistenser.</p><p id="p28">Bagefter gav paneldeltagerne, Oliver Zahle, satiriker og beboer i Reventlowsgade, Jesper Christensen, socialborgmester for Socialdemokraterne og Jann Sjursen, formand for Rådet for Socialt Udsatte samt blogger og socialarbejder Puk Sabbar deres bud på mangfoldigheden på Vesterbro.</p><p id="p29">»Jeg er en af dem, der har købt en ejerlejlighed. og det har været sundt for mig at se mit eget liv på en anden måde.</p><p id="p30">Jeg bor i Reventlowsgade med min kæreste og lille datter, og det er et sted, hvor de nye støvler, jeg havde fået af min kæreste og som jeg havde stillet udenfor døren, de var væk. En anden dag stillede jeg 12 øl og syv flasker rødvin på bagtrappen.</p><p id="p31">Væk. Men så tænkte jeg på, at hvis jeg har så mange støvler og vin, at der ikke er plads i lejligheden, så er der nok en der har tænkt, dem kan jeg lige bruge. Og det er -uden at romantisere det at der er narkomaner -sundt at ens eget liv bliver sat i perspektiv,« fortalte Oliver Zahle.</p><p id="p1">Omkring 1.000 vesterbroere trodsede regnen i lørdags, da Vesterbro fyldte 400 år.</p><p id="p2">Et flot program med musik og underholdning for både store og små, åbne barer og hyggelig fødselsdagsstemning, samt et par fødselsdagshilsner fra scenen, blev nydt gladeligt på Vesterbros Torv, trods regnen, der silede ned i tunge byger det meste af dagen.</p><p id="p3">-Det er imponerende, at så mange glade mennesker dukkede op i regnen, og gjorde denne dag til en speciel og festlig dag.</p><p id="p4">-Hvordan skal det dog ikke gå, hvis solen skinner fra en skyfri himmel, når Vesterbro fylder 500 år, siger Carsten Clausen, der efterfølgende var en meget tilfreds medarrangør.</p><p id="p5"><br /><em style="bold">Lokalpatriotisk glæde</em></p><p id="p6">Fra scenen skabte det tidligere Vesterbro Ungdomsgård-band begejstring og stor lokalpatriotisk gensynsglæde, og også den lokale Mathilde Falch og dagens øvrige bands fik skabt en god musikalsk stemning på torvet.</p><p id="p7"><br /><em style="bold">Penge til gode formål</em></p><p id="p8">Når bygerne ramte, krøb folk uden regnfrakker i ly for regnen i de hyggelige barer, og salget dér gik godt.</p><p id="p9">Og det kommer både Mændenes Hjem og Night Light Café til gode.</p><p id="p10">-Sammen med salget af de specialdesignede 400-års T-shirts og de donationer, der kom i raslebøsserne undervejs, er der en god slat penge til det gode og vigtige arbejde på Mændenes Hjem og i Night Light Café.</p><p id="p11">Nøjagtigt hvor meget, ved vi ikke endnu, men det ser fint ud, og det er vi glade for, siger Carsten Clausen.</p><p id="p12">De specialdesignede T-shirts kan fortsat købes for 75 kr. i receptionen på Lokalavisen, Jacobys Allé 2 på Frederiksberg.</p><p id="p13">Pengene går direkte til støtte til Mændenes Hjem og Night Light Café.</p><p id="p14">Nyd her på siden vore to fotografers billeder fra den runde fødselsdag.</p><p id="p1">København. I alt er 17 personer anholdt i løbet af torsdagens gadefest Distortion på Vesterbro i København.</p><p id="p2">Sådan lyder opgørelsen fra Københavns Politi natten til fredag. Det fortæller vicepolitiinspektør Riad Tolba, som samtidig konstaterer, at arrangementet er forløbet uden de store udfordringer.</p><p id="p3">»Der har været rigtig mange mennesker samlet, men det hele er gået rigtig fint,« siger han.</p><p id="p4">Københavns Politi vurderer, at der til dagens arrangement har været »et godt stykke under 100.000 mennesker« samlet i bydelen. De foregående år har vurderingen lydt, at der har været omkring 100.000 festivalgæster om dagen.</p><p id="p5">Blandt de 17 anholdte torsdag er to anholdt for tyveri, fem på mistanke om salg af euforiserende stoffer, tre for overtrædelse af ordensbekendtgørelsen, en for overtrædelse af våbenloven i form af besiddelse af et knojern, en for blufærdighedskrænkelse, fire for ulovligt arbejde i henhold til udlændingeloven og en for fornærmende tiltale mod politiet.</p><p id="p6">»Anholdelserne er forventelige i forhold til arrangementets størrelse,« siger vicepolitiinspektør Riad Tolba.</p><p id="p7">Bispebjerg Hospital, som var det lokale hospital for onsdagens Distortion-fest på Nørrebro, havde forud for gadefesten kaldt flere læger og sygeplejersker på arbejde end normalt.</p><p id="p8">Det var en god vurdering, for gadefesten gav blandt andet flere patienter med forgiftninger, efter de havde drukket alkohol og taget stoffer som for eksempel MDMA.</p><p id="p9">Det oplyser ledende overlæge på Hvidovre Hospital Christian Rasmussen til TV2 Lorry.</p><p id="p10">Også Hvidovre Hospital, der dækker Vesterbro, havde torsdag kaldt ekstra personale på arbejde.</p><p id="p11">Nogle af de patienter, der sidste år endte på Akutmodtagelsen i Hvidovre efter Distortion på Vesterbro som følge af indtag af stoffer, var ned til 16 år gamle.</p><p id="p12">»Det er forskelligt, hvordan man reagerer, alt efter hvilket stof man har taget. Nogle bliver så sløve, at deres muskler ikke kan beskytte deres luftveje, hvis de kaster op, og derfor risikerer de at blive kvalt i deres eget opkast.« </p><p id="p13">»Andre tager skade, fordi de bliver for hyperaktive,« siger overlæge Christian Rasmussen til TV2 Lorry.</p><p id="p14">Fredag og lørdag fortsætter Distortion på Refshaleøen.</p><p id="p15">/Ritzau/</p><p id="p1">KREATIVT: Skal en bydel være grå og trist og ensfarvet eller emme af liv og farver? Nok det sidste vil de fleste mene.</p><p id="p2">Områdefornyelsen Vesterbro, der er en projektgruppe under Københavns Komune, og som i de næste fem år huserer på centrale og ydre Vesterbro for at gøre byrummene og også nogle af karreerne mere lækre, har just etableret netværket Kreativt Forum, der skal medvirke til at bydelen også får elementer af kunst, kultur og kreativitet under fornyelsen. Til det formål er der afsat 1 million kroner over de næste fem år -pengene tages af Områdefornyelsens samlede budget på 60 millioner kroner.</p><p id="p3">Første møde var tirsdag sidste uge, og der kom allerede masser af ideer på bordet.</p><p id="p4">De fremmødte, der er almindelige borgere og formandskabet i Områdefornyelsen, havde masser af ideer.</p><p id="p5">For eksempel projektor-værker på vægge og mure, dans, vægmalerier med Erik Clausen ( som i Saxogade), samlingssted for musikere og udstillinger om byrum.</p><p id="p6">Og der er allerede konkrete planer om udsmykning: Som beskrevet i forrige nummer af Vesterbro Bladet vil gavlmalere male nye billeder på to gavle på Vesterbro -den ene er Berlingske-gavlen i Haderslevsgade, mens den anden findes i Sankelmarksgade.</p><p id="p7">»Vi vil styrke det kreative miljø, der allerede findes i forvejen på Vesterbro, og vi håber, at mange flere vil være med til at komme med gode ideer,« siger projektchef i Områdefornyelsen Vesterbro, Jesper Langebæk.</p><p id="p8">Hvis du vil være med i Kreativt Forum så mail til Områdefornyelsens Sekretariat på ZP9Y@tmf. kk. dk.</p><p id="p9">Mandag den 20. februar fra klokken 19 til 22 tager Områdefornyelsen fat på området omkring Tove Ditlevsens Plads, skolen og Sankt Matthæus Kirke.</p><p id="p10">Hvad skal der ske i området? Hvilke funktioner skal bevares, og hvilke skal skrottes til fordel for andre? Hvad med kirkens rolle, skolens og den lille plads? Du kan være med til at sætte dit præg på det fremtidige område på mødet på mandag, der finder sted i Områdefornyelsens lokaler i Lyrskovsgade 4, 2. sal.</p><p id="p11">På mødet har du mulighed for at give din mening til kende og til at komme med ideer til, hvordan man gør området lækkert, så flere gider bruge det, og hvordan man for eksempel involverer børn og unge.</p><p id="p1">Ejendomsmæglerne er ikke i tvivl om, hvad de gerne så mere af på Vesterbro; familievenlige lejligheder med tre eller flere værelser, som ligger på en stille sidegade til Sønder Boulevard eller Istedgade.</p><p id="p2">For børnefamilierne, som tidligere flyttede i rækkehus uden for byen, allerede når første det barn var planlagt, bliver nu boende i deres små lejligheder på Vesterbro eller flytter til noget større i samme område.</p><p id="p3">Lige nu er Vesterbro den bydel i København, hvor den største andel af børnefamilier bliver boende, efter det første barn er fyldt to år. Tallet nærmer sig de 80 procent, hvor det til sammenligning er knap 65 procent af børnefamilierne, som bliver boende på Østerbro.</p><p id="p4">Udviklingen er - sammen med den generelle prisudvikling i storbyerne - med til at presse kvadratmeterprisen opad. Lige nu ligger den gennemsnitligt på 40.000 kroner, og det er kun et par tusinde kroner under de traditionelt set mere eksklusive København K og Frederiksberg.</p><p id="p5">»Vores udfordring lige nu er, at vi ikke har så meget på markedet, som passer til børnefamilierne. Vi har masser af 2 og 3-værelses lejligheder på Vesterbro, men det kniber med 4-værelser og opefter,« siger Christian Bredo, daglig leder af Home på Vesterbro.</p><p id="p6">HAN MENER, AT Vesterbros udvikling til et børnefamiliemekka hænger sammen med, at kvarteret med årene har fået renoveret en del områder, som er særdeles velegnede til familier med børn.</p><p id="p7">Særligt lukningen for gennemkørende trafik på Sønder Boulevard og etableringen af et grønt område i midterrabatten har gjort sidegaderne til boulevarden meget attraktive, fortæller han.</p><p id="p8">Et andet sted, hvor børnefamilierne flokkes, er området omkring Skydebanegade, fortæller ejendomsmægler Thomas Munch fra Nybolig på Vesterbro.</p><p id="p9">»Skydebanegade er vanvittigt attraktivt placeringsmæssigt, fordi du har det blandende miljø. Der er helt stille og roligt på sidegaden, men du har stadig den hyggelige cafegade på Istedgade. Man har Skydebanehaven og de brostensbelagte gader, som nærmest udgør Skydebanegades eget strøg. Der er bare super hyggeligt, og samtidig har Skydebanegade den fordel, at her er flere lejligheder med op til fem værelser. Lejligheder her bliver virkelig hurtigt solgt,« fortæller Thomas Munch.</p><p id="p10">EJENDOMSMÆGLER MATHIAS LARSEN fra DanBolig oplever også, at mange flytter internt på Vesterbro fra noget mindre til noget større. Det har også begrænsnet antallet af forældrekrøb, da den type købere bliver overhalet inden om af andre, som har gode friværdier i deres lejligheder på Vesterbro.</p><p id="p11">»Der er rigtig mange, som kommer lokalt fra Vesterbro og ønsker mere plads. Udfordringen er, at dem, som bor i de store tre-fire værelses lejligheder, de flytter ikke. Vi møder mange i markedet, som gerne vil købe lejligheder til deres børn, som bliver overraskede over, hvor dyrt Vesterbro er blevet. De kan have svært ved at få en fod indenfor,« siger han.</p><p id="p12">EJENDOMSMÆGLERNE TROR IKKE, at priserne vil ændre sig hverken den ene eller anden vej i nærmeste fremtid. Priserne er allerede i et leje, hvor det er svært at stige yderligere, mener de. Ikke engang den kommende metrostation vil rykke særlig meget ved det,« mener Thomas Munch: »Når du bor på Vesterbro, så er du allerede en del af byen. Om du tager din cykel eller metroen kan næsten være lige meget. En metro har meget større betydning for prisudviklingen i områder som Vanløse, hvor det virkelig gør transporten lettere,« fortæller han.</p><p id="p13">REDAKTION@BOLIGEN.DK</p><p id="p1">Et glitrende Vesterbro-logo lyser op i overborgmester Jens Kramers Mikkelsens (S) ansigt fra en T-shirt på den anden side af det imposante bord. Overborgmesteren havde inviteret en kreds af ophidsede borgere fra Vesterbro ind i de officielle gemakker. Og symbolikken i den glitrende T-shirt er til at føle på. Vesterbro er blevet et pænt kvarter, hvor folk er stolte af at bo, og hvor de studerende efterhånden bliver boende efter indtægtsstigning og familieforøgelse. Og et kvarter, hvor de gerne skulle blive boende. Men på det seneste er prostitutionen og narkohandlen blusset op igen til et niveau, hvor en del borgere har været nødt til at råbe op.</p><p id="p2">»Der savnes i den grad en politiindsats og en vision for hvordan Vesterbro kan gøres til et bedre sted at være,« sagde en af beboerne, Morten Hillman. Han var sammen med 24 andre Vesterbro-borgere inviteret til et møde, hvor de kunne foreligge deres utilfredshed for en række politikere, socialfolk og politimyndigheder.<br /><em style="bold">Voksende narkosalg</em><br />
 Narkosalget på Vesterbro blev efter lovændringer, og en stor politiindsats i slutningen af halvfemserne, kraftigt decimeret, men i det seneste stykke tid er problemerne vokset voldsomt, særligt i gaderne omkring Sommerstedsgade og Marie Kirkeplads. At der er et problem, blev erkendt fra alle sider. Men løsningen har stadig lange udsigter. »Det her er jo ikke noget, man kan løse med et snuptag. Men det er klart, at der skal gøres noget i fremtiden,« sagde Kramer. Et af de tilbagevendende krav fra de forulempede lokalbeboere har været, at der skulle oprettes såkaldte fixerum, hvor misbrugere kan tage deres stoffer, så de kommer væk fra gaden. Det eksisterer i dag kun i privat regi, og det er hidtil blevet afvist at oprette dem i kommunalt regi - lovgivningen giver ikke mulighed for det. Kramer udtalte imidlertid i går, at han ville arbejde for at gøre dem lovlige, så de kan oprettes på Vesterbro »Det er noget jeg vil tage op over for justitsminister Frank Jensen (S) og resten af regeringen. Det kan ikke passe, at forældre skal være bange for, at deres børn skal stikke sig på kanyler, når de leger i deres egen gård,« sagde overborgmesteren. Også chefkriminalinspektør Per Larsen lovede en øget indsats. »Vi kan jo godt se, at narkohandlen for alvor er ved at stige igen, efter at vi egentlig havde slået det ned,« bekræftede han, og lovede at der i fremtiden også vil komme mere politi på gaden. »Vi bliver nødt til træde definitivt på bremsen, og det vil vi også gøre,« lovede han. »Det er noget jeg vil tage op over for justitsminister Frank Jensen (S) og resten af regeringen. Det kan ikke passe, at forældre skal være bange for, at deres børn skal stikke sig på kanyler, når de leger i deres egen gård,« sagde overborgmesteren.</p><p id="p1">Der var flere bud på, hvordan Vesterbro kan blive et bedre sted at bo, da Vesterbro Lokaludvalg den 5. september havde omdannet Vesterbro Torv til en grøn have med græs og blomster og en stor grill, der forsynede de forbipasserende med friske pølser.</p><p id="p2">» Jeg vil have et grønnere og et renere Vesterbro med flere bænke. Fordi jeg elsker Vesterbro og fordi jeg elsker at kunne gå rundt i min bydel, står der på en ønskeseddel, der er afleveret i ønskeboksen for et bedre Vesterbro.</p><p id="p3">Der er mange forskellige ønsker, men alligevel tegner et mønster sig om tre forskellige temaer. Vesterbros borgerne vil have mere plads til alle, til kreativiteten og til det grønne.</p><p id="p4">Som det ser ud nu, er der flere steder, man kunne begynde, herunder Vesterbro Torv som 9-årige Laura beklagede sig over: -Vesterbros Torv er rigtig kedeligt, og den der gynge sidder rigtig højt oppe, så man skal have en til at hjælpe sig op på den. Der kunne være en eller anden skammel, så man kunne komme op på den. Det kunne hvert fald være rigtig godt, hvis der var noget mere at lave her, siger Laura på 9 år.</p><p id="p5"><br /><em style="bold">Gymnastik-tanker</em></p><p id="p6">der mangler aktiviteter og steder at udfolde sig på Vesterbro. Også de voksne bød ind med ideer til, hvad der skal ske med byrummet, så de appellerer til flere grupper på samme tid.</p><p id="p7">» Det kunne være fedt, hvis skydebanen kunne appellere både til børn og voksne.</p><p id="p8">Både indretningsmæssigt, men også ved at lave nogle aktiviteter dernede for voksne. Man kunne lave lørdags-og søndagsgymnastik for både børn og voksne - altså bruge de rum der er « . Skriver Lotte på 38 år.</p><p id="p9">-Vi har fået mange gode bud samlet ind i dag. Det overordnede indtryk fra dagen er, at byrummene skal gøres grønnere og appellere til flere på samme tid, og så vil folk på den ene eller anden måde have at der sker noget med trafikforholdene, udtaler et medlem af Vesterbro Lokaudvalg.</p><p id="p10">Haven på Vesterbro var et af en række arrangementer fra Lokaludvalgets side, der i den kommende tid skal få Vesterbros borgere i tale om, hvad det er for en retning, Vesterbro skal udvikle sig i.</p><p id="p11">Frem til februar 2010 samler Vesterbro Lokaludvalg ønsker og argumenter ind for, hvordan Vesterbro kan gøres til et endnu bedre sted at bo.</p><p id="p12">Nåede du ikke forbi torvet i lørdags, kan du klikke ind på www.hvanuvesterbro.dk.</p><p id="p1">Øjnene er altid på stilke, når Franciska Zahle bevæger sig igennem verden og lagrer indtrykkene i sit indre kartotek. Hun beskriver sig selv som en nørd, der konstant reflekterer over farver, teksturer og former. Sine observante evner bruger hun, når hun skaber de teaterscenografier, der indtil videre har fyldt hendes kalender op med opgaver for både store danske og udenlandske teatre og som har gjort, at der står en Reumert (pris der uddeles for scenekunst) og kigger frem på reolen i arbejdsværelset. Franciska er ofte på farten, hvor hun sidder i toget og lytter til podcasts på vej frem og tilbage fra sine ofte lange ophold ved teatrene, så den lille lejlighed på Vesterbro er hendes fortrolige lomme -en lille og overskuelig verden, formet og skabt, så den passer til præcis hende.</p><p id="p2">- Herhjemme har jeg brug for, at det er funktionelt. Her skal være organiseret, så jeg hurtigt kan finde mit pas og komme ud af døren, og udvalget af ting er meget nøje overvejet, forklarer Francisca.</p><p id="p3"><br /><em style="bold">Nøje udvalg</em></p><p id="p4">Lejligheden føles ikke lille, måske netop fordi alle funktioner er iscenesat, så de passer til de små rammer. Men også på grund af de æstetiske valg, som Franciska og Mads har taget med farver, kunst og sager, der taler til alle sanser. - Jeg sætter ekstremt stor pris på, at hver eneste ting er smuk og jeg lægger stor omsorg i at finde det helt rigtige, når nu vi kun skal have det allermest nødvendige. Jeg har lyst til, at der er noget rart at kigge på, hvor end du sidder i lejligheden, og mine øjne bliver forstyrrede, hvis der er tomt eller grimt.</p><p id="p5">Franciska er ikke alene om sine behov for både skønhed og velproportionerede løsninger. Kæresten Mads er tidligere scenemester ved teatret og har et trænet blik for snedige konstruktioner og blikfang. - Vi kan stå sammen og blive helt glade over et fedt hængsel hos en isenkræmmer. Det giver os nye ideer til vores egne løsninger, griner Franciska.</p><p id="p6"><br /><em style="bold">Fransk sommerhus eller gammel dame</em></p><p id="p7">Der er så mange ting at gå på opdagelse i i lejligheden på trods af de få kvadratmeter; plakater af Franciskas oldefar, der også var scenograf og kunstner, kunst, kimonoer og de mange farver, der gør, at lejlighedens rum føles stemningsfulde på hver deres helt egen måde. - Det vigtigste er, at jeg føler mig hjemme. Det er kombinationen af gamle ting, som jeg har arvet fra familien og de rige farver, der gør det.</p><p id="p8">Farver, der har mere end en enkelt farve i sig, og som varierer med dagens lys. Ofte tænker jeg, at her er lidt en stemning af fransk sommerhus, og andre gange tænker jeg, at folk måske synes, jeg bor som en gammel dame. Rammerne definerer meget, hvad jeg gør. Min oldemor sagde; " Du kan ikke gå imod det, som rummet selv vil". Det synes jeg, hun har ret i - hun havde f. eks. selv en gang, der var malet helt sort, og det var vildt fedt. Jeg synes et lille rum kan virke mindre, hvis der er få ting og farver i det - så er det som om, du har ladet dig hæmme af pladsmangel. Du kan gøre meget mere, så længe det er harmonisk og komplementerer hinanden, slutter Francisca.</p><p id="p9">.</p><p id="p10">HVEM Franciska Zahle, scenograf, og kæresten Mads, der er tidligere scenemester, nu ingeniørstuderende HVAD Andelslejlighed på ca. 65 kvm HVOR Vesterbro i København TIP Gør som Franciska og Mads og byg en vinduesvæg til f. eks. en soveplads eller et hjemmekontor.</p><p id="p11">.</p><p id="p12"><br /><em style="bold">SØSTRE MED SÆRLIG SANS</em></p><p id="p13">Udover sit arbejde som scenograf, driver Franciska sammen med sin søster Barbara webshoppen deuxieme.</p><p id="p14">dk med håndplukket kunsthåndværk og design fra hele verden. Intet er fabriksproduceret og søstrene har selv været ude og finde små kunsthåndværkere fra mange forskellige lande. Se mere på deuxieme.dk og følg Franciska og Barbara på @deuxieme_ dk.</p><p id="p15"><br /><em style="bold">TIP</em></p><p id="p16">Mal dine gulve i samme nuance gennem hele lejligheden for at skabe et samlende lærred for de øvrige farver, putter i dine rum. Den blå nuance, som Franciska har brugt, hedder Mild Dueblå og er fra Flügger.</p><p id="p1"> Når den 20-årige Ditte Marie Sørensen er på arbejde som toiletpasser på de offentlige toiletter på Vesterbro Torv, er det ikke kun de rent hygiejniske forhold, hun bekymrer sig om. Der bliver også tid til en lille snak med nogle af de mange mennesker, der besøger toiletterne i løbet af dagen.
Ditte Marie Sørensens job kan beskrives med et ord: Nærvær.
Dette lille ord dækker også Ditte Marie Sørensens sociale funktion som samlingspunkt for mange ensomme ældre, hjemløse og andre marginaliserede borgere i byen. En funktion, der ophører, når Århus Kommune - som led i en sparerunde - pr. 1. januar 2005 nedlægger opsynspersonalet på byens offentlige toiletter.
I fremtiden må byens borgere og turister klare sig med betalingstoiletter - de nye, grønne plastikbure, som allerede er ved at blive opstillet rundt omkring.

<br /><em style="bold">Samvær forsvinder
</em><br />
Den udvikling bekymrer Ditte Marie Sørensen: 
»Hvor skal alle de ensomme så gå hen?,« spørger hun.
»Torvet vil ændre karakter, når vi forsvinder,« siger Ditte Marie Sørensen. »Og det er en skam, for der foregår meget hyggeligt samvær omkring toiletterne her på torvet. Ofte kommer folk herned, fordi de ved, at jeg eller en anden er til stede. Når solen skinner, mødes folk på bænkene. Der kommer mange søde og rare mennesker. Jeg tror, at vi, der arbejder som toiletpassere, er med til at skabe en ro og en god stemning på Vesterbro Torv.«
Foruden den gode, trygge stemning og de rene toiletter er selve den permanente menneskelige tilstedeværelse i dagtimerne i den lille, runde toiletbygning - som i øvrigt tidligere var Gulf tankstation - med til at fastholde Vesterbro Torvs oprindelige funktion som et mødested for mennesker.
Når toiletpasserne forsvinder fra de offentlige toiletter på stedet, forstærkes indtrykket af torvet som en menneskefjendsk trafikmaskine. Præcis den samme skæbne, der er overgået f.eks. Bispetorvet, som i dag fremstår som en gudsforladt parkeringsørken.

<br /><em style="bold">Kreaturer og kram
</em><br />
I gamle dage var torvene i Århus centrum for mange usædvanlige begivenheder. Her afholdtes heste- og kvægmarkeder samt krammarkeder. De havde forskellige navne: Skt. Peders marked, Skt. Olufs marked og Hvidrasses marked. Det sidste opkaldt efter en forbryder, Hvide Ras, der blev hængt på selve markedsdagen.
På de store markedsdage var Lille Torv, Store Torv og Skt. Clemens Torv en sydende heksekedel. 
Fra alle kanter af landet strømmede håndværkere og handlende til byen for at sælge deres varer, og fra omegnen kom landboerne kørende i tusindtal til den årlige fest.
Vesterbro Torv har været benyttet som en slags torv allerede i 1840'erne. På det tidspunkt blev al kreaturhandel og slagtning forbudt i byens centrum og henvist til den dertil indrettede plads - det nuværende Vesterbro Torv - som lå lige uden for bygrænsen ved Vesterport.
Det var derfor naturligt, at torvet kaldtes Kvægtorvet, senere fortrinsvis Grisetorvet, fordi handel med grise efterhånden blev dominerende. 
I 1880' erne indrettedes en fast fåre- og grisefold på markedspladsen ved Vesterport.

<br /><em style="bold">Kvægtorvet flyttes
</em><br />
Ved opførelsen af det offentlige slagtehus i 1895 på havnen for enden af Jægergårdsgade mente mange byslagtere, at byens kvægtorv burde være placeret enten i nærheden af eller være en del af det nye slagtehus for derved at gøre transporten til slagtning lettere. Det var simplethen uhensigtsmæssigt med den lange transport af kreaturer fra Vesterbro Torv og hele vejen gennem byen.
Den 1. juli 1907 flyttede kvægtorvet fra Vesterbro Torv til den nye markedsplads ved slagtehuset på havnen.
Men flytningen skete ikke uden protester. De handlende ved Vesterbro Torv var imod flytningen af kvægtorvet, fordi de derved ville miste de indtægter, der var forbundet med de to ugentlige markedsdage. Også landboforeningerne var imod flytningen. Transporten gennem byen ville pålægge dem ekstra udgifter.
De handlende ved Vesterbro Torv og landboforeningerne startede ovenikøbet en underskriftsindsamling for at protestere mod flytningen. Men selv om det lykkedes dem at indsamle 400 underskrifter, fik det dog ikke byrådet til at ændre beslutningen om flytningen af kvægtorvet.
Efter at Vesterbro Torv nu var blevet befriet for torvegriseriet - stanken fra dyrenes afføring og urin blev dog hængende i jorden i mange år - var det muligt at gøre det lidt mere pynteligt. Og det skete da også.
I 1913 tog byens forskønnelsesforening, som dengang var inde i en meget aktiv periode, initiativet til at gøre torvet lidt hyggeligere; blandt beboerne i nærheden indsamledes 1000 kr. til formålet. 
Forskønnelsesforeningen spenderede selv 500 kr., og byrådet bevilgede et tilskud på samme beløb. 
Senere gik det knap så godt med forskønnelsen af Vesterbro Torv.
Efterhånden som der blev opført flere forretningsejendomme og beboelseshuse omkring Vesterbro Torv, begyndte biltrafikken til og fra området at stige stærkt. Det var nødvendigt at regulere Vesterbrogade og Silkeborgvej. 
Efter bygningen af broen over åen ved Thorvaldsensgade førtes en bred færdselsåre fra Vesterbrogade ved Ceres gennem Åboulevarden til byens centrum.
Vesterbro Torv havde nu indfaldsporte fra nordvest og vest, og Vesterbrogade var blevet en af de stærkest trafikerede gader i byen.
Da det store garageanlæg under Vesterbro Torv blev indviet i 1950'erne, var torvets forvandling fra et mødested for mennesker til en veritabel trafikmaskine fuldbyrdet. 
Og for at ingen skal være i tvivl om Vesterbro Torvs nuværende funktion, er der også etableret parkeringsplads i midten af torvet.

<br /><em style="bold">Duer og narkomaner
</em><br />
I torvets nyere historie indgår også en periode, hvor Århus Brevdueforening - som blev stiftet i 1878, hvilket gør den til Danmarks ældste af slagsen - havde et totalisatorkontor opstillet på torvet. 
Efter 10 år på stedet flyttede spillet på brevduer i midten af 1990'erne til andre lokaliteter.
På et tidspunkt fik byens narkomaner en skurvogn stillet til rådighed på Vesterbro Torv. Men efter omfattende hærværk på vognen, blev den fjernet igen.

<br /><em style="bold">Toiletbesøg uden smil
</em><br />
Når Ditte Marie Sørensen og hendes kolleger den 1. januar 2005 forsvinder fra den lille, runde toiletbygning på Vesterbro Torv, forsvinder også en af grundene til, at mange mennesker i dag tager turen til fods over kørebanen for at sidde på bænkene i solen.
Det hyggelige fællesskab omkring toiletbygningen er den sidste rest af det liv og de menneskelige aktiviteter, der engang foregik på Vesterbro Torv. 
Snart er de hjælpsomme og imødekommende toiletpassere væk - og der kan så bagefter spekuleres over, hvad torvet har mistet ved den beslutning.
Der vil også i fremtiden være mulighed for at besørge både stort og småt på Vesterbro Torv. 
Men det bliver i så fald mod betaling af klingende mønt - og uden et smil og et venligt ord fra toiletpasser Ditte Marie Sørensen og hendes <a href="mailto:kolleger.jpaarhus@jp.dk">kolleger.jpaarhus@jp.dk</a>
Torvet vil ændre karakter, når vi forsvinder. Og det er en skam, for der foregår meget hyggeligt samvær omkring toiletterne her på torvet. Ofte kommer folk herned, fordi de ved, at jeg eller en anden er til stede. Når solen skinner, mødes folk på bænkene. Der kommer mange søde og rare mennesker. Jeg tror, at vi, der arbejder som toiletpassere, er med til at skabe en ro og en god stemning på Vesterbro Torv.
Ditte Marie Sørensen, toiletpasser

</p><p id="p1">- Se der. Det er typisk. Folk er hamrende ligeglade!</p><p id="p2">Driftsleder Steen Svenningsen og hans hold af gadefejere har taget Vesterbro Bladet med en tur rundt på Vesterbro for at kigge på bydelens affald: Hvad ligger der og flyder rundt omkring, hvad smider folk i gaderne, og hvilke typer skrald er der kommet mere af med årene?</p><p id="p3"><br /><em style="bold">Fuglene går amok</em></p><p id="p4">Et populært emne er overfyldte affaldskurve. For dem er der mange af på Vesterbro, og det er da også synet af sådan en - lige midt på Halmtorvet - der får Steen Svenningsen til at bremse op:</p><p id="p5">- 50 procent af det affald, der ligger i affaldskurvene er husholdsningsaffald, og det hører jo slet ikke hjemme der. Dem ser vi faktisk også flere af her, end vi gøre i andre dele af København. Når den står så proppet, som den gør der, så hopper fuglene ned og piller i det, og så har vi balladen, forklarer han.</p><p id="p6"><br /><em style="bold">Kun en gang om dagen</em></p><p id="p7">Vesterbros gader og fortove bliver fejet hver morgen, men ofte er gaderne godt beskidte igen allerede ved frokosttid.</p><p id="p8">- Her på Vesterbro bliver der kun gjort rent en gang om dagen, til sammenligning bliver der gjort rent to gange om dagen i city, men befolkningstætheden er jo tæt på at være den samme. Her på Indre Vesterbro er der jo gang i den dag og nat, og det bærer gaderne præg af, siger Steen Svenningsen og viser med en arm, hvor renholdsdistrikterne City og Vesterbro skiller ved hovedbanegården. </p><p id="p9">Også fastfoodemballage som pizzabakker og sha-warmapapir er et hyppigt syn på Vesterbro, forklarer gadefejer Ervin Eriksen.</p><p id="p10">- Det er helt sikkert noget, der er kommet mere af i de senere år, mener han.</p><p id="p11"><br /><em style="bold">Ingen plads på fortov</em></p><p id="p12">Det samme gælder byggeaffald, der ofte ses på Vesterbro. </p><p id="p13">- Her bygges rigtig meget - bare tænk på byfornyelsen, som jo har været i gang i mere end ti år, det skaber meget affald, og det er ikke altid, at entreprenørerne er lige gode til at rydde op efter sig selv, selv om det faktisk er dem selv, der har ansvaret, siger Steen Svenningsen og peger på et igangværende byggeprojekt på Rewentlovsgade, hvor kombinationen af et stillads og nogle murbrokker på fortovet gør passagen lidt trang.</p><p id="p14">- Her kan man ikke gå med en barnevogn, udbryder tillidsmand Carsten Christophersen.</p><p id="p15">Andre typer skrald, der er særlige for Vesterbro, er kanyler i gaderne og emballage fra grønthandlere og andre forretningsdrivende. Det er nemlig ikke alle, der sørger for selv at skaffe deres affald af vejen.</p><p id="p16">Gaderne på Vesterbro bliver gjort rene hver morgen med fejemaskiner, fejekoste og blæsere. På Vesterbrogade, Istedgade og Halmtorvet bliver både fortove, kantsten og gader fejet, mens det på mange af sidegaderne er op til grundejerne selv at feje deres fortove. Nogle steder er driften udliciteret til private renholdsfirmaer, og her er der ifølge de kommunale renholdere mere beskidt.</p><p id="p1">AALBORG: Først i det nye år bliver det angiveligt hurtigere at køre ad Vesterbro i nordlig retning.</p><p id="p2">Det er i hvert fald i den hensigt, at by-og landskabsudvalget har sagt god for ændring af de trafikale forhold i den sydlige ende af den stærkt trafikerede hovedfærdselsåre.</p><p id="p3">Ændringerne udspringer af et oplæg, som et eksternt firma har udarbejdet for kommunen.</p><p id="p4">Den mest markante forskel i forhold til i dag bliver en ændret afmærkning, så de to spor på Hasserisgade, hvor det i dag er muligt at svinge til venstre og nordpå ad Vesterbro, begrænses til et venstresvingspor.</p><p id="p5">Højre spor vil fremover være forbeholdt buskørsel.</p><p id="p6">-Fordi der er to spor, sker der ofte det i dag, at biler fra Hasserisgade blokerer det reelt meget lille kryds på Vesterbro, hvorved der sker en opstuvning af biler på Vesterbro i såvel det sydgående spor som på det nordgående.</p><p id="p7">Det problem bliver mindre, når der ikke på samme tid kan komme så mange biler fra Hasserisgade, forklarer by-og landskabsrådmand Hans Henrik Henriksen.</p><p id="p8"><br /><em style="bold">Opstuvning flytter</em></p><p id="p9">Til gengæld forudser trafikplanlæggerne hyppigere opstuvning af biler på Hasserisgade, men her er holdningen i forvaltning og udvalg, at opstuvning af biler på Hasserisgade er at foretrække frem for, at det som i dag sker på Hobrovej.</p><p id="p10">I det oprindelige oplæg blev det foreslået at etablere et spor forbeholdt højresvingende fra syd for Hasserisgade, over viadukten og helt frem til Vingårdsgade, fordi det derved blev muligt at undgå den nuværende sammenfletning til ét spor kort før sidstnævnte gade. En sammenfletning før viadukten skulle angiveligt få trafikken til at glide mere smidigt.</p><p id="p11"><br /><em style="bold">Højrebane på viadukt opgivet</em></p><p id="p12">Den løsning er imidlertid fravalgt, fordi det vurderes at være nødvendigt med to spor ligeud på viadukten for at afvikle trafikken fra Hasserisgade.</p><p id="p13">De to spor vurderes at være nødvendige som opmarchbåse, da de to signalanlæg -ved Hasserisgade og Prinsensgade -ligger meget tæt.</p><p id="p14">-Problemet er, at bilisterne er lynhurtige til at trække ind i midtersporet, så ydersporet ligger ubenyttet hen, men det bliver der altså ikke ændret på. Så danskerne skal lære at flette sammen, siger rådmanden og tilføjer, at det sidste må stå for hans egen regning.</p><p id="p15">Oplægget fra det eksterne firma rummer også forslag til ændringer i Vesterbros nordlige ende, hvor hensigten primært er at lette bussers adgang fra Limfjordsbroen og ind i centrum.</p><p id="p16">Hvad den del af Vesterbro angår, skal oplægget ifølge hans Henrik Henriksen yderligere bearbejdes.</p><p id="p17">1. etape -den sydlige del -iværksættes ifølge rådmanden i det tidlige forår, mens ændringerne ved Limfjordsbroen bliver budgetstof og derfor tidligst kan gennemføres i 2017.</p><p id="p18">» Fordi der er to spor, sker der ofte det i dag, at biler fra Hasserisgade blokerer det reelt meget lille kryds på Vesterbro, hvorved der sker en opstuvning af biler på Vesterbro i såvel det sydgående spor som på det nordgående.</p><p id="p19">HANS HENRIK HENRIKSEN, by-og landskabsrådmand.</p><p id="p1">HILSEN: " Problemer er der nok af, hvor end man kigger hen.</p><p id="p2">Men hvad rager det mig? Nu er det jul igen!," sang Stewart Stardust i Jul på Vesterbro.</p><p id="p3">Som overborgmester i København glæder jeg mig her i efterjul-og nytårsdagene over, at det er de færreste på Vesterbro, der tænker som Stewart -selvom han var underholdende.</p><p id="p4">Vesterbro er nemlig en af de bydele, hvor man året rundt bliver mindet om fællesskab og samfundssind. Og her ved årsskiftet er det på sin plads at takke for denne mangfoldighed - fra Mændenes Hjem til Kødbyen.</p><p id="p5">Fra Vega og Ideal Bar til Reden og Dugnad.</p><p id="p6">På Københavns Rådhus er vi optagede af at skabe en sammenhængende og mangfoldig by. Vesterbro er et godt billede på, hvordan politiske prioriteringer kan være med til at gribe fat om byens udfordringer - sådan som det skete med byfornyelserne her i 1990erne.</p><p id="p7">Og i disse år er der også udfordringer for vores by.</p><p id="p8">København vokser eksplosivt.</p><p id="p9">Faktisk bliver vi 1.000 nye københavnere hver eneste måned i 2012. Tendensen fortsætter, så vi er 100.000 flere i 2025. Den positive situ ation giver os mulighed for fortsat at skabe et bedre København, med gode rammer for både hverdagsliv og erhvervsliv.</p><p id="p10">En stor del af de mange nye københavnere er børn. Derfor vil vi frem mod 2013 skabe plads til 4.000 flere daginstitutionsbørn, ligesom vi bygger nye skoler og udvider flere af de eksisterende skoler. I alt investerer vi i hovedstaden mere end 10 milliard kroner i anlæg i 2012-2015. Det skaber ikke alene bedre veje, cykelstier og bygninger, det giver også mere end 10.000 arbejdspladser.</p><p id="p11">Vi sætter blandt andet ind med skolepædagoger på alle folkeskoler og en målrettet indsats over for udsatte byområder.</p><p id="p12">I budgettet for 2012 har vi sat penge af til flere cykelstier på Vesterbro, og med en Vesterbro-pakke tager vi bedre hånd om udfordringerne med narkotika i bydelen. Jeg glæder mig over, at vi med den nye regering får mulighed for at etablere stofindtagelsesrum her på Vesterbro, så jer, der bor og arbejder her, forhåbentlig vil opleve færre gener samtidig med at stofbrugerne forhåbentlig vil få mere værdige forhold.</p><p id="p13">Når man bor i en storby, hjælper det at være åben - og det gælder også, når man er politiker i en storby. Man må se på den enkelte bydels udfordringer særskilt og være fordomsfri i jagten på løsninger.</p><p id="p14">Sådan tror jeg nu engang, at man når frem til de bedste resultater. Og det er min ambition og mit håb, at vi i 2012 styrker fællesskabet og samfundssindet i hele byen.</p><p id="p15">Godt nytår!.</p><p id="p1">Information er taget til Vesterbro for at mødes med gadejurist Nanna Gotfredsen.</p><p id="p2">Det er formiddag i Skelbækgade, og sammen med en kollega byder hun på kaffe, kiks og gode råd. Og det sidste er der hårdt brug for, fortæller Nanna Gotfredsen, der gennem de seneste 12 år har arbejdet for Gadejuristen, der yder retshjælp til socialt udsatte.</p><p id="p3">»Der er et kæmpe behov for retshjælp. Gadefolket ved ikke, hvilke rettigheder de har, og de sociale myndigheder fortæller det ikke. Der sker mange brud på folks retssikkerhed, når de selv er henvist til at opsøge en hjælp, de ikke ved, de har krav på,« fortæller Nanna Gotfredsen indigneret og hælder kaffe op, mens en mand kommer forbi og får en kiks til sin øl.</p><p id="p4">»Tak, tak,« siger han og glider op ad Skelbækgade en kiks og en venlig hilsen rigere.</p><p id="p5">Trusler og voldtægt Det er Nanna Gotfredsen selv, der har inviteret til en gåtur på Vesterbro. For mens valgkampen raser med løfter om varig velfærd til danskerne, mener hun, at politikerne glemmer nogle af samfundets svageste - stofmisbrugerne, de prostituerede og de hjemløse.</p><p id="p6">»Hele valgkampen har handlet om, hvordan vi sikrer fremtidens velfærd. Men hvad er det for en velfærd, de vil sikre? Jeg kan ikke få øje på den her på Vesterbro,« siger hun.</p><p id="p7">Det kan Kristina tale med om. De seneste ni år har hun »gået i gaden«, som hun udtrykker det, men lige nu er kunderne sat på pause til fordel for en kop kaffe og en kommentar til politikerne.</p><p id="p8">»Der er ikke nogen politikere, der kommer ud og møder os. De tager beslutninger og kriminaliserer hen over hovedet på os, fordi de synes, det, vi gør, er farligt. Men det er ikke nødvendigvis farligt at være prostitueret, så længe man passer på og tænker sig om,« siger hun.</p><p id="p9">Snarere er der brug for hjælp. Som da Kristina og kæresten skyldte 1.000 kroner for stoffer væk til en mand, som til sidst mistede tålmodigheden og besindelsen.</p><p id="p10">»Han kom og truede mig og min kæreste. Jeg fik en pistol for tindingen og blev voldtaget. Da vi gik til politiet, tog de faktisk sagen meget seriøst og sagde, vi skulle have beskyttelse og gå under jorden.« Politiet anholdt da også manden, der truede og voldtog Kristina, men da hun sammen med kæresten kontaktede kommunen for at få hjælp til beskyttelse og behandling, mødte de en mur af modvilje.</p><p id="p11">»Vi ville gerne på et omsorgshjem, så vi kunne få fred og sikkerhed og komme os.</p><p id="p12">Men kommunen troede ikke på os, selv om politiet bekræftede, hvad der var sket,« fortæller hun.</p><p id="p13">Først da Gadejuristen tog med på socialkontoret som bisidder, var myndighederne klar til at hjælpe, og Kristina og kæresten kom allerede dagen efter af sted til et omsorgshjem i Nordjylland.</p><p id="p14">Ifølge Nanna Gotfredsen er det langtfra det eneste eksempel på kommunernes fejlbehandling eller modvilje mod at gå ind i sager og give den hjælp, de er forpligtet til at yde.</p><p id="p15">»Nogle gange handler det om, at de simpelthen ikke kan lovgivningen. Andre gange vil de bare ikke hjælpe, som de skal efter loven,« siger hun.</p><p id="p16"><br /><em style="bold">Afgørende valg</em></p><p id="p17">Den mobile kaffebod pakkes sammen, og turen går mod Halmtorvet og Café Dugnad.</p><p id="p18">Der er godt med mennesker, for tirsdag er lig med brunch.</p><p id="p19">De fleste tilstedeværende, fortrinsvist mænd, lyser op og hilser, da Nanna Gotfredsen træder ind i gården. Lidt efter kommer Kalle forbi.</p><p id="p20">Han holder pause fra arbejdet med at sælge Hus Forbi, og nu er det tid til et fix. Vi sætter os ved en bænk, og Nanna Gotfredsen spørger ind til, hvordan det går, og Kalle fortæller, at jo, det går skam udmærket.</p><p id="p21">»Det har hjulpet, at jeg ikke tager så meget cola. Jeg tager ikke engang halvdelen af, hvad jeg normalt tog,« siger han, inden han synker sammen, og kokainen spreder sig i blodet.</p><p id="p22">Kalle får fred i rusen, og Nanna Gotfredsen fortsætter sin fortælling. Hun mener, politikerne kupper de svageste, når de taler om dem som ofre. For politikerne ved ofte ikke, hvad stofmisbrugeren, den hjemløse og den gadeprostituerede har brug for.</p><p id="p23">»Mange politikere ved ikke særlig meget om udsatteområdet eller bare om narkotikafænomenet.</p><p id="p24">Det kan man også til en vis grad undskylde, for det er et meget kompliceret område. Men de udtaler sig alligevel, og det ville de aldrig gøre på samme måde om andre områder,« siger hun.</p><p id="p25">Ikke desto mindre er netop dette folketingsvalg afgørende for de mest udsatte, mener Nanna Gotfredsen.</p><p id="p26">»Spørgsmålet er, om den kommende regering uanset farve tør og ønsker at afskaffe det, der ligner anarki på samfundets bund. Og i stedet endelig tør og ønsker at indføre velfærdssamfundet for netop dem, der har allermest brug for det.«.</p><p id="p27">WOLF@INFORMATION.DK</p><p id="p28">Hele valgkampen har handlet om, hvordan vi sikrer fremtidens velfærd. Men hvad er det for en velfærd, de vil sikre? Jeg kan ikke få øje på den her på Vesterbro Nanna Gotfredsen, Gadejuristen ".</p><p id="p29"><br /><em style="bold">Fakta: Fakta: Gadejuristen</em></p><p id="p30">Gadejuristen blev stiftet i 1999 og er en privat organisation, der yder retshjælp til socialt udsatte, hovedsageligt gadefolket. Gadejuristens arbejde støttes af offentlige midler, Bikubenfonden og andre private.</p><p id="p31">Gadejuristen har netop færdiggjort rapporten ' En undersøgelse af udsattes retshjælpsbehov', der dokumenterer, hvordan de mest udsatte i samfundet i stort omfang krænkes juridisk. Rapporten peger på, at de mest udsattes retssikkerhed over et bredt spektrum er alvorligt truet både på det sociale område, sundhedsområdet, økonomisk og i mødet med politi og straffeapparat.</p><p id="p1">ENGHAVEPARKEN: Hvis sommerferien går til Venedigs vandede gader, er der nu mulighed for at stifte bekendtskab med et lille stykke Vesterbro i den italienske stad. Fornyelsen af Enghaveparken nyder nemlig fornem arkitektonisk anerkendelse ved at være repræsenteret på verdens største arkitekturbegivenhed, nemlig Arkiturbiennalen i Venedig.</p><p id="p2">Bag planerne for Enghaveparken står Københavns Kommune, Områdefornyelsen Vesterbro, rådgiverne Cowi, Tredje Natur og Platant, der har udviklet projektet i samarbejde med lokale på Vesterbro.</p><p id="p3"><br /><em style="bold">Mennesker og by mødes</em></p><p id="p4">På udstillingen er der fokus på arkitektur og byudvikling, der forener samspillet mellem mennesker, byen og naturen.</p><p id="p5">Planerne for Enghaveparken rummer alle tre dele. Udover at være Vesterbros folkepark og en af bydelens få grønne oaser skal parken kunne rumme store mængder regnvand.</p><p id="p6">Områdefornyelsen Vesterbro og den lokale arbejdsgruppe har udviklet projektet siden 2011, og det har givet et lokalt ejerskab til fornyelsen. Marianne Sølve er vesterbroer og har været aktiv i arbejdsgruppen og medlem af Områdefornyelsens styregruppe.</p><p id="p7">»Jeg blev glad og beæret, da jeg erfarede, at vores nye Enghavepark skulle fremvises på arkitekturbiennalen i Venedig.</p><p id="p8">Det er en cadeau til alle, der har deltaget i processen.</p><p id="p9">Det, der startede med en renovering af hockeybanen i det mest hengemte hjørne af parken, har udviklet sig til at skabe en park, der giver forbedrede muligheder for leg, hvile, ro, aktivitet, samvær, alenetid, gang-i-den og chill,« siger hun i en pressemeddelelse.</p><p id="p10">Fremtidens løsninger På biennalen er der udstillet en model af fremtidens Enghavepark. Modellen viser parken, som den vil se ud efter ' 100-års-regn', hvor op til 24.000 kubikmeter vand midlertidigt oversvømmer parken.</p><p id="p11">Også teknik-og miljøborgmester Morten Kabell (EL) er glad for samarbejdet: »Grønne områder er en mangelvare på Vesterbro, og derfor er Enghaveparken essentiel, så vesterbroerne har mulighed for at slappe af i grønne omgivelser. Når vi nu bruger parken som værktøj mod oversvømmelser, skal vi gøre det sammen med de lokale, så det bliver i samspil, vi sikrer Vesterbro mod fremtidens massive mængder regn.</p><p id="p12">Enghaveparken er et godt eksempel på, hvordan kommune og borgere kan samarbejde om at skabe fremtidens løsninger for en moderne storby,« siger han i en pressemeddelelse.</p><p id="p13">Det er en cadeau til alle, der har deltaget i processen.</p><p id="p14">MARIANNE SØLVE, vesterbroer, der har været med i Enghaveparkens arbejdsgruppe.</p><p id="p1">Hver uge bliver der samlet rundt regnet 12.000 brugter kanyler og sprøjter op på indre Vesterbro. Og det antallet skal gerne ned. Københavns Kommunes nyeste våben mod kanyler, der ligger og flyder på gader og i baggårde er en lille skriggul plastikboks, der er mindre end en pakke cigaretter, hvori der er plads til cirka 30 kanyler. Meningen er, at kommunen vil uddele de gule kanylebokse til narkomanerne i området, så de kan bruge den til brugte kanyler i stedet for at smide dem på gaden. </p><p id="p2">- Udleveringen af de gule beholdere skal ses i sammenhæng med andre tiltag, der sker på området, bl.a. etableringen af et sundhedsrum på Vesterbro. Vi ønsker at give stofbrugerne i København bedre forhold og samtidig vise give dem gode muligheder for at opbevare deres brugte kanyler, så ingen kommer til skade, siger Mikkel Warming i forbindelse med lanceringen af kanyleboksen i sidste uge.</p><p id="p3">Boksen er resulatet af et utraditionelt samarbejde mellem designeren Hân Pham og beboere fra beboernetværket Narkoløsninger på Vesterbro, stofmisbrugerne selv og Københavns Kommune.</p><p id="p4">Michael Lodberg, der er talsmand for beboernetværket Narkoløsninger på Vesterbro siger om kanyleboksen:</p><p id="p5">- Alle initiativer der kan forbedre forholdene for stofbrugerne på Vesterbro og dermed for lokalområdet er meget velkomne. Vi har en forpligtelse til hele tiden at se og udvikle nye og bedre løsninger, også selv om det handler om stofbrugerne. Derfor skal vi også afprøve et fixe- og et brugerrum, der vil imødekomme stofbrugernes behov for en bedre sundhed, redde deres kammeraters liv og fjerne kanylerne fra bydelen, mener talsmanden og henviser til erfaringer fra udlandet, der har fixe og brugerrum.</p><p id="p6"><br /><em style="bold">Et lille skridt</em></p><p id="p7">Også på Mændenes Hjem hilser man kanyleboksen velkommen og kaldet den "et lille skridt i den rigtige retning". Forstander Robert Olsen siger:</p><p id="p8">- Det er vigtigt at mobilisere institutioner, væresteder og brugere i lanceringen af den nye kanyleopsamler, hvis den skal blive en succes. Dette kan være et lille skridt i den rigtige retning for alle på på indre Vesterbro, mens der ventes på et fixerum.</p><p id="p9">Kanyleboksen udleveres på Mændenes Hjem. Det er også her de fyldte kanylebokse skal afleveres. Københavns Kommune har ladet fremstille 10.000 bokse. Når alle bokse er brugt, vil projektet blive evalueret.</p><p id="p10">Udviklingen af kanyleboksen er støttet af Trygfonden og Københavns Kommunes socialforvaltning og miljø- og teknikforvaltning.</p><p id="p1">En ny bygning er på vej på hjørnet af Vesterbro Torv og Vester Alle i Aarhus. Et flertal i byrådet vil tillade den nye bygning på otte etager med 31 boliger og erhverv i stueetagen.</p><p id="p2">Medlemmerne af kommunens tekniske udvalg fra Socialdemokraterne, Venstre, SF og Det Konservative Folkeparti er indstillet på at give bygherren, Tækker Group, dispensation fra lokalplanens bestemmelser på flere punkter. Bl. a. ønsker bygherren at opføre huset i 1-2 etager højere end aftalt i lokalplanen. Byggeriet overskrider også byggefeltet mod gården med altangange, trappe og elevator, og bebyggelsesprocenten for karréen vil også blive udfordret.</p><p id="p3">Forud for byrådets endelige beslutning har teknisk udvalg haft sagen til behandling, og flertallet i udvalget konkluderer, at byggeriet kan tillades om end med det forbehold, at bygherren og Aarhus Kommune skal "indgå i en dialog med bygherren om bygningens udformning i gadeplan".</p><p id="p4">Det skal ske for at sikre tilgængeligheden på fortovet foran bygningen.</p><p id="p5">Enhedslistens medlem af teknisk udvalg, Peter Hegner Bonfils, er ikke indstillet på at sige ja til byggeriet, der delvist skal bestå af en påbygning af etager ovenpå den eksisterende bebyggelse på Vesterbro Torv 1 over den nuværende SuperBrugsen samt nedrivning og ny bebyggelse på Vester Allé 26.</p><p id="p6">»Det er ærgerligt, at man vil rive en eksisterende bygning ned. Vi er også bange for, at de nødvendige ændringer af husets udformning på gadeplan vil ødelægge hele husets udformning, så det ligner noget, der er løgn. Byggeriet er ikke tænkt ordentligt igennem,« siger Peter Hegner Bonfils.</p><p id="p7"><br /><em style="bold">Gylden facade med glas</em></p><p id="p8">Projektet har været forelagt Lokalt Kulturmiljøråd, der bl. a. har udtalt, at Vester Allé 26 ikke bør nedrives, men i stedet bør indtænkes i projektet ved at lade ejendommen omslutte af ny bebyggelse.</p><p id="p9">Den nye bygning skal opføres med store glaspartier i et gyldent facademateriale.</p><p id="p10">Det er kommunens vurdering, at den nye bygnings etageantal og højde er »tilpasset skalaen af de omkringliggende bygninger«. En høring i området har medført indsigelse fra tre lejere især vedrørende arkitektur, lys, udsigt og flere privatretlige forhold.</p><p id="p11">maria.dalhoff@jp.dk </p><p id="p1">Det er en mørk og råkold efterårsaften på Vesterbro i København.  Sådan en aften, hvor man burde holde sig inden døre og ligge på sofaen med et tæppe og læse en rigtig god bog.
Men i Absalonsgade strømmer folk i alle aldre hen mod den store dør i gadens nummer otte.  Bag den gemmer sig Vesterbro Ungdomsgård, og når man træder indenfor, forstår man, hvorfor alle disse mennesker hellere vil være dér i stedet for på sofaen
derhjemme.
Der er nemlig øveaften for sangene til det nyeste skud på Ungdomsgårdens album-samling »Stenbroens Stemmer«, og at være med til det giver øjensynligt de medvirkende stor glæde.  Blandt de ældre uddeles der knus til højre og venstre og tales livligt om,
hvordan det går, mens de yngre suser rundt i øvelokalet.</p><p id="p2">Det er 18. gang, at der kommer en samling sange fra Vesterbro Ungdomsgård, som stadig er danmarksberømt for »Kattejammer Rock«, der udkom i 1976 og solgte over 100.000 eksemplarer.  Sangene på den nye »Stenbroens Stemmer«
stammer fra et teaterstykke af samme navn, der blev opført i februar i år.
<br /><em style="bold">Gode vesterbroere</em><br /> Temaet var Vesterbro gennem 100 år, og det blev til en historie om arbejderklassens kamp, Tove Ditlevsen, racisme, kærlighed, narko og de udstødte.  Men samtidig blev det også til en hyldest til de mange ganske almindelige
vesterbroere, som ofte bliver glemt i myterne om den »farlige«
bydel.
Som altid er det Bo Schiøler, der står bag både tekst og musik, og for ham har det været vigtigt, at vise en anden side af Vesterbro.
»Det er altid de dårlige vesterbroere, der bliver fremhævet, og når pressen kommer herude, er det kun for at skrive historier om ludere, narko og hærværk.  Der findes så mange myter om Vesterbros dårligdomme,« siger Bo Schiøler.
»Det her er vores bidrag til også at sige noget om de gode, stærke, rare og helt almindelige mennesker, som altså også findes her.  Det er os, der er stenbroens stemmer,« siger han.
Som noget nyt er alle aldre repræsenteret blandt de 79 medvirkende på CDen - den yngste er syv år og den ældste 90.  Det har været givende for alle, og for 70-årige John har det været en kæmpe oplevelse.
»Jeg blev nærmest sparket ind i projektet, og det har været en meget, meget stor oplevelse for mig.  Jeg har lært nye mennesker at kende, og når jeg går nede på gaden nu, så kommer der tit et par unger forbi og råber:  Hej John,« siger han.  Og så er det
jo altid sjovt at blive berømt.
<br /><em style="bold">Pludselig i fjernsynet</em><br /> »Pludselig ser man sig selv på en plakat og i fjernsynet - det havde jeg aldrig troet skulle overgå mig i min alder,« griner John, der selv har oplevet mange af de ting, som både teaterstykket og sangene handler om.
»Jeg har fået genopfrisket en masse minder og episoder, som jeg faktisk helt havde glemt,« siger han.  Til gengæld har de unge lært en masse om Vesterbro, som de ikke vidste i forvejen.  Blandt dem er den 17-årige Thomas, der efterhånden har medvirket på
fire af Ungdomsgårdens CDer.
»Vi har lært meget historie, men også at have et godt samarbejde.  Lige da vi startede med projektet, sad pensionisterne og de voksne i ét hjørne, og de unge i et andet.  Men der gik kun en uge, så var vi blandet sammen på kryds og tværs,« fortæller
Thomas.
Inde i øvelokalet, der normalt gør det ud for en gymnastiksal, er der ved at komme ro og orden, og folk er ved at finde deres pladser.
»Stolene er altså til de ældre, der ikke kan holde til at stå op hele aftenen,« formaner Bo Schiøler og slår tonen an.  Få sekunder efter fyldes salen med både gamle og unge stemmer.</p><p id="p1">På min tur rundt på Vesterbro mødte jeg de samme mennesker igen og igen, heriblandt en skoleklasse med en engageret lærer og to polske kvinder med særlig interesse for gadekunst.</p><p id="p2">De seks gavlmalerier, der er skudt op i byen i forbindelse med Søren Solkærs udstilling af gadekunstnerportrætter i Øksnehallen, er et tilløbsstykke.</p><p id="p3">Gavlmalerier er en særlig genre, der ofte får en stor folkelig opmærksomhed.</p><p id="p4">Nogle gange er den positiv, og gavlmalerier har det med at blive folkeeje, især når de lokale har haft et par år til at vænne sig til dem. Ofte vækker de vrede, og der er en lang dansk tradition for protester mod gavlmalerier - fra 1960' ernes omfattende gavlmalerier i Brande (som nu er en turistattraktion) til Shepard Faireys fredsdue på den nye gavl ved den nedrevne Ungdomshusbygning på Jagtvej 69 i København.</p><p id="p5">Det er nemlig følsomme steder at plastre til med billeder, disse gavle. De fylder meget, og man støder pludselig på dem i sin færden gennem byen. Samtidig er det for kunstnerne en gigantisk flade at få lov at udfolde sig på, om end den nogle gange også befinder sig på vanskelige steder. De aktuelle billeder i gavlserien på Vesterbro er alle malet af gadekunstnere, der ofte arbejder i et krydsfelt mellem lovligt og ulovligt, og flere af dem har derfor en mere eller mindre hemmelig identitet.</p><p id="p6">Jeg begynder turen i Tullinsgade, hvor HuskMitNavn har fået en mur, hvis udsyn er delvis dækket af det lille charmerende Central Hotel &amp; Café.</p><p id="p7">Nogle kunstnere ville udnytte dette og spille på det i deres motiv, men Husk-MitNavn har lidt skuffende valgt at ignorere det og malet et motiv, der kunne være hvor som helst. Til gengæld tematiserer motivet Vesterbro og tiden ganske godt: en baseballkasketklædt hipsterfar, der krammer sit barn. Mange vil sikkert efterlyse en kritisk brod over for såvel hipsterfænomenet som over for fædre, der ikke agerer som voksne autoriteter, men forsøger at være evige teenagere.</p><p id="p8">Det er der bare ikke belæg for her. Det er en lykkelig, omsorgsfuld situation fuld af kærlighed, en rørende hyldest til den nærværende far i HuskMitNavns vanlige tegneseriestil.</p><p id="p9">TULLINSGADE ER kendetegnet ved sit 90-graders knæk på midten, og lige der i knækket ligger Føtex' grimme parkeringsplads med gitterporte, betalingsbom, tilbudsreklamer og skilte. Der er også en flot gavl, men det kræver et markant udtryk at spille op til parkeringspladsen, og det besidder irske Conor Harrington. Han har baggrund i graffiti, men har udviklet en virtuos murmaleristil, der trækker på lige dele avanceret tegneserie og den klassiske kunst, hvor illusionen brydes af, at billedet ikke er fuldendt, men rummer sprækker, der peger på muren selv.</p><p id="p10">Hans motiver er ofte slåskampe mellem mænd fra andre tider, en slags undersøgelse af en hendøende machokultur.</p><p id="p11">Her på vesterbrogavlen ser vi en dramatisk situation, hvor en skaldet mand er ved at få en tilsyneladende yngre mand ned med nakken. Den skaldede mand er dæmonisk og magtfuldt skildret med ansigtet i skygge. Han står i balance, mens den anden mand er markant ude af balance og ville ligge på jorden, hvis ikke han blev holdt fast, formentlig for at få yderligere bank. Kigger man nærmere på deres dragter og sko, ligner det modificerede barokkostumer, og deres farvestrålende jakker punkterer delvis det machoagtige i situationen.</p><p id="p12">Motivet har vist ikke noget at gøre med stedet, men hold kæft, hvor er det flot malet! På Gasværksvej er der en gavl ved indgangen til skolen. Her er det passende med et mere idyllisk og børnevenligt motiv, og det sørger belgiske ROA for.</p><p id="p13">ROA har specialiseret sig i at male dyr fra den region, hvor murmalerierne be-finder sig. Her er det således egern, rotter, mus, pindsvin og harer, der slynger sig uden om vinduerne i en sindrig sort-hvid-komposition. Håndværket er flot, og motivet passer fint til en skole uden at være voldsomt interessant i sig selv. Man savner den børnebog, det kunne være en illustration til.</p><p id="p14">I OEHLENSCHLÆGERSGADE har kinesiske DALeast også skabt et dyremotiv, men stilen er både mere original og spiller op til omgivelserne på en befriende måde. Egentlig et traditionelt motiv på grænsen til en kliché: en fugl med spredte vinger. Men vingerne drysser, og hele fuglen, en dyster rovfugl, ser ud, som er den lavet af sammenflettede snore eller siv. Det er uden tvivl den mest taknemmelige gavl i serien, da den er fuldt synlig fra gaden og omgivet af grønt. Men DALeast fylder den også smukt ud med dette smukke tvetydige maleri, der løfter sig kraftfuldt mod himlen.</p><p id="p15">Borondos hippieagtige maleri af mennesker i rundkreds i skrædderstilling med hinanden i hånden, malet i jordfarver, er for didaktisk i sin humanisme til min smag. De omgiver to træbåde med en person i hver og er måske, måske ikke en upræcis kommentar til bådflygtninge. Og Maya Hayuks maltraktering af en gavl i Saxogade er decideret mislykket. Hun arbejder altid med en meget stærk palet af skrigende farver. Nogle gange fungerer det, men det er, som om det kræver nogle særlige omgivelser at få den poppet-abstrakte æstetik til at spille, og her spiller det falsk. Maleriet består af en række simple krydser i forskellige farver, der råber mod hinanden og blandes. I centrum en gul og en lyserød farve af den valør, overstregningstuscher har. Det er grimt på en uinteressant måde.</p><p id="p16">torben.sangild@pol.dk </p><p id="p17">Vingerne drysser, og hele fuglen, en dyster rovfugl, ser ud, som er den lavet af sammen-flettede snore eller siv.</p><p id="p1">Områdefornyelsen af Vesterbro, Højbro og Broen i Nykøbing skal til dels betales med godt 2,6 millioner kroner fra staten.</p><p id="p2">Derfor har politikerne i udvalget for teknik og miljø sagt ja til at ansøge By-, Bolig-og Landdistriktsministeriet om beløbet -en beslutning, der siden hen skal konfirmeres af kommunalbestyrelsen.</p><p id="p3">Derudover er det planen, at der over fem år afsættes godt 5,3 millioner kroner fra det kommunale budget -et beløb, hvor de 95 procent kan lånefi-nansieres.</p><p id="p4">-Skal vi løfte projektet, er det afgørende, at vi kan får tilskuddet fra ministeriet, siger Viggo Vangsgaard ( S), formand for udvalget for teknik og miljø.</p><p id="p5">Planen for området er overordnet, at den nederste del af Vesterbro -ned til rundkørslen -skal sløjfes.</p><p id="p6">Herefter skal området kunne udvikles til et centerområde som hænger sammen med den øvrige del af Nykøbings handelsliv.</p><p id="p1">MUSIK: Vi er lige gået fra elefanterne på Carlsberg og er nået til Vesterbro Ny Skole, da Cas-par Wildner bliver hjerteligt hilst på af en mørkhåret smuk pige. Efter et par ' hva så der' og ' ikke så meget, stille og roligt' og ' vi ses, ja, vi ses', går pigen videre med sin veninde, og Cas -Caspar Wildner -og Vesterbro Bladets journalist går videre ind i Enghave Parken. Vi er gået ' fra toppen af Vesterbro og ned mod Enghave Plads, hvor jeg har gået med min mor, hendes veninde og hendes søn, som var min bedste ven i barndommen, og hver gang bliver jeg lige nostalgisk'. I parken er det ikke meget bedre. Fotografen beder Cas om at posere -det gør han gerne. Mens han bliver fotograferet, bliver han konstant afbrudt -' hey, cas, hvad så der' og videre ' hej, Cas -længe siden, mand'.</p><p id="p2">Tydeligt han er populær og kendt på Vesterbro -han ved det godt, men det er ikke steget ham til hovedet, nyder blot at hilse på de mange homies.</p><p id="p3">Turen i Enghaveparken er en tur ned ad memory lane, hvor han spillede basketball med drengene og ' hang ud og sad på bænkene og snakkede'.</p><p id="p4">I dag er Caspar Wildner en moden mand på 30 år, der for halvandet år siden blev far til en pige, og som har fuld fart på karrieren og har knoklet som en Carlsberg-bryggerhest med det seneste album, Ud af intet, som netop er kommet på gaden og hvor blandt andre Szhirley og Jokeren synger med.</p><p id="p5">Så meget fart på, at han -uden at sige det direkte -nyder for en stund at sænke farten og slentre rundt i de kridhvide sneakers ( hvorfor er det kun rappere, der kan holde deres sko skinnende rene og hvide som sne?). Han mindes dengang han og hans bedste ven løb over i parken tidlige morgener og drak dug af bladene, og genopdager livet i Enghaveparken, hvor nogen bare sidder og andre løber rundt enten alene eller i flok. Han er selv et flokdyr og trives godt med andre mennesker. Og selvom Vesterbro er hjertet i hans liv, og ' det lyder lidt arrogant, men det er hjertet af Danmark', så har han venner over hele København.</p><p id="p6"><br /><em style="bold">En mega rod</em></p><p id="p7">Han er født og opvokset i Istedgade på 1. sal i en opgang, hvor han i dag bor på 3. sal -og meget har forandret sig siden han som 14-årig så hash-og narkohandlere lige ud foran vinduet og metadonkøen til apoteket, hvor Bang og Jensen ligger i dag.</p><p id="p8">»Det var et helt andet kvarter, og selvom meget er bedre -det var hårdt dengang man vadede rundt i kanyler -savner jeg nu noget af folkesjælen her -den er lidt væk, synes jeg,« siger Caspar Wildner, der gik i skole på Østerbro.</p><p id="p9">»Mine forældre ville have jeg skulle gå i skole der, og skolen kan nok stadig huske mig -jeg var den mest sindsyge ballademager, jeg var en mega rod, og de havde aldrig oplevet noget lignende,« siger Caspar.</p><p id="p10">Titlen på albummet, Ud af intet, kunne meget vel referere til hans eget liv? »Jeg har haft en ret turbulent barndom og familieliv, og vi har også boet noget tid på Lolland hos mine bedsteforældre, men jeg er kommet gennem det hele på en god måde, synes jeg selv, men hvis ikke jeg havde haft musikken, ved jeg ikke, hvad der var sket.« Arbejdet med musikken optager 35-40 timer om ugen -en rimelig arbejdsuge, hvis det da ikke lige var fordi, Caspar Wildner arbejder 30 timer i en privat institution i Folehaven, hvor han lærer unge rødder at lave musik.</p><p id="p11">Han har også arbejdet i Fisken i Dybbølsgade ( værested for unge under 18 år) og var med til at starte Fisken 2 for unge over 18 år.</p><p id="p12">Lige nu går han og drømmer om at bo i udlandet, for ' der er så meget af verden, jeg gerne vil se', men hjertet vil altid blive på Vesterbro: »Man kan tage mig ud af Vesterbro, men man kan aldrig tage Vesterbro ud af mig.«.</p><p id="p13"><br /><em style="bold">Fakta</em></p><p id="p14"><br /><em style="bold">CAS</em></p><p id="p15">Fulde navn: Caspar Wildner, født i 1980, opvokset i Istedgade, hvor han stadig bor</p><p id="p16">Debuterede i 2001 med albummet ' Reflexion'</p><p id="p17">Aktuel med albummet ' Ud af intet', der udkom 2. maj i butikkerne og på iTunes Arbejder i institution for unge i Folehaven Far til en datter Køber tøj i Katapult på Enghave Plads og i skaterbutikken i Istedgade Spiser i Mood food og Bagelman Nyder at komme på Darlings, Bang og Jensen, Zakabone, men også på steder som Blomsten og Café Sommersted og daværende Cafe Stop på Vesterfælledvej som var stamsted i en periode www.casflow.dk</p><p id="p1">HAD: Egentligt behøvede Özlem Cekic ikke at gå med tørklæde, men da hun var 14 år og gik på Ny Carlsbergvejens Skole (nu Vesterbro Ny Skole) var det hendes ungdomsoprør, og hun gik med tørklæde hver dag. I skole, på gaden og hos venner.</p><p id="p2">Læreren prøvede at overbevise hende om, at her i Danmark skulle ingen tvinges til at gå med tørklæde, og faren blev rasende over, at hun fortalte på skolen, at det var ham, der forlangte at tørklædet skulle på.</p><p id="p3"><br /><em style="bold">Skrevet om hadet</em></p><p id="p4">Familien boede i Sigerstedsagde.</p><p id="p5">Den unge Özlem var vred og havde det ikke godt - hun følte sig udenfor og var indebrændt.</p><p id="p6">En dag blev hadet for alvor tændt i hende, da hun gik over Enghavevej og mærkede en mand hive i tørklædet.</p><p id="p7">»Jeg blev vildt forskrækket og måtte sådan hive mig selv forover for ikke at falde og slå hovedet. Fra det øjeblik hadede jeg alle danskere. Jeg syntes, at danskerne var racister og dumme alle sammen,« fortæller Özlem Cekic.</p><p id="p8">Vi møder hende til en snak om had på barndommens gade, Sigerstedsgade.</p><p id="p9">For nylig skrev hun bogen ' Hvorfor hader han dig mor', der handler om det had, hun selv har været udsat for i form af chikane på mails, i telefonen og på Facebook. Hadefulde henvendelser fra folk, hun aldrig havde mødt, men som hun inviterede på en kop kaffe. Den berømte dialogkaffe.</p><p id="p10">»Samtalen er det eneste middel til at vaccinere mod fordomme og hadet -kun gennem samtalen skaber vi forståelse, og derfor opsøger jeg selv dem, der skriver racistiske og hadefuld mails til mig,« siger hun.</p><p id="p11">Hun dømmer dem ikke - dem, der hader hende. For hun selv været der.</p><p id="p12">»Da jeg kom til Danmark på Vesterbro, kendte jeg ingen -jeg havde svært ved sproget og svært i skolen. Jeg hadede alle, og da manden hev i mit tørklæde hadede jeg alle danskere,« fortæller Özlem Cekic.</p><p id="p13">Men manden med tørklædet var blot første brik. En dag på Falkoner Allé spyttede en mand på hende, formentlig fordi, hun bar tørklæde.</p><p id="p14">Det var nok.</p><p id="p15"><br /><em style="bold">På vej i hellig krig</em></p><p id="p16">En dag gav en ung fyr hende en bog foran moskeen på Vesterbro.</p><p id="p17">Bogen handlede om Vestens kamp mod muslimer.</p><p id="p18">Det fik hende til at overveje at tage ned til Afghanistan i hellig krig.</p><p id="p19">»Jeg følte at jeg var nødt til at kæmpe den kamp - jeg kunne ikke se nuancerne, fordi jeg var så fuld af had, men heldigvis fik imamen mig til at indse, at Vesten ikke var i krig mod muslimerne,« siger hun.</p><p id="p20">I dag er hun forskrækket over sin egen holdning, men ved også, at had kan vendes.</p><p id="p21">I stedet for at tage i hellig krig, tog hun et praktikophold i Føtex på Vesterbrogade.</p><p id="p22"><br /><em style="bold">Hadede færre danskere</em></p><p id="p23">»Her mødte jeg Anne, der var min chef, og hun snakkede med mig om alle mulige ting - så hadede jeg en dansker mindre.</p><p id="p24">Og en dag begyndte jeg at kysse med flaskedrengen, og så hadede jeg endnu en mindre.</p><p id="p25">Pludselig stille og roligt var der flere og flere danskere jeg kunne lide og som ikke var racister,« fortæller Özlem Cekic.</p><p id="p26">Efter opholdet i Føtex, uddannede hun sig til sygeplejerske og kom senere ind i politik.</p><p id="p27">I 2005 kom hun i Folketinget for SF, hvor hun sad indtil seneste valg i 2015.</p><p id="p28">Nu hadede hun ikke jøder og danskere, men alle rascisterne.</p><p id="p29">I Folketinget gav hun ikke hånd til nogen fra Dansk Folkeparti.</p><p id="p30">De er jo en del af et demokratisk parlament -giver du stadig ikke hånd til dem? »Da jeg stoppede på Christiansborg var min bedste samarbejdspartner på psykiatriområdet Liselott Blixt fra DF,« griner hun.</p><p id="p31">»Jeg vil gerne med min egen historie fortælle, hvorfor dialog er vigtig, og hvorfor jeg forstår de unge, der bliver presset ud over kanten - for det bygger på had -Men hvis jeg kan vendes, er der håb for alle.«.</p><p id="p32">USamtalen er det eneste middel til at vaccinere mod hadet. Kun gennem samtalen skaber vi forståelse.</p><p id="p33">ÖZLEM CEKIC, foredragsholder, forfatter, tidligere folketingsmedlem for SF.</p><p id="p34"><br /><em style="bold">Fakta</em></p><p id="p35"><br /><em style="bold">ÖZLEM CEKIC</em></p><p id="p36">Født i Ankara i 1976</p><p id="p37">Familien flyttede lidt rundt blandt andet til Finland og som 10 -årig kom de til Danmark.</p><p id="p38">De boede på Vesterbro i blandt andet Sigerstedsgade og Özlem gik i skole på Ny Carlsbergvejens Skole.</p><p id="p39">Er uddannet sygeplejerske og har blandt andet arbejdet i psykiatrien.</p><p id="p40">Hun kom i Folketinget i 2005 for SF og sad der til.</p><p id="p41">Har skrevet bøgerne ' Fra Føtex til Folketinget' og ' Hvorfor hader han dig mor samt børnebøger'.</p><p id="p1">Fronterne har længe været trukket hårdt op på Vesterbro, hvor hipstere, socialt udsatte og børnefamilier kæmper om pladsen. Nu mødes de i en fiktiv retssag under overskriften ' Fri proces' for at finde ud af, hvordan de alle kan leve side om side.</p><p id="p2">Den alternative høring er inspireret af et 10 år gammelt koncept, som blev brugt under normaliseringsprocessen på Christiania, hvor urobetjentene og pushere til sidst sad sammen til bords i dialog, forklarer Jan Lilliendahl Larsen fra netværket Supertanker, som er med til at arrangere høringen.</p><p id="p3"><br /><em style="bold">Den falske retssag</em></p><p id="p4">Publikum agerer jury i 'retssagen', og både høringen og det efterfølgende idéværksted er gratis og foregår i Gethsemane, Dannebrogsgade 53, lørdag klokken 12-17.</p><p id="p5">'Deadline'-værterne Martin Breaum og Anja Bo styrer slagets gang som 'advokater' i retssagen.</p><p id="p1">Settlementet på Vesterbro lever stærkt og har aldrig haft i sinde at dø ung. Over 500 københavnere bruger stedet, der blev indviet for over 90 år siden og som siden da har været drevet af frivillige med lyst og overskud til socialt arbejde. »Vi har noget nær Danmarksrekord i frivilligt arbejde. Ikke mange kan holde det ud i 90 år,« siger Erling Petersen, skolelærer på Nørrebro og frivillig i Settlementet gennem de sidste fem år. De 50 frivillige, der står for Settlementets mange aktiviteter, har ikke meget til fælles med tidligere tiders frivillige. Dengang var det unge, teologistuderende fra landet, der ikke havde set skyggen af en skæv eksistens før de mødte Vesterbros børster.</p><p id="p2">»I dag er kløften væk og de frivillige kommer med vidt forskellig baggrund og erfaringer. Nogle har aldrig haft sociale problemer, andre har lige som mig nærmest levet et liv som sumper,« siger Erling Petersen. Før han blev lærer, var han på kant med loven, drak for mange øl og droppede ud af lærepladser på stribe. »Det har vist sig at være en nyttig baggrund. For eksempel er det ikke svært for mig at forstå, når unge kommer ind i kriminalitet,« siger han. De fleste af Settlementets frivillige arbejder i en af stedets klubber i Dybbølsgade. Der er Pip Pops Musikklub for 9-12 årige synthesizer-freaks, der er dramatøser og englebørn på rulleskøjter, der er tusserne, der tager på udflugt i deres egen bus, der er klubber for nørdere, bøller, radiser, for piger i 20'erne og for de frie fugle, der gør Københavns museer usikre. Erling Petersen er ikke med i klubarbejdet, men står for den årlige Fantasi Festival. Den blev holdt første gang i 1990, men over 150 børn og unge plus en del forældre og bedsteforældre glæder sig til denne sommers festival på Settlementets feriekoloni, Lyngborgen, på Sjællands Odde. »Jeg er frivillig, fordi jeg ganske enkelt godt kan lide at være med til at skabe noget positivt og sætte aktiviteter i gang,« siger Erling Petersen. De unge bruger en mængde energi og engagement, hvor de sandsynligvis ellers ville have hængt på et gadehjørne eller ligget foran videoen,« siger Erling Petersen. For ham er frivilligt arbejde blevet en vigtig del af hans liv og det smitter også af på jobbet som lærer. »I nogle tilfælde kan jeg bedre hjælpe unge her end i skolen og jeg kan bruge flere sider af mig selv her end som lærer,« siger han. Erling Petersen bruger 12-14 timer om ugen plus en del weekends i sommerhalvåret på Fantasi Festivalen. Om vinteren bruger han tre-fire timer om ugen i Settlementet. Han er gift, har en lille datter på fire år og to voksne døtre fra et tidligere forhold. »Der skal være enighed om arbejdsindsatsen derhjemme ellers kan man ikke lægge en masse energi i frivilligt arbejde,« siger han. »I mit første ægteskab syntes jeg nok dybest set, at når jeg havde så travlt og gjorde så meget, så behøvede jeg ikke tage mig af noget derhjemme. Det gik ikke. I dag lever jeg et familieliv, hvor vi begge tager os af vores lille datter og det praktiske. Min kone arbejder på et forskningsprojekt som kandidatstipendiat, så hun har også nok at se til.« Erling Petersen ser alt frivilligt arbejde som politisk arbejde, men finder det vidt forskelligt fra traditionelt partipolitik. »Som frivillig skal man være fleksibel, hele tiden udnytte ressourcerne bedst muligt og tænke utraditionelt. Det kan jeg godt lide. I partierne stivner det hele for let i teoretiske diskussioner langt fra almindelige menneskers virkelighed. Hvis jeg skal tro på fremtiden, på at verden skal være bedre, så skal vi selv gøre en indsats.« Knopskydning: Settlementet er stamfar til flere andre projekter. Blandt andet til hele Sidegadeprojektet, der siden 1986 har arbejdet med socialt forebyggende arbejde på Vesterbro. Projektet har overtaget ti tomme butikker i Saxogade, hvor der er blevet indrettet værksteder og væresteder. Det består blandt andet af Café Sonja, Saxobadet, Cykelværkstedet, Kondicentret, Mor- barn-butikken »Hva' Så« samt Genbrugs-compagniet.</p><p id="p1">DAGLIGVARER: En varm fugtighed har lagt sig som en tung dyne over byen, men indenfor i Kiwi på Vesterbro Torv køler man ned til normaltemperatur.</p><p id="p2">Kiwi åbnede i marts, og det er med den som med alle andre Kiwi'er: Kodeordene er ens. Her er 3000 varenumre, der dækker over alt fra det allerbilligste til mærkevaren.</p><p id="p3">Her er brede gange med plads til barnevogne, kørestole og indkøbsvogne. Her er grøntsager på køl, så man kan leve op til kravet om friskhed. Og her er en såkaldt conveniencekøledisk, hvor man kan gribe sig en pastasalat, en kølig Asti eller en oliventapenade til en hurtig aftensmad.</p><p id="p4">Mark Andersen er butikschef i Kiwi på Vesterbro Torv, og efter tre år i Kiwi på Kridthøj var det forskellen på kunderne i Højbjerg og 8000 C, der som det første slog ham: » Her i midtbyen har vi mange flere unge kunder. Der er mere gang i den, og de er lidt mere flippede end dem, jeg har været vant til, « griner han.</p><p id="p5">Han kan godt mærke, at forretningen ligger tæt på såvel universitetet som Mølleparken, for der sælges en del hurtigvarer som kølige øl og fingernemme retter, som kan bringes med til åen eller parken.</p><p id="p6"><br /><em style="bold">Økologi og frisk brød</em></p><p id="p7">Økologi er en stor ting på Vesterbro Torv, og det tæller med, at kunder, der har Kiwis særlige kundekort, LÅRkort, scorer ti procents rabat på økologiske varer. At de så samtidig indgår i den månedlige lodtrækning, hvor man får refunderet hele sin seneste måneds indkøb, hvis man vinder, gør ikke tiltrækningen ringere. I modsætning til de fleste andre Kiwi'er har Vesterbro Torv en bake offafdeling, hvor man flere gange dagligt kan hente nybagt brød. » Vi tænder ovnene, så snart vi møder om morgenen, og vi fylder op flere gange i løbet af dagen, « fortæller Mark Andersen, der også glæder sig over, at Kiwi nu indretter vinreolen efter, hvilken vin der passer til hvilken type mad.</p><p id="p8">» På den måde kan kunden se, at hvis han vil have pizza i aften, passer lige præcis den der vin godt til retten. Det gør det nemmere for kunden at sammensætte sine indkøb bedst, « mener Mark Andersen, der også fremhæver de mange app-muligheder, forretningen tilbyder.</p><p id="p9"><br /><em style="bold">Danmarks bedste trimmer</em></p><p id="p10">» Vi har for eksempel en app til vores Himmerlands-kød. Det betyder, at kunderne kan stå i forretningen, scanne varen med deres smartphone og derved se, hvilken vej kødet har taget fra producenten til os, « siger han.</p><p id="p11">Blandt Kiwis ansatte finder man indimellem udviklingshæmmede; også på Vesterbro Torv, hvor man har en mand med en autisme-diagnose ansat.</p><p id="p12">» Han er Danmarks bedste trimmer, « fortæller Mark Andersen stolt om medarbejderen, der kan få enhver varehylde til at præsentere sig bedst muligt. Her er altid fyldt op, og varerne står ganske lige på række.</p><p id="p13">» Det er jo en del af Kiwis politik, at vi gerne vil udvise social ansvarlighed. Vi mener, at vi også har pligt til at hjælpe dem, der er udfordret, og derfor har vi et godt samarbejde med kommunen om at tage praktikanter ind, « forklarer distriktschef Thomas Uth.</p><p id="p14">» Og det er ikke sådan, at de bliver smidt ud, når deres praktiktid er overstået. Hvis de har udviklet sig og vist, at de egner sig til jobbet, tager vi dem så vidt muligt ind i faste job enten her i butikken eller i en anden Kiwi, « supplerer Mark Andersen, der kun ganske sjældent har mødt kunder, som undrer sig over det handicappede personale.</p><p id="p15">» Men de, der har beklaget sig, har jeg mødt med ordene: Du ville også ønske, at der var en plads til dig, hvis du var handicappet. Det kan de fleste sagtens forstå. « Længe åbent -hver dag Ud fra samme grundtanke er forretningen indrettet, så enhver kan komme rundt i den.</p><p id="p16">Også selvom man er bundet til en elscooter.</p><p id="p17">» Vi havde holdt lukket i tre måneder, fra Superbest stoppede, og indtil vi var færdige med at indrette butikken. Og det var det første, kunderne bemærkede, da de dukkede op -at her var blevet meget mere lys og plads. Vi får det stadig at vide stort set dagligt, « siger Mark Andersen.</p><p id="p18">Forretningen holder åbent kl. 7-23 mandag-fredag og kl.</p><p id="p19">8-22 lørdag-søndag. Uanset helligdage. Falder en helligdag på en hverdag, har forretningen alligevel åbent kl. 7-23.</p><p id="p20">» Og der kommer faktisk rigtig mange ved lukketid. Det er folk, der lige har opdaget, at de mangler noget til morgenmaden, eller som har fået uventede gæster. Men der er også mange, der står udenfor forretningen, når vi åbner om morgenen. Det er som regel de samme mennesker -pensionister og studerende fra kvarteret, som kan lide at købe ind tidligt, « forklarer Mark Andersen.</p><p id="p21">Den behagelige kølighed indenfor i Kiwi er slående. Man mærker det straks, når man atter træder udenfor i lummerheden.</p><p id="p22">Den nyåbnede Kiwi på Vesterbro Torv er Ugens Butik og Mark Andersen er butikschef.</p><p id="p23"><br /><em style="bold">Fakta Kiwi</em></p><p id="p24">Vesterbro Torv 10-12 8000 Århus C.</p><p id="p25">Tlf. 8620 9890 www.kiwiminipris.dk</p><p id="p26">Åbningstider: Hverdage: Kl. 7-23 Weekend: Kl. 8-22 .</p><p id="p1">Det er godt og vel tre år siden, Gitte, Claus og Lukas flyttede ind i den toetagers lejlighed i hjertet af Vesterbro i København.</p><p id="p2">De faldt pladask for den newyorker-agtige stemning, der var i lejligheden med rå vægge i sten. Og så synes de, det var et kæmpe plus, at der ikke var gjort noget ved lejligheden i flere år. Det gav dem nemlig mulighed for at sætte den i stand i lige præcis den stil, de bedst kan lide. Det var et større arbejde, der blandt andet betød nyt køkken og toilet i underetagen Så inden familien flyttede ind, gik Gitte og Claus i gang med at sætte lejligheden i stand, der var nemlig hverken køkken eller toilet nedenunder. Alle lejlighedsprojekter er endnu ikke udført, men familien har gjort så meget, at hverdagen og ikke mindst julen nu kan nydes. Lejligheden bliver pyntet op første søndag i advent - sådan er det hvert år. Sønnen Lukas er med så meget, man nu gider i den alder.</p><p id="p3">- Han vil godt være lidt med, men han vil allerhelst bare have kalendergaver, fortæller Gitte, som primært køber sit julepynt hos Søstrene Grene, CasaShop, Illums Bolighus og på nettet. Gitte kan godt lide et træ med meget pynt, så hun holder sig ikke tilbage, hverken når det gælder pynt på træet eller pynt rundtomkring i lejligheden.</p><p id="p4">Også i Gittes butik, der ligger på Istedgade, kun fem minutter fra familiens hjem, pyntes der til jul. Hun står selv for pynt indenfor i butikken, mens hun hvert år får Bering til at lave et flot træ, der står uden for butikken.</p><p id="p5">Sidste år var første gang, familien holdt jul hjemme. Det var en succes med julemiddag a la Gordon Ramsay og hjemmet fuldt af gæster og råhygge.</p><p id="p6">Gitte kan godt lide 70' er-møbler, og hun går meget op i, at lejligheden skal have et personligt udtryk. Familiens hjem er derfor indrettet med arvestykker og genbrug tilsat lidt nyt design. Gitte elsker især sine lamper og porcelæn, som hun har samlet på i flere år, og kan godt lide at mikse forskellige slags. Især er hun glad for det porcelæn, hun har arvet fra sin farmor.</p><p id="p7"><br /><em style="bold">TIP:</em></p><p id="p8">Lav en alternativ adventskrans af store vaser med bloklys, pynt, blomster og bånd.</p><p id="p9"><br /><em style="bold">Hvem, hvad, hvor</em></p><p id="p10">HVEM? Gitte Kristensen, butiksindehaver af Emma Lu på Istedgade, Claus Thomasen, direktør i Divisionsforeningen, sønnen Lukas på 18 år og hunden Ollie.</p><p id="p11">HVAD? Toetagers lejlighed på 138 m ². HVOR? Vesterbro i København.</p><p id="p12"><br /><em style="bold">Gitte om julen</em></p><p id="p13">JULEN STARTER... den første søndag i advent, hvor vi pynter op, og dér kommer juletræet også op.</p><p id="p14">DET ER EN FAST JULETRADITION... at vi laver julemad efter Gordan Ramsays julebog, " Christmas with Gordon". Julemorgen er der en lækker julebrunch.</p><p id="p15">VI HOLDER JUL... sammen med familien på skift de forskellige steder.</p><p id="p16">INGEN JUL UDEN... familien og gløgg.</p><p id="p17">MIT SENESTE JULEKØB... er glascylindere, da jeg godt kan lide det lette til pynten. De er købt hos en blomsterhandler.</p><p id="p18">MIN JULESTIL... er feminin og fyldt med sløjfer, der går igen alle steder.</p><p id="p19">DER KOMMER ALDRIG... danske flag på snor i min jul, fordi jeg slet ikke forstår det - for mig minder det mere om en fodboldkamp end om julen.</p><p id="p20">TIP: Før fliserne helt til loftet, og du får en cool og gennemført industriel stil.</p><p id="p1">MOTIONSLØB: Enhver by eller bydel med respekt for sig selv har efterhånden sit eget motionsløb.</p><p id="p2">Nu er ( løbe) turen også kommet til Vesterbro.</p><p id="p3">Søndag den 23. september kl. 10.00 skyder, Pia Allerslev ( V), SenSommerBroløbet 2012 i gang. Kultur-og fritidsborgmesteren vil også selv være blandt deltagerne.</p><p id="p4">Om Allerslev løber 5 eller 10 kilometer, ligger dog endnu ikke fast.</p><p id="p5">Det er SSB ( StudenterSettlementets Boldklub), der står bag nyskabelsen. At den vidtfavnende Vesterbro-idrætsforening har valgt at kaste sig over afviklingen af et motionsløb, forklarer foreningsmedarbejder, Morten Rosenvold Villadsen, således: »SenSommerBroløbet skal fremme det frivillige foreningsarbejde på Vesterbro.</p><p id="p6">Tanken er at synliggøre SSB i lokalområdet og mobilisere den efterhånden store gruppe af ressourcestærke beboere på Vesterbro til at tage et lokalt ansvar og støtte op om det frivillige foreningsarbejde.« Morten Rosenvold Villadsen afslører samtidig, at årets løb bestemt ikke er tænkt som en engangsforeteelse: »Det er planlagt, at løbet fortsætter fremover og bliver en tilbagevendende tradition.«.</p><p id="p7"><br /><em style="bold">Børne-/ bedste-runde</em></p><p id="p8">SenSommerBroløbet er for alle.</p><p id="p9">Foruden 5 og 10 kilometerruterne vil der være en mindre -afspærret -børne-/ bedsterunde på 1,4 kilometer, som er tiltænkt bydelens børn -eventuelt i selskab med forældre -samt seniorer.</p><p id="p10">Tilmelding til og yderligere information om SenSommer-Broløbet foregår på www.ssbsport.</p><p id="p11">dk/ ssb-løbet.</p><p id="p12">Det er gratis for børn mellem 0-14 år at deltage, mens voksne skal slippe 100 kroner.</p><p id="p13">Børn under 15 år, som ønsker at løbe 5 eller 10 kilometer, skal være i følge med en voksen.</p><p id="p14">Der er en langærmet løbetrøje til de første 100 tilmeldte.</p><p id="p15">Den nøjagtig opmålte 5 og 10 kilometer-rute går ad Sønder Boulevard, gennem Kødbyen, langs Ingerslevsgade, forbi DGI-byen og tilbage via Halmtorvet og Sønder Boulevard.</p><p id="p16">Mål-og startområde er på hjørnet af Sønder Boulevard og Dybbølsgade ved Settlementet.</p><p id="p1">-Der er to pointer i at lave en lokal klimaplan. Dels at skabe en lokal debat, der gør opmærksom på, at vi har klimaproblemer. Dels at give et med-og modspil til Københavns Klimaplan, der er Københavns Kommunes overordnede plan. Københavns Klimaplan er ikke ambitiøs nok, for den er ikke økologisk, siger Niels Birk, daglig leder af Miljøpunkt Vesterbro/ Sydhavn, der står bag rapporten.</p><p id="p2">Københavns Klimaplan beregner, hvordan vi kan reducere CO2-udledningen med 20 % frem til 2015, og hvordan København kan blive CO2-neutral i 2025. Men Vesterbro Klimaplan skyder en hvid pind efter den fine ambition om, at København skal være CO2-neautral i 2025.</p><p id="p3">Der er nemlig ikke reelt tale om et København, der ikke udleder CO2. Målet er ganske vist en markant reduktion af udslippet, men resten skal der kompenseres for gennem salg af vindmølleenergi, beplantning af skov og andre tiltag uden for København.</p><p id="p4">Vesterbro Klimaplan viser forskellige veje til, hvordan Vesterbro kan opnå en CO2-reduktion på 20 % i år 2015 og 90 % i år 2025, der så til gengæld er en ren reduktion, der ikke tager kompensationsmid-ler i brug. For målet skal på sigt være et fossilfrit København og et København, der tager ansvar for den CO2-udledning, vi er med til at skabe uden for byen, mener Niels Birk.</p><p id="p5">-Vesterbro Klimaplan er en klima-byfornyelsesplan. Vesterbro har gennemgået en omfattende byfornyelse gennem 80erne og 90erne, men dengang tog man ikke højde for CO2-problemet. Man kan komme rigtig langt ved at efterisolere bygninger og omlægge varmeforsyningen, som vi lige nu får fra store centrale værker. Trafikken er ikke så stor en synder, som vi havde regnet med -den står for 16 % af Vesterbros CO2-udslip. Men man skal ikke glemme, at der er mange miljømæssige grunde til at nedbringe trafikken som mindskning af støj og trængsel og mere sikkerhed for dem, der færdes i bydelen.</p><p id="p1">Kom og syng med, når Rytmisk Center på Vesterbro markerer Sangens År ved at invitere alle sangglade københavnere til arrangementet Vesterbro synger.</p><p id="p2">Det sker lørdag den 23. august kl. 12 på Vesterbro Torv. </p><p id="p3">2008 er udråbt til Sangens År. Formålet er at få danskerne til at synge mere i 2008 og opleve glæden ved fællessang. Derfor har Rytmisk Center taget initiativ til arrangementet Vesterbro synger, som er en kombination af koncert og fællessang med Rytmisk Centers Sommerkor og solisten Allan Mortensen.</p><p id="p4">I 1972 fik Allan Mortensen sit store folkelige gennembrud som Judas i Andrew Lloyd Webber &amp; Tim Rices rockopera "Jesus Christ Superstar". Det førte til en masse hovedroller i musicals , soloplader , shows , TV og radio . Han fik også kontrakt med et tysk grammofonselskab, men efter at have indspillet en enkelt plade sagde han pænt nej-tak til en karriere som tysk Discostjerne. </p><p id="p5">Indenfor de sidste par år har man bl.a. kunnet høre ham med Ib Glindemanns Big Band, Peter Brems Big Band, Blues Brothers Souvenir-show, Ray Charles mindekoncert, Kresten Osgood, A.M. One-man-show, Lindenborg kro-show, på Ellens Cabaret og Klub Klondyke - og på TV som gæstesolist i Melodi grand prix, Hit med sangen, Rundt om klaveret, Twist and Shout o.s.v.</p><p id="p6">På Rytmisk Center er der kor for alle sangglade mennesker - på alle niveauer fra "Tumpekor" til kor for meget øvede. I alt 22 kor. Med Rytmisk Centers solide kor-tradition var det derfor oplagt at lave et specielt Sommerkor, der kunne underholde og fejre sangen i forbindelse med Sangens År. </p><p id="p7">Da Rytmisk Center lancerede Sommerkoret, var der utrolig stor interesse. Det 55 mands store kor, blev derfor booket på få dage. </p><p id="p8">Sommerkoret har mødtes, en dag om ugen gennem hele sommeren, hvor de har sunget danske som engelske sange inden for genrerne pop, jazz, musical og soul i to-tre stemmige arrangementer. Koret har også arbejde med udtryk og feeling, men først og fremmest nydt at synge i samlet flok. Nu slutter Sommerkoret sit forløb med arrangementet Vesterbro synger. </p><p id="p9">I tilfælde af regn rykker arrangementet indendørs i Eliaskirken på Vesterbro Torv.</p><p id="p1">LITTERATURHISTORIE</p><p id="p2"> Tove Ditlevsen skrev om sin barndom i 
baggårdene på Vesterbro. Dan Turell travede Istedgade og omegn tynd, mens 
han i en uafbrydelig ordstrøm causerede over livet og originalerne på 
stenbroen. </p><p id="p3">
Nu skriver – og taler – seks unge forfattere et nyt stykke af Vesterbros 
litteraturhistorie, når det fra næste uge er muligt at tage på en helt ny 
form for guidetur. </p><p id="p4">
Konceptet kaldes ‘audiowalk’ og går i al sin enkelthed ud på, at man på 
Københavns Bymuseum låner en digital mp3-afspiller med et par høretelefoner. 
Herpå ligger seks byvandringer, som i praksis er seks meget forskellige 
historier, der sender publikum på vandring rundt på Vesterbros gader og 
stræder. </p><p id="p5">
»Ideen er at vende det litterære medie, så man kommer ud i de omgivelser, 
man normalt læser om. Det, du normalt får beskrevet, ser du pludselig med 
dine egne øjne. Samtidig er det en rundtur i en bydel, som har en særlig 
historie  
. Jeg ville gerne dokumentere den brydningsperiode, Vesterbro gennemgår 
i disse år, på en sjov og anderledes måde. Samtidig giver det her nye medie 
en anden oplevelse af, hvad litteratur kan,« siger Johanne Løgstrup, der fik 
ideen til ‘Audiowalks’ for mere end to år siden. </p><p id="p6">
De seks forfattere er alle i starten af trediverne og har skabt meget 
forskellige historier fra rablende lyrik til uhyggelige spøgelseshistorier. <br />
Selv har Johanne Løgstrup lavet en fortælling, hvor hun taler til sin 
oldemor, der for  100 år siden boede på Vesterbro og drev en 
frisørsalon.<br />
BERLINGSKE TIDENDE</p><p id="p7"><br /><a href="http://www.bymuseum.dk">www.bymuseum.dk</a> og</p><p id="p8"><a href="http://www.flamingoeffekten.dk">www.flamingoeffekten.dk</a></p><p id="p9">
Her kan du downloade de seks ‘Audiowalks’ fra 4. maj. Du kan også låne dem 
på Københavns Bymuseum.
</p><p id="p1">Vi ser dem og går rundt blandt dem hver eneste dag. Vore kirker.</p><p id="p2">Men kun de færreste kender deres historie.</p><p id="p3">Eliaskirken på Vesterbro Torv blev bygget i kølvandet på udbygningen af brokvartererne i København i sidste halvdel af 1800-tallet.</p><p id="p4">Indtil 1880 hørte Vesterbro til Frederiksberg Sogn.</p><p id="p5">I forbindelse med opførelsen af Sct. Matthæus Kirke i Valdemarsgade blev bydelen skilt ud som et selvstændigt sogn.</p><p id="p6">Ved indvielsen af kirken boede der ca. 25.000 mennesker i sognet.</p><p id="p7">I løbet af de næste 15-20 år blev indbyggertallet næsten tredoblet.</p><p id="p8">I slutningen af 1800-tallet boede der over 70.000 mennesker på Vesterbro.</p><p id="p9">Det gav travlhed i kirken.</p><p id="p10">En søndag midt i 1890' erne havde en af præsterne ved Sct.</p><p id="p11">Matthæus Kirke efter gudstjenesten om formiddagen 52 barnedåb, 33 vielser og nogle begravelser.</p><p id="p12">Dengang fik præster i byerne betaling for at udføre dåb, bryllup og begravelse.</p><p id="p13">Det førte til en tid med massedåb, bunkebryllupper og linjebegravelser.</p><p id="p14">For mens de velhavende kunne betale sig til et flot kirkebryllup, måtte mange fattige tage til takke med en fælles vielse sammen med andre brudepar. Der var normalt syv brudepar på et hold til et bunkebryllup, som foregik uden orgel og salmesang, og nogle gange havde præsten ikke talt med brudeparrene, før han stod over for dem i kirken.</p><p id="p15">Søndag efter søndag skulle døbes op til 50 børn -eller flere.</p><p id="p16">Det førte til en praksis med massedåb, hvor børnene blev døbt i hold med syv-ti børn ad gangen.</p><p id="p17">Det foregik i tidsrummet mellem højmessen om formiddagen og aftengudstjenesten.</p><p id="p18">For at spare tid blev ritualet skåret ned til det mindst mulige.</p><p id="p19">Når præsten var færdig med søndagens massedåb, var det ikke ualmindeligt, at han skulle skynde sig ud på kirkegården til en linjebegravelse.</p><p id="p20">I en fælles grav stod der måske fire-fem kister ved siden af hinanden.</p><p id="p21">Han holdt en fællestale til de fremmødte pårørende og foretog jordpåkastelsen -og så tilbage til kirken, for at nå et bunkebryllup før aftengudstjenesten.</p><p id="p22">Det var ikke rigtig nogen holdbar situation.</p><p id="p23">Nogle mennesker ville ikke komme i kirken, fordi de fandt, at kirken ikke tjente " småfolk", men blot pressede penge af folk " til et godt levebrød for præsterne".</p><p id="p24">I kirkelige kredse var der også utilfredshed med disse forhold, som mange fandt uværdige og skamfulde.</p><p id="p25">Det førte til en bevægelse, Københavns Kirkesag (nu Kirkefondet), der arbejdede for, at der blev bygget flere kirker, så de store sogne kunne splittes op i mindre sogne.</p><p id="p26">En kirke med to præster pr.</p><p id="p27">10.000 indbyggere var målet, og kirkemedlemmerne skulle ikke længere betale præsten for at udføre kirkelige handlinger.</p><p id="p28">Bevægelsen står bag mange af de kirker, der blev bygget i København omkring forrige århundredskifte, heriblandt Eliaskirken.</p><p id="p1">Da Lars Engels for syv-otte år siden satte sig for at beskrive Vesterbro i København, inden bydelen helt ændrer karakter, var det hans mål at lave en slags antropologisk beskrivelse af et af Københavns socialt og kriminelt mest belastede kvarterer, men også et kvarter, der har sin egen ånd og for nogle også rummer et skær af idyl og sammenhold. De fem dokumentarprogrammer, der indtil nu er kommet fra Lars Engels' hånd, bliver måske og måske ikke til flere. Lars Engels ser dem ikke mere blot som TV-antropologi. »Jeg spørger mig selv, om de ikke i virkeligheden er en slags Danmarksfilm.« Men det er Danmarksfilm uden vagtparaden, Tivoli og Den Lille Havfrue. Det er det Danmark, som vi ikke sælger til turisterne.</p><p id="p2">Tanken om at beskrive Vesterbro og nogle af den beboere går tilbage til midten af 1980'erne, da Lars Engels foreslog, at man lejede et nedlagt ismejeri på Vesterbro for i et år at lave TV-udsendelser med ismejeriet som udgangspunkt. Han ville være dér, hvore folk lever, bor og arbejder og blive en del af det daglige liv. Ikke mindst ville hans og TV-holdets uafbrudte tilstedeværelse kunne skabe den tillid, som kunne få ellers tilbageholdne mennesker til at åbne sig. Ideen med ismejeriet blev aldrig realiseret, men grundtanken om at arbejde længe og tæt sammen med de medvirkende blev fastholdt, og det slår igennem i alle fem programmer. Alle programmer har vakt stor opmærksomhed og endda fremkaldt vrede og forargelse, men uvedkommende er de aldrig blevet kaldt. De frem Lars Engels-programmer, der vises i løbet af juli og august, er: Mandag 5. juli: Orkanens øje om beboerne og livet i Mændenes Hjem på hjørnet af Istedgade og Lille Istedgade. Mandag 12. juli: Natlæger, som følger to natlæger på 22 patientbesøg på en seks timers vagt. Mandag 19. juli: I lejligheden ved siden af fortæller om realiteterne bag bestræbelserne på at lade mennesker med psykiske problemer bo i deres eget hjem. Mandag 26. juli: Pigerne på Halmtorvet beskriver livet blandt de ca. 250 gadeprostituerede, der lever på Halmtorvet, i Istedgade og de omliggende gader. Centrum i udsendelsen er det sociale værksted »Reden« på Halmtorvet, hvor pigerne har deres eneste fristed. Mandag 16. august: Alle disse dage om livet og beboerne på Rundskuedagens Plejehjem. De fire første programmer vises kl. 18.50, det femte kl. 21.10.</p><p id="p1">- Jamen, dengang var vejen vel også smallere.</p><p id="p2">- Nej, da, det kan du da se på bygningerne. De ligger som de altid har gjort.</p><p id="p3">Og altid er siden den nuværende Limfjordsbros indvielse i 1933 og Vesterbros gadegennembrud, som gav Aalborg landets længste strækning med funkisbygninger.</p><p id="p4">Vesterbro er 1,6 km lang og går helt ud til Kong Christian Allé.</p><p id="p5">Ordvekslingen finder sted, mens bestyrelsen for Vesterbro Gadeforening er på formiddagsvandring.</p><p id="p6">Snakken går på den kommende juleudsmykning.</p><p id="p7">Engang -viser gamle billeder -var der udsmykning tværs over gaden. Det må man ikke længere af hensyn til brandmyndighederne.</p><p id="p8">Hvis man da ellers havde råd.</p><p id="p9">Nu går snakken spot på de tre høje træer på det lille torv ved Gåsepigen og noget nede omkring Tyren.</p><p id="p10">Foreningens medlemmer må selv betale, og ikke alle har lyst.</p><p id="p11">Der kan ikke blive tale om at hænge lysnet over træerne.</p><p id="p12">Der er indhentet tilbud, og det vil blive omkring 100.000 kr. for en julesæson, el medregnet.</p><p id="p13">-Det er slidsomt at være frivillig og skulle rundt og samle penge, betror kassereren, revisor Evald Rask.</p><p id="p14">Det tager tid, og alle har nok at se til i løbet af en travl arbejdsdag.</p><p id="p15">Vesterbro er i stadig udvikling.</p><p id="p16">Gadeforeningen har eksisteret i 30 år og tæller 55-60 medlemmer. Det er fortrinsvis handlende, men også private.</p><p id="p17">-For man kan også bo på Vesterbro, siger Torben H.</p><p id="p18">Andersen.</p><p id="p19">Det gør han, og det er ham, der netop har udstyret gadeforeningen med en indbydende hjemmeside.</p><p id="p20">I øjeblikket er han i færd med at undersøge historien om skulpturen Den danske Kvindeskikkelse, som ses viden om øverst oppe på den høje søjle på hjørneejendommen ved Gåsepigen.</p><p id="p21">Ejerforeningen arbejder på at få genskabt belysning af skulpturen og har været i kontakt med ejendommens ejer, Ole Raaberg.</p><p id="p22">-Jeg kunne godt tænke mig at få et tæt på billede og har søgt på nettet uden at finde noget om historien bag, fortæller Torben H. Andersen.</p><p id="p23">Gadeforeningen repræsenterer også sidegaderne, skønt der ikke er så mange medlemmer derfra. Endnu.</p><p id="p24">Man vil gerne være flere.</p><p id="p25">Vesterbro er ikke bare en gade, man suser igennem.</p><p id="p26">Den er et strøg og det nærmeste, man kommer et internationalt tilsnit i Aalborg.</p><p id="p27">Den har charme og giver man sig tid, fornemmer man også atmosfæren. Navnlig i området omkring Tyren.</p><p id="p28">Det er strøget, der aldrig sover. Her er der liv i døgnets 24 timer, selv om danserestauranten Ambassadeur med Algier Bar i toppen for længst er lukket. Nu er der cafeer, take away barer og tilbud om både piercing og tatovering. Og ikke mindst busstoppesteder og taxaholdepladser. Det er knudepunktet, når unge skal i byen, eller måske navnlig hjem derfra ud på natten.</p><p id="p29">Vesterbro er også stedet med mange spændende specialbutikker.</p><p id="p30">Man har ikke de store kædebutikker, hvis man da lige ser bort fra fakta og Netto.</p><p id="p31">Der sker forandringer hele tiden. Eksisterende butikker lukker. Nye kommer til.</p><p id="p32">Trip Trap har åbnet ny flot butik ved Gåsepigen.</p><p id="p33">I den tidligere Stofa butik ved Tyren er Friluftsland rykket ind.</p><p id="p34">Bestyrelsesmedlem Jette Machholm, der er født på Vesterbro, husker, hvordan der engang var fem købmandsforretninger og tre bagere. Der var Konditori Kristine, hvor der blev holdt både bryllupper og konfirmationer.</p><p id="p35">Engang var der Borgporten, byens vel første stormagasin, hvor man kunne købe alt fra stoppegarn til mindre isenkram.</p><p id="p36">Men Budolfi Apotek og Hotel Phønix består. Balletdanseren Ulla Poulsen Schou bevarede sin private lejlighed på hotellet til sin død i 2001. I en årrække drev hun hotel Phønix sammen med ægtemanden Helge Schou.</p><p id="p37">Foreningen håber nu, at der kommer skred i planerne om at bygge et nedgravet p-hus på arealet ved den gamle rutebilstation. Det lovede teknisk rådmand Mariann Nørgaard for to år siden.</p><p id="p38">Siden har de ikke rigtigt hørt noget.</p><p id="p39">Men en toiletbygning på parkeringsarealet er det dog lykkedes at få, selv om det holdt hårdt.</p><p id="p40">-Kommunens folk mente, at trængende kunne gå ned i Salling eller over på Sygehus Nord, fortæller bestyrelsen.</p><p id="p41">-Uden tilstrækkelige parkeringsfaciliteter, ingen kunder.</p><p id="p42">-Vi skal jo ikke sende dem ud til City Syd alle sammen, siger Evald Rask.</p><p id="p1">VIBORG: I flere år har der ligget en plan klar for Vesterbro Torv, som i dag fremstår som en hullet parkeringsplads omkranset af rømmede butikker.</p><p id="p2">I skyggen af finanskrisen tegnede man hos Bach Gruppen nogle streger for fremtidens torv, for noget skulle der ske.</p><p id="p3">Man fik også lavet en lokalplan, så man kunne bygge, men virkeligheden forandrede sig. Konjunkturerne gik ned og op og ned og op, og nu står man så igen og skal have lavet en ny lokalplan -men denne gang bør det blot være en mindre formalitet, lyder det, før et byggeri langt om længe kan begynde.</p><p id="p4"><br /><em style="bold">Lokalplan ændres</em></p><p id="p5">De konkrete planer og tegninger er klar, fortæller Benjamin Galacho, underdirektør i Bach Gruppen.</p><p id="p6">-I 2015 satte vi gang i et nyt projekt, som vi rent faktisk har tegnet på lige siden.</p><p id="p7">Vi har tilpasset det efter nogle forskellige muligheder, og seneste nyt er, at vi er nået til enighed med en anker-lejer, som vi i lang tid har arbejdet seriøst med, lyder det fra Benjamin Galacho.</p><p id="p8">En anker-lejer er et udtryk for en stor lejer, hvis underskriftpå et kommende lejemål så at sige er dén udløsende faktor, der gør, at arkitekttegnede streger bliver en realitet.</p><p id="p9">Hvem, denne lejer er, vil Galacho endnu ikke røbe.</p><p id="p10">-Desværre kræver det nuværende projekt en tilpasning af lokalplanen, så det er status lige nu. Den her forholdsvis gamle lokalplan, der ligger, er lidt anderledes i forhold til et grønt areal, og hvis det grønne areal skal ligge et andet sted, så skal vi først have en lokalplansændring, forklarer underdirektøren.</p><p id="p11"><br /><em style="bold">Etagebyggeri</em></p><p id="p12">Det byggeri, der efter alt at dømme bliver lavet, er et etagebyggeri ud til Vesterbrogade med parkering i gården, og hvor der bliver erhverv i bunden og boliger ovenpå.</p><p id="p13">-Jeg tror, i og med at lokalplanen kun skal ændres ganske lidt, at vi kan opstarte byggeriet ultimo i år eller i begyndelsen af næste år, siger Benjamin Galacho.</p><p id="p14">Bach Gruppen købte den asfalterede matrikel ved Vesterbrogade samt de omkringliggende bygninger på syd-og østsiden for 10 år siden, i 2006. Allerede da gjorde man det klart, at man satte en arkitekt til at tegne fremtidens torv, uden at noget konkret siden skete.</p><p id="p1">BYFORNYELSE: 1. december er ikke bare dagen, hvor den første låge i julekalenderen skal åbnes.</p><p id="p2">Det er også dagen, hvor Områdefornyelsen Vesterbro indvier de nye byrum i Alsgadekvarteret.</p><p id="p3">Det sker kl. 15.30-17.00 med hygge, leg og byvandring.</p><p id="p4">Alsgade-kvarteret har i løbet af efteråret fået nye mødesteder med byrumsmøbler, ny beplantning og belysning, der skal medvirke til et grønnere udtryk og bedre muligheder for ophold og tryghed i kvarteret.</p><p id="p5">Der er blevet skabt fem nye mødesteder og plantet syv helt nye træer og 2.000 nye stauder.</p><p id="p6">Der er også lagt 600 nye påskeliljeløg i kvarterets mange bede.</p><p id="p7"><br /><em style="bold">Bedre udnyttelse af areal</em></p><p id="p8">En arbejdsgruppe bestående af beboere samt repræsentanter for svømmehallen, Vesterbro Ny Skole og Fritidshjemmet UNO har siden 2014 været med til at udpege de hjørner, der er blevet arbejdet med samt været med til at kvalificere de forskellige løsninger.</p><p id="p9">»Der har været et stort ønske blandt beboerne om at udnytte arealerne i kvarteret bedre og skabe mere plads til mennesker, og det ønske er nu blevet gjort til virkelighed ved at gøre bilrum til byrum,« siger teknik-og miljøborgmester Morten Kabell (EL) i en pressemeddelelse.</p><p id="p10">Det har været et stærkt lokalt ønske at skabe mulighed for mere byliv udenfor skolens og institutionernes åbningstid, så livet i baggårdene også kan flyttes ud i kvarteret. På hjørnet af Slesvigsgade og Alsgade smelter skolegården og byrummet sammen og inviterer til ophold for børnene i skoletiden og for resten af kvarteret, når klokken har ringet ud.</p><p id="p11">»Børnene har taget rigtig godt imod åbningen af skolegården, og de nye byrumsmøbler fungerer helt efter hensigten.</p><p id="p12">Den nye indretning af skolegården og hjørnet giver mulighed for andre aktiviteter for børnene, der nu også bruger deres pauser på mere rolige aktiviteter og fordybelse.</p><p id="p13">Vi er i det hele taget rigtig glade for resultatet,« siger Henrik Schroeder Nielsen, leder af fritidshjemmet UNO.</p><p id="p14">Varme drikke og snacks Indvielsen finder sted netop på hjørnet af Slesvigsgade og Alsgade.</p><p id="p15">I anledning af den forestående juletid, vil der være hyggelig julestemning med varme drikke og julesnacks.</p><p id="p16">Der vil også være en guidet tur rundt i kvarteret, hvor man kan opleve det nye og sammenhængende Alsgade-kvarter.</p><p id="p17">Så det er bare at møde op og se nærmere på fornyelsen.</p><p id="p18"><br /><em style="bold">Fakta</em></p><p id="p19"><br /><em style="bold">ALSGADE-KVARTERET</em></p><p id="p20">Områdefornyelsens styregruppe har finansieret fornyelsesprojektet i Alsgade-kvarteret med 3,2 mio. kr.</p><p id="p21">Børne-og Ungdomsforvaltningen har medfinansieret åbningen af skolegården på Vesterbro Ny Skole med 200.000 kr.</p><p id="p22">En arbejdsgruppe under Områdefornyelsen har siden 2014 udviklet og kvalificeret fornyelsen.</p><p id="p23">Anlægsarbejdet har fundet sted fra august 2016 til og med november 2016. Projektet er tegnet af Niels Lützen Landskabsarkitekter ApS og udført af entreprenør Køge Brolæggerfirma ApS.</p><p id="p24">Kilde: Københavns Kommune.</p><p id="p1">Med en italiensk køkkenchef bag gryderne i det travle køkken i Ristorante Bueno i Abel Cathrines Gade 21, er alle elskere af det italienske køkken sikret et herligt italiensk måltid -lige fra tomatsalaten med balsamico og til de tre kaffebønner i sambuccaen til kaffen.</p><p id="p2">Ikke fem. Ikke to. Altid tre, der symboliserer helse, rigdom og lykke.</p><p id="p3">Det ved enhver italiener.</p><p id="p4">Og det ved 37-årige Mensur Iseni, der selv er fra Makedonien, men som har beskæftiget sig med gastronomi og det italienske køkken i en længere årrække.</p><p id="p5"><br /><em style="bold">Restaurant Egoisten</em></p><p id="p6">Som partner med Willy Andersen på den noget nær legendariske Egoisten og arbejdspladser som Langeliniepavillonen og Pierre André er baggrunden i orden.</p><p id="p7">Mensur Iseni er uddannet fra Hotel-og Restauratskolen, da den lå i Kødbyen i 2002, og kender således Vesterbro særdeles godt. Han håber derfor også, at de lokale vil komme i hans restaurant og spise et godt, italiensk måltid fra tid til anden.</p><p id="p8"><br /><em style="bold">Romersk trattoria</em></p><p id="p9">Nu har han overtaget den hyggelige restaurant i Abel Cathrines Gade, der tidligere hed Brunello.</p><p id="p10">-Jeg kalder min restaurant for Bueno, der simpelthen betyder " Godt", siger Mensur Iseni til Lokalavisen.</p><p id="p11">-For godt skal det være, når man træder indenfor her i restauranten, hvor vi gør vores bedste for, at folk skal føle sig hjemme og som at være i et trattoria i Rom.</p><p id="p12">-Vi har en hel del turister blandt vore gæster, men nu er der også begyndt at komme en hel del lokale, og det er vi glade for, siger Mensur.</p><p id="p13">Han fortæller stolt om sine mange flotte anmeldelser på TripAdvisor, som mange -især turister -bliver vejledt af.</p><p id="p14"><br /><em style="bold">Klassisk pasta</em></p><p id="p15">Menukortet er selvfølgelig forsynet med mange pastaretter som spaghetti alla pescatora med alt godt fra havet i en lækker pikantsauce.</p><p id="p16">Eller en lasagne med oksekødsragout.</p><p id="p17">Eller klassikeren spaghetti carbonara, der er at finde på ethvert menukort i Rom.</p><p id="p18">Blandt kødretterne en anden klassiker, saltimboca alle romana, kalvefilet med parmaskinke, salvie og hvidvinssauce.</p><p id="p19">Eller costine d'agnello, grillet lammekrone.</p><p id="p20">Fiskespisere kan vælge en salmone alla griglia, grillet laks eller en rødtungefilet med safran sauce.</p><p id="p21">Blandt ostene pecorino, en velsmagende, italiensk fåremælksost og naturligvis den populære gorgonzola.</p><p id="p22"><br /><em style="bold">Himmelsk tiramisu</em></p><p id="p23">Og så er der naturligvis husets tiramisu -den klassiske kage som næsten ingen kan sige nej til.</p><p id="p24">Vinene er alle fra Italien, og der er mange lækkerier at vælge imellem til rimelige priser.</p><p id="p25">F. eks. en vin fra Piemonte, Cascina Radice Barbera, der fylder munden med en smag af bær og vanilje.</p><p id="p26">Der er også dyrere sager som en Pietroso Brunello Di Montalcino fra hjertet af Toscana.</p><p id="p27"><br /><em style="bold">Den gode kaffe</em></p><p id="p28">Og efter alt dette er det på tide med en god kop kaffe, og her kan vælges imellem den almindelige kaffe eller en cappucino.</p><p id="p29">Eller hvad med en ekspresso, den brændende, stærke kaffe, serveret i de små kaffekopper, som ses overalt i Italien, hvor den ofte drikkes i to hurtige slurke ved zinkbaren inden arbejdsdagens begyndelse? Her nyder vi den efter middagen til en -ja, rigtigt gættet: sambucca med tre kaffebønner..</p><p id="p30">Så er det tid til at sige tak for mad og på gensyn.</p><p id="p1">HAN FORTÆLLER MIG en af de historier, som man synes er super fed, hvis man elsker fodbold, og som man måber over, hvis man elsker Manchester United. En af de historier, hvor fornemmelsen af ærefrygt kryber ned ad ryggen på en. En af de historier, som simpelthen er for surrealistisk til, at den er løgn.</p><p id="p2">Dennis Trempenau er die-hard Manchester United-fan. Det har han været siden 1972, da han var ti år og fik et Manchester United-krus, mens hans to ældre brødre tog henholdsvis dem med Liverpool og Arsenal emblemerne på. Nu hvor han er blevet 47, er følelserne for klubber ikke blevet mindre - tværtimod, og derfor stiftede han i 1998 Manchester United-klubben, Manchester United Supporters Personal Friendship Club ( MUSPFC), på Vesterbro i København. Den vender vi tilbage til. Først til den kæbetabende, ærefrygtindgydende og surrealistiske historie.</p><p id="p3">Trempenau er med 24 af medlemmerne på klubbens årlige rejse til Manchester og på Old Trafford for at se hjerteklubben mod Aston Villa.</p><p id="p4">Ja, det er den kamp med Federico Macheda, og det er jo vildt nok i sig selv.</p><p id="p5">Om mandagen efter den vilde 3-2-sejr har Trempenau og nogle af de andre gutter været i Manchester Uniteds megastore ved Old Trafford og er på vej tilbage til pubben, da hans liv største oplevelse, som han kalder det, indtræffer.</p><p id="p6">Han fortæller selv: " Vi var så heldige, at der var pressemøde på Old Trafford i forbindelse med Porto-kampen, og da vi kommer ud og er på vej over til pubben ad Matt Busby Way, så er der en bil, der dytter, for der skal tages en kæde af, så bilen kan køre ned ad en smal vej ved Old Trafford." Hans blå øjne er store og fuld af barnlig glæde, mens hans hæse stemme afslører en af livets laster, og med den umiskendelige Vesterbro-dialekt fræser han over ordene, så han til tider nærmest bliver nødt til at snappe efter vejret.</p><p id="p7">" Så er der én, der råber: " det er sgu da Ferguson det der." " A hva' for noget. Ja, kraftedeme." Så løb vi efter bilen og ned dér, men så var der uheldigvis andre, der også havde set det. Der var så en af gutterne, der havde et kamera på sig, men der blev sagt " kun ét billede" af sikkerhedsfolkene.</p><p id="p8">Der står nogle andre der også, men vi fik billedet.</p><p id="p9">Det er en af mine største oplevelser.</p><p id="p10">Det vil jeg skide på." Vi griner sammen, inden han fortsætter.</p><p id="p11">" Godt nok har jeg aldrig været typen, der tager ud til Carington for at se spillere, men det der er det største nogensinde. Han kom kørende i en stor Mercedes, og han kørte den selv, og da han steg ud, var han bare et stort smil. Jeg gav ham hånden og sagde bare " it's a pleasure, thank you for everything." " No, it's my pleasure." Sagde han det?! " Ja, det sagde han, mand. Er du gal, han grinte over hele femøren.</p><p id="p12">Det er det største øjeblik nogensinde." DENNIS TREMPENAU ER præsidenten i MUSPFC, Manchester Unitedfanklubben på Vesterbro, nogle få meter fra Enghave Plads. Først startede det egentlig bare med, at nogle af klubbens første medlemmer mødtes i hinandens lejligheder for at se kampene, men inden længe fik Trempenau og Teddy, som også er en af klubbens tidlige medlemmer, den ide at leje en gammel cykelkælder i bygningen, hvor de bor og lave den om til klubbens " kirke".</p><p id="p13">" Jeg valgte på et tidspunkt nogle mennesker ud, jeg vidste, var røde.</p><p id="p14">Jeg vidste, de var United. Dem skrev jeg til, og så er der kommet flere til hen ad vejen, men vi har lavet et loft på 30 mennesker, og i dag er vi nok 27." Klubben er rimelig eksklusiv, så man kan ikke bare komme ned og melde sig ind, fortæller Trempenau.</p><p id="p15">Det har de prøvet uden succes, og nu skal man mindst komme otte-ti gange, og så gør det ikke noget, hvis man får et godt ord med på vejen af en af klubbens medlemmer.</p><p id="p16">" Folk går og kommer, men de skal godkendes for at blive medlemmer.</p><p id="p17">De kan ikke bare komme én gang. De skal have været nogle gange for at blive medlem, så de viser, at de godt kan lide at være her," siger Dennis Trempenau, hvis storebror, Mike Tramp, deltager i underholdningsprogrammet All Stars på TV2.</p><p id="p18">" Vi har altid gæster. Alle mulige.</p><p id="p19">Også børn. Vi har sat prisen op for gæster til 20 kroner, så vi kan holder priserne nede i baren, og det er der ingen, der har pebet over." Gæster har kun tilladelse til at komme med til en kamp, hvis de er inviteret af et af klubbens medlemmer, som alle betaler et månedligt kontingent på et par hundred kroner.</p><p id="p20">" Vi bruger så meget strøm," siger Trempenau, da han står i baren og peger på de to køleskabe bag sig.</p><p id="p21">" Bajerne skal jo være kolde hele tiden, og så er der jo huslejen på 3400 og Canal + og alt det der." Alt det der, er tingene det omkring os. Det hvide tapet med Manchester United-emblemet. Kongens væg, som Trempenau kalder det. En væg kun bestående af trøjer og billeder, der har relation til Eric Cantona. Flag og trøjer er sat op under loftet og gør de i forvejen lave rum endnu lavere, men fuld af historie og minder. Der hænger for eksempel cirka tyve forskellige indrammede Manchester United-trøjer under loftet i kælderens første og største rum på 30 kvadratmeter, mens rummet ved siden af med baren er cirka halvt så stort og er der, hvor man må ryge. På alle vægge hænger billeder af United-koryfæer.</p><p id="p22">Mark Hughes, Bobby Charlton og Peter Schmeichel. Og lige der ved baren, hvor vi står og snakker, hænger der et billede af det øjeblik, hvor Ole Gunnar Solskjær sætter foden til bolden, så den ryger op i nettaget. Et billede af målet.</p><p id="p23">" Dér var vi i TV3-studiet, og der var så varmt derinde, så jeg gik jeg ud af studiet, lige før de scorer. Jeg sad og så det ved en bar, hvor vi havde fået noget at drikke inden.</p><p id="p24">Da der blev hjørne, sagde jeg til ham den anden, som stod der, " nu skal du se, nu går Schmeichel med op på det hjørne der." Trempenau løb tilbage ind i studiet, hvor der stadig blev jublet.</p><p id="p25">" Jeg kunne ikke komme brasende, så da jeg kommer ind, har vi allerede scoret det andet mål, men jeg tror, det er den samme jubel.</p><p id="p26">Det var helt vildt. " Vi har scoret igen. A hvaffor noget mand!" Jeg troede, det var det samme mål, så jeg så det kun i langsom gengivelse." SELV OM DER BLIVER råbt og skreget under kampene, skal der være ro i klubben, når slutfløjtet har lydt.</p><p id="p27">Især på Champions League-aftener, hvor folk i bygningen og Trempenau selv skal op på arbejde dagen efter.</p><p id="p28">Dennis Trempenau arbejder til daglig som renovationsarbejder, mens klubbens øvrige medlemmer primært består af håndværkere og folk fra Vesterbro, men der er også bankfolk, og folk der kommer ind til byen fra Greve og Solrød. Men ud over kærligheden for Manchester United har medlemmerne også en anden fællesnævner.</p><p id="p29">" De fleste kan godt lide at få nogle bajere. Dem har vi en del af," siger Trempenau med et smil.</p><p id="p30">I lørdags havde MUSPFC den store ordinære generalforsamling efterfulgt af en stor fest, hvor der skulle vælges ny bestyrelse, og her blev der heller ikke sparet på de våde varer. Men da jeg snakkede med Trempenau var der stadig nogle få dage til arrangementet.</p><p id="p31">" Nu er det første gang, vi skal holde den [ generalforsamlingen] på en lørdag og slå to fluer med et smæk.</p><p id="p32">Nu er der så mange, der har tilmeldt sig. Nogle gange har vi holdt onsdag aften klokken seks, hvor klubben har givet smørrebrød, men der er jo nogen af dem, der godt kan lide en lille én, så de kommer direkte fra den lokale. Der har de fået 10-12 gewesener, og så kan det godt gå hårdt for sig, plus vi jo også serverer her. Jeg får ikke andet end ballade, hvis jeg siger: " gutter, vi tager det her seriøst, og der bliver ikke drukket nogen bajere før bagefter." Så er der nogen, der går. Man bliver nødt til at være realistiske og tro på, det nok skal gå." Trempenau er som nævnt stifteren - præsidenten bliver han kaldt - og han kan ikke væltes fra sin post. Men det kræver også et stort ansvar, og sammen med den fem mand store bestyrelse trækker de det hårdeste læs i forhold til indkøb af øl, vand og snacks samt vedligeholdelse af stedet.</p><p id="p33">" Hvis jeg er bortrejst, så kan de dårligt finde ud af at åbne hernede.</p><p id="p34">Jeg har eddermame meget at tænke på. Jeg tænker på United hver dag." DER ER SPOR af champagne fra forrige lørdags mesterskabsfejring på det mindste af de tre fjernsyn i det lille lokale. I det store lokale er der derimod ingen fjernsyn, men et lærred, der næsten fylder den ene væg, hvor projektoren kaster sit skarpe lys på. En projektor, der gik ud sidste år under Champions Leaguefinalen mod Chelsea og skabte stor panik for de cirka 60 personer, der var stuvet sammen nede i den gamle cykelkælder. Varmen var simpelthen for overvældende for maskinen, så der blev igangsat en vild jagt på en eller anden form for blæserapparat, der kunne køle projektoren ned, og det kom heldigvis hurtigt i stand, så det potentielle oprør blevet dysset ned. Det er fodbold med charme og gal entusiasme.</p><p id="p35">" Der er en speciel stemning her.</p><p id="p36">Nogen siger, " hold kæft, det er fedt så meget, I går op i det," mens andre spørger, om det ikke er lige i overkanten, at vi sviner United-spillerne til. Men vi kræver sejr hver gang. Det er umenneskeligt, men det gør vi." Og der er specielt én spiller, som de hårdtarbejdende medlemmer af klubben ikke har det godt med. Har du gættet det? " Der er mange herinde, der har kniven i ryggen på Dimitar Berbatov på grund af hans spillestil. De siger, han laver ikke noget. Han bliver jordet, og det skal der være plads til." Rooney derimod er en stor favorit, og det samme er Tevez og Nemanja Vidic. Og selvfølgelig også Ronaldo, " men han kan også godt irritere mig til tider," siger Trampenau, der alligevel købte en trøje med hans navn på ryggen efter sidste sæson. Ellers er Cantona den eneste spiller, Trempenau nogensinde har haft på ryggen.</p><p id="p37">Champions League-finalen lurer lige om hjørnet, og der skal selvfølgelig være gang i den i kælderen på Haderslevgade 31. Trempenau forventer en hel anden kamp end den sidste år, og han har da også sin start-ellever klar ( se boks). Han har også planen for dagen klar.</p><p id="p38">" Jeg skal først på arbejde klokken halv ni. Jeg arbejder på rutinen og går og tænker på finalen. Så er jeg hjemme klokken 14, hvor jeg hygger med Anette [ kæresten], inden jeg går ned og gør klar. Så kan det være, vi mødes ved 17.30-tiden til en bid mad og nogle instrukser, før de cirka 60 mennesker ankommer op til kick-off." Trempenau har taget fri dagen efter og overvejer at tage ind til den store fest ved Den Glade Gris efter kampen, hvis United som forventet vinder.</p><p id="p39">DENNIS TREMPENAU HAR VÆRET på Old Trafford ti gange siden sin første kamp i 1991, da United vandt 4-0 over Coventry. Han var desuden på Wembley og se Liga Cup-finalen i marts måned, som United vandt efter straffesparkskonkurrence over Tottenham, og de oplevelser inklusiv 6-0-massakren af Newcastle sidste sæson og 4-1-sejren over Bolton året før er lige præcis det, som det handler om for ham.</p><p id="p40">" Målet er stadig, at vi ender på Old Trafford. At vi inspireres til at tage af sted. Stod det til mig, rejste jeg hver uge."</p><p id="p41">" Der er en speciel stemning her. Nogen siger, " hold kæft, det er fedt så meget, I går op i det," mens andre spørger, om det ikke er lige i overkanten, at vi sviner Unitedspillerne til. Men vi kræver sejr hver gang.</p><p id="p42">Det er umenneskeligt, men det gør vi." DENNIS TREMPENAU, PRÆSIDENT I FANKLUBBEN .</p><p id="p43"><br /><em style="bold">MANCHESTER UNITED SUPPORTERS PERSONAL FRIENDSHIP CLUB</em></p><p id="p44">Stiftet: 4. marts 1998 Indviet: 7. marts 1998 ( CHL mod Monaco) Præsident: Dennis Trempenau Hjemmeside: www.muspfc.dk MUSPFC er en underafdeling af Manchester United Supporter Club -Scandinavien Branch. Alle medlemmer af MUSPFC skal også være medlem i moderafdelingen.</p><p id="p45"><br /><em style="bold">DENNIS TREMPENAUS HOLDOPSTILLING TIL CHAMPIONS LEAGUE-FINALEN</em></p><p id="p46">Van der Sar, Evra, Vidic, Ferdinand, O'Shea, Ronaldo, Giggs, Carrick, Park, Rooney, Tevez.</p><p id="p1">SOCIALT: Siden efteråret har Socialforvaltningen arbejdet på at lave en samlet social plan for at dæmme op for sociale problemer på indre Vesterbro.</p><p id="p2">Og nu er planen klar og netop vedtaget af Borgerrepræsentationen.</p><p id="p3">Planen lægger blandt andet op til, at kommunen etablerer ( flere) fixerum, men det kræver som bekendt en lovændring.</p><p id="p4">Stofindtagelsesrummene vil ifølge Socialforvaltningen hjælpe både de misbrugere, som i dag er tvunget til at fixe på offentlige steder og borgere, som synes, at det er utrygt og ubehageligt at være vidne til andres misbrug, kanyler og blodige vattotter.</p><p id="p5">»Jeg er rigtigt glad for, at vi nu har en samlet plan for Vesterbro.</p><p id="p6">Hvor meget planen vil flytte i den virkelige verden afhænger af de kommende budgetforhandlinger.</p><p id="p7">Jeg vil kæmpe for, at Socialforvaltningen får de godt 15 millioner kroner, der skal til for at sætte gang i nye indsatser i planen og holde nuværende indsatser kørende,« siger socialborgmester Mikkel Warming ( El).</p><p id="p8">Om Café D og Sundhedsrummet fortsætter afhænger blandt andet af, om der bliver afsat penge til det i budgetforhandlingerne.</p><p id="p9">Planen byder også på en forstærket indsats, når det gælder om at holde gader og gårde rene for affald. Hidtil har det været en særlig pointe, at misbrugere selv har været involveret i den opgave og det vil kommunen gerne fortsætte med.</p><p id="p10">Jens Johansen, der er formand for Socialudvalget under Vesterbro Lokaludvalg er overvejende tilfreds med den samlede plan. »Det gode er at der er bred opbakning til den og at den skal og kan danne ramme for den fremtidige indsats.</p><p id="p11">Det er også godt, at der er en fælles forståelse for, at det er pinedød nødvendigt med fixerum, men planen er jo rammer, og problemerne bliver kun løst ved at de bliver udfyldt,« siger Jens Johansen.</p><p id="p1">Et rigtigt torv, hvor man har lyst til at opholde sig. Det er målsætningen med en større omlægning af Vesterbro Torv, som Aarhus Kommune har skitseret en plan for.</p><p id="p2">Omlægningen vil koste ca.</p><p id="p3">25 mio. kr., og mandag sagde magistraten god for visionen, som senere skal byrådsgodkendes.</p><p id="p4">Idéen er, som det fremgår af visualiseringen, at lukke for trafikken på den øvre del af torvet og derved begrænse den gennemkørende trafik både øst/ vest og nord/ syd.</p><p id="p5">»Det er et mål for hele mobilitetsplanen for midtbyen, at vi vil have mindre gennemkørende trafik, så der bliver bedre plads til de, der har et ærinde i midtbyen. Og vi ved, at der er strømme af gennemkørende trafik ad Langelandsgade via Vesterbro Torv til Rådhuspladsen, og det samme fra Vesterbrogade mod Nørregade og den modsatte vej. Det vil vi forsøge at begrænse, og samtidig vil vi løbende gøre midtbyen til et bedre sted at opholde sig, og i øjeblikket er Vesterbro Torv jo ikke et sted, man har lyst til at opholde sig,« siger Jesper Frandsen, civilingeniør ved Teknik og Miljø.</p><p id="p6">For at begrænse trafikken vil Hjortensgade blive ensrettet, så man kun kan køre op ad gaden fra Vesterbro Torv, og Langelandsgade vil blive ensrettet, så man kun kan køre ned ad den mod torvet.</p><p id="p7"><br /><em style="bold">Torvet lader vente på sig</em></p><p id="p8">Det bliver dog hverken i år eller næste år, at torvet står klar til ombygning, for planen skal først udvikles, og letbanens etape 2 skal også fastlægges, fortæller teknikrådmand Kristian Würtz (S): »Vi skal først have lavet de endelige planer for linjeføring af letbanens etape 2, og det kan få betydning for udviklingen af Vesterbro Torv. Pengene til torvet er dog også først bevilget i 2020 og 2021, så der er god tid til en ordentlig planlægningsproces, hvor vi også vil høre borgerne i området,« siger han.</p><p id="p9">Hovedlinjeføringen i forslaget til letbanens etape 2 går fra Vester Allé via Thorvaldsensgade til Viborgvej, men der findes også alternative forslag, som går over Vesterbro Torv - enten fra Vester Allé eller fra Nørre Allé.</p><p id="p10">Ombygningsplanen for Vesterbro Torv er ét af fire projekter, der er udvalgt som de første i Aarhus Kommunes nye mobilitetsplan, som blev behandlet i Magistraten mandag.</p><p id="p11">De øvrige tre er bedre forhold for cyklister og gående på Frederiks Allé, bedre forhold for fodgængere i midtbyen og fredeliggørelse af en række boligområder.</p><p id="p12">jorgen.rye@jp.dk </p><p id="p13">I øjeblikket er Vesterbro Torv jo ikke et sted, man har lyst til at opholde sig.</p><p id="p14">Jesper Frandsen, civilingeniør ved Teknik og Miljø.</p><p id="p1">Talent Traditionen tro - og nærmest som en slags forårsbebuder - får Tebstrup og omegn besøg af Vesterbro Ungdomsgård i denne uge. Denne gang med teaterstykket: Bumsebal på loftet, som de vil fremføre for børn, unge og voksne i Østjylland.</p><p id="p2">De unge fra Vesterbro bliver indkvarteret privat hos familier fra Ejer Bavnehøj-området. </p><p id="p3">Dagene i det østjyske bliver travle for de københavnske børn og unge. Torsdag den 24. april optræder de på Søvind Skole kl. 9.30 og i Hørning hallen kl. 14.00. Fredag går det løs på Mølleskolen i Ry kl. 9.30, Biohuset i Galten kl. 14.00 og Tebstrup Forsamlingshus kl. 19.30. Den sidste optræden er på Gudenåskolen i Ry lørdag den 26. april kl. 12.00.</p><p id="p1">Hvordan kommer modeugen egentlig til udtryk, når man befinder sig omkring en af de mest urbane bydele i København - Vesterbro.</p><p id="p2">På modeugens sidste dag bevægede vi os ud for at undersøge områdets formåen udi mode og stil.</p><p id="p3">Og på trods af en overskyet eftermiddag, der bød på både regn og blæst, stødte vi på flere yderst velklædte kvinder og mænd.</p><p id="p4">Den første, vi møder, er portugisiske Beatrice, der til daglig er ingeniørstuderende.</p><p id="p5"><br /><em style="bold">Hvad har du på i dag?</em></p><p id="p6">-Hovedsageligt tøj fra Zara.</p><p id="p7">Tasken er dog vintage, men bukser, jakke og halstørklæde er fra Zara.</p><p id="p8">Hvad er dit indtryk af stilen på Vesterbro? -Det er et ret cool og fashionabelt område, som jeg glæder mig til at opleve by-night.</p><p id="p9">Men generelt virker området meget afslappet, hvilket også afspejles i det tøj, som især kvinderne bære. Her er stylingen meget ren og neutral i farvevalget, og alle ser super cool ud i deres outfit, slutter Beatrice.</p><p id="p10">Den næste, vi møder, afbryder vi midt i hendes frokost.</p><p id="p11">Det er svenske Kristin, som er i byen netop i anledningen af modeugen.</p><p id="p12">Hvad laver du til daglig? Jeg arbejder som pr-koordinator for Weekday, så jeg er her i anledningen af Weekdays events under modeugen.</p><p id="p13">Hvad har du på i dag? Det er faktisk udelukkende Weekday. Skoene er dog fra Adidas.</p><p id="p14">Hvad er dit indtryk af stilen på Vesterbro? Jeg er faktisk ret ny i Købehavn og har desværre kun været her få gange, men lige præcis Vesterbro er jeg blevet ret glad for. Det er et område med mange lækre caféer og restauranter, og det virker som et sted, hvor der er plads til kultur og mode, og hvor denne dyrkes i stor stil, slutter Kristin.</p><p id="p15">Den sidste, vi snakker med, er aarhusianske Monic.: Hvad laver du til daglig? Jeg læser en kandidat i journalistik på Aarhus Universitet.</p><p id="p16">Hvad har du på i dag? Jeg har jeans på fra Acne, sneakers fra Adidas, frakke fra Jacquemus og et Acne tørklæde.</p><p id="p17">Hvad er dit indtryk af stilen på Vesterbro? Mit kendskab til Vesterbro er ret begrænset, men jeg har da engang købt en brugt Acne-frakke af en pige, lige der hvor Enghavevej krydser Vesterbrogade.</p><p id="p18">Så det er begrænset indtryk, men et hammergodt et af både mennesker og bydel, slutter Monica.</p><p id="p1">En voksende gruppe unges drøm om også at dyrke streetbasket i de kolde vintermåneder ser ud til at rykke nærmere. Gam3 - et socialt projekt, der kombinerer streetbasket- og hip-hop-kultur, har i en rum tid haft et godt øje til en gammel, ubrugt kommunal bygning tæt på Copenhagen Skatepark på Vesterbro i København.</p><p id="p2">Får Gam3 fingre i bygningen vil de omdanne den til et Streetmekka, hvor de københavnske unge kan dyrke hip-hop og spille streetbasket. </p><p id="p3">»Helt på tværs af bymæssige og etniske skel,« understreger Simon Prahm, der er projektleder på Gam3.</p><p id="p4">»Vi har haft besøg af overborgmester Ritt Bjerregaard (S) og Klaus Bondam (R), og vi fik det indtryk, at de var ret begejstrede for ideen,« siger han.</p><p id="p5">På Københavns Rådhus bekræfter Simon Strange (S) fra kultur- og fritidsudvalget, at politikerne er lune på ideen, og i Lokale- og Anlægsfonden finder direktør Torben Frølich projektet »rigtig interessant.«</p><p id="p6">Mens sympatien således er stor, ruller - pengene dog - ikke lige så lystigt. </p><p id="p7">»Det næste skridt er at få tegnet nogle skitser af en arkitekt, hvilket vil koste i omegnen af 300.000 kr. Ritt Bjerregaard og Klaus Bondam lovede at vende tilbage i løbet af 14 dage med - svar på, om kommunen kunne finde disse midler. Der er nu gået over tre uger, og vi venter stadig på at høre fra dem,« siger Simon Prahm.</p><p id="p8"><br /></p><p id="p1">Johnna Tram fik Vesterbro til at swinge i takt med den internationale modes bedste »navne«, da hun inviterede til opvisninger i sin »Annabell« butik i går og viste bud på forårs moden. Yves Saint Laurent, George Rech, Escada, René Lesard og Bernt Berger var fine makkere til ny designere som Claus Toft Nielsens Otto Kern og Marianne Brocks Lutrico og Cara - den ene italiensk, den anden belgisk. YSL skoene gik også lige hjem som rene kulørbomber fra 899 kr. for espadriller i silke til ca. 1.400 kr. for guldpumps - flotte til alt det hvide tøj, vi så. Dagens få, men karakteristiske sømfald kom fra Bernt Berger på stald i København hos Nadja Meyer. Korteste smelt-mig-på kjole i elastik fra YSL og flotteste tasker fra Bebber Fischers »Finessa« kollektion eller fra Mulberry.</p><p id="p2">Johnna lagde ikke skjul på de stærke sommerfarvers flatterende muligheder, men viste (næsten) li'så meget hvidt, støvet grønt og lavendel til dem, som ikke er til pink og fuchsia. En flot, quiltet sølvjakke kom fra Clemme i Aalborg. Hurtigste striber fra George Rech og dejligste bijoux fra Hanne Buhl og Saint Laurent. Den »indbyggede« sexappeal leverede Escada i et par flotte badedragter og på spørgsmålet om, hvorvidt hun solgte li'så meget tøj fra tyskerne, efter deres åbning af eget modehus på Østergade i København, svarede Johnna Tram »at hun aldrig havde været bange for konkurrence, der skal være plads til os allesammen, men at netop salget fra Escada var øget efter modehusets åbning i Danmark.« Flot. 1:</p><p id="p1">Jakob Mielcke er køkkenchef på Mielcke &amp; Hurtigkarl, der ligger i Haveselskabets Have lige ved Frederiksberg Have.</p><p id="p2">For Jakob Mielcke er mad ikke bare mad. Alting hænger sammen, og han tænker, mens han koger, og han kan tale om sine tanker, så man får lyst til at tænke mere selv.</p><p id="p3">Så jo, han skulle på besøg i køkkenet hjemme på Vesterbro, og hvad ville være mere indlysende end fermentering? (...) Lidt som at sylte uden at bruge eddike. Som når man laver sauerkraut eller får oliven til at blive spiselige. (...) »Det handler om terroir på en helt ny måde. Vi har gået meget op i, hvor de ting, vi spiser, bliver dyrket. Men vi har ikke tænkt på, at der er en helt særlig ingrediens, som vi ikke kan kontrollere. Nemlig de gærsporer, der findes i luften, og som vil gøre, at den her kimchi smager anderledes end en lavet i New York. Eller Seoul. Eller måske ligefrem i Hellerup. Selvfølgelig vil den også smage af de ting, vi har puttet i, men gærsporerne smager forskelligt fra sted til sted.</p><p id="p4">Måske kan man sige, at den kimchi, vi laver i dag, vil smage af Vesterbro...«.</p><p id="p1">Vesterbro havde i løbet af 1800-tallet udviklet sig til et stort og tæt boligkvarter, hvor de små, billige lejligheder tiltrak mange fattige familier.</p><p id="p2">Men de mange forlystelser og billige lejligheder tiltrak også mange prostituerede.</p><p id="p3">I 1866 blev prostitution lovlig, og i 1877 kom en forordning om politiets tilsyn med " Offentlige Fruentimmere i Kjøbenhavn".</p><p id="p4">" Politiet kunne herefter vælge de gader, hvor godkendte værtinder måtte drive " offentlige huse".</p><p id="p5">Der var registreret 50 bordeller i København med ca.</p><p id="p6">300 tilknyttede kvinder, men dertil kom endnu flere selvstændige piger samt de mange illegale prostituerede.</p><p id="p7">Vesterbros bordelgade var Badevej, kaldt således fordi den førte ned til en havbadeanstalt, hvor Halmtorvet nu ligger.</p><p id="p8">Badevej kaldtes i daglig tale Balladevej, men ændrede i 1886 navn til Knudsgade.</p><p id="p9">Der var altid mange mennesker i gaden. Mænd der konstant gik frem og tilbage på fortovet, og i gadens dørpartier stod fruentimmere i deres hvide forklæder, de prostitueredes " uniform" for at kapre kunder. Fra de mange værtshuse lød drukne stemmer iblandet kvindehvin.</p><p id="p10">Knudsgades mest søgte bordeller lå i numrene syv, ni og 13. Her kunne kunderne ubemærket komme gennem en port og ad bagtrappen komme ind, hvor " paradisets have" var.</p><p id="p11">Slagsmål hørte til dagens uorden. Slagsmål mellem pigerne om kunder og kærester og opgør mellem alfonser og kunder var ligeledes en fast del af gadebilledet. Men Svendsgades politistation lå lige om hjørnet. Her holdt de store og tunge gadebetjente til med øgenavne som " Vilhelm Kajetræk", " Den spanske Hane" og " Jernkonstablen".</p><p id="p12">Når et større gadeslagsmål var i gang, gik betjentene i aktion. Når det værste var overstået, blev de faldne smidt op på en trækvogn og kørt til stationen. Når slagsbrødrene var faldet til ro, fik de så lov til at luske hjem uden yderligere påtale -en anerkendt form for lynjustits på Vesterbro.</p><p id="p13">En missionær mente at skulle indrette en missionsstue i et kælderrum i Knudsgade nr. 24. Her skulle gadens syndere så omvendes ved at høre kirkens frelsende ord. Pigerne og deres alfonser mødte missionærerne med en regn af dåser og skældsord, og missionstuen fik kastet brosten gennem vinduerne.</p><p id="p14">Efterhånden opgav missionen troen på forehavendet og standsede sit arbejde på Vesterbro. Der skulle stærkere kræfter til at udslette Sodoma og Gomorra.</p><p id="p15">Kontrollen med bordellerne lå hos sædelighedspolitiet.</p><p id="p16">Her var man ikke uimodtagelig for bestikkelse. I 1895 skød chefen for sædelighedspolitiet sig på politikammeret under domhuset på Nytorv.</p><p id="p17">Det var højdepunktet på en korruptionsskandale i politikorpset.</p><p id="p18">Politikerne erkendte, at politikontrollen med bordellerne var utilstrækkelig, og de offentlige huse blev lukket i 1901, dog blev de " offentlige fruentimmere" fortsat registreret hos politiet.</p><p id="p19">En privat bordelgade Nu skulle pigerne have deres egne adresser, hvilket gav byggespekulanter idéen til aktieselskabet Westend.</p><p id="p20">De købte en grund ved Vesterbrogade 65 og byggede et fireetagers forhus, hvor der via en port var adgang til den private gade Westend.</p><p id="p21">Tanken var at udleje lejlighederne til prostituerede. Fra Vesterbrogade kunne kunderne så gennem en port diskret besøge pigerne.</p><p id="p22">Ejendomskomplekset var færdigopført i 1903, men blev aldrig til det, som var planen.</p><p id="p23"><br /><em style="bold">Fri næring</em></p><p id="p24">I 1906 blev loven om " offentlige fruentimmere" ophævet.</p><p id="p25">Pigerne måtte nu drive deres forretninger som fri næring.</p><p id="p26">De gamle bordeller i Knudsgade blev indrettet til beboelse, og gaden skiftede igen navn til Eskildsgade efter biskop Eskil fra Lund.</p><p id="p27">Men på rådhuset var man åbenbart ikke så velbevandret i historien, så kirkemanden fik et " d" for meget i navnet.</p><p id="p28"><br /><em style="bold">Skelbækgade</em></p><p id="p29">Westend blev til beboelse med flere pensionater og hoteller, hvor artister, skuespillere og musikere bosatte sig.</p><p id="p30">De " slemme" piger spredtes i Istedgade og Vesterbros sidegader.</p><p id="p31">Mange trak på gaden, og politiet fordrev dem fra gaden med en regn af bøder og ind på værtshusene for at slippe for forargelsen over deres tilstedeværelse på gaderne.</p><p id="p32">Fra 1960' erne voksede prostitutionen frem på Halmtorvet og i Skelbækgade. Mange lejligheder og forretningslokaler indrettedes til intimmassøser og escortpiger.</p><p id="p33">Vore dages byfornyelsese og saneringer har tilsyneladende ikke ændret Vesterbros rygte som prostitutionskvarter -blot flyttet rundt på gaderne i bydelen.</p><p id="p1">Da jeg samlede materiale til min julebog » Jul i Odsherred « , viste det sig ret hurtigt, at postkort fra Vesterbro i Nykøbing altid har været et populært motiv.</p><p id="p2">Det var for det første en af indfaldsvejene til byen, men der var også et af byens varetegn Grønnehave Mølle. Derfor kigger vi nærmere på nogle af de flotte julepostkort fra Vesterbro i Nykøbing denne uge.</p><p id="p3"><br /><em style="bold">Møllegården og Møllen</em></p><p id="p4">I begyndelsen af 1800-tallet hed ejeren af gården og møllen, Nielsen, og tre af hans sønner, har været kendte folk på egnen.</p><p id="p5">Det var ejendomshandlerne Ernst Nielsen, Rørvigvej, og Bohold Nielsen, Vig, samt bagermester Jens Nielsen, der også havde kurbad på Savværksvej.</p><p id="p6">Af tingbøgerne fremgår det, at der er registreret et salg i 1916 fra Jens Axel Grundtvig Jensen til Frits Sigfred Hansen, som i 1917 sælger gården til Lauritz Madsen, der i 1918 yderligere købte noget nabojord fra C. H. Petersen.</p><p id="p7">Lauritz Madsen ejede gården til sin død i 1959, hvorefter hans enke Signe Madsen sad i uskiftet bo til sin død i 1962. Laur. Madsen, der kom til Odsherred fra Holbæk, var både handelsmand og landmand.</p><p id="p8">Han havde gårde i Ulstrup ved Vig og i Nyrup, inden han fik Møllegården.</p><p id="p9">Det var i hans tid, at dennes landbrugsjord blev udstykket til byggegrunde med nye sideveje til hovedvejen Vesterbro.</p><p id="p10">Efter Signe Madsens død solgte børnene Møllegården til pladesmed Svend Danbo, og i de følgende år skiftede den jævnligt ejere. I 1965 blev den solgt til pladesmed Knud Hedegård Sørensen, som allerede året efter solgte den til maskinarbejder Asger Nejsum, der havde den i godt tre år.</p><p id="p11">Så solgte han den i 1969 til tekstforfatter Hardy Jespersen, men da denne ikke kunne klare forpligtelserne, måtte Nejsum tage ejendommen tilbage ved fogedudlægsskøde i 1972. Derpå solgte han til Tove Kirk Didrichsen, men i 1975 måtte han for tredje gang overtage ejendommen.</p><p id="p12">Nu blev den kort efter solgt til tømrermester Hans Christensen.</p><p id="p13"><br /><em style="bold">Grønnehave mølle</em></p><p id="p14">Grønnehave Mølle har haft en bevæget historie.</p><p id="p15">Gården og møllen blev skilt i 1917, da Laur.</p><p id="p16">Madsen købte gården, og møller Anton Rasmussen købte møllen af Frits Sigfred Hansen. Der var tidligere også bageri ved møllen, nemlig i det hus, der senere blev indrettet til bolig for mølleren.</p><p id="p17">Man ved, at der har været mølle på dette sted langt tilbage i tiden. På et gammelt bykort fra 1771, er aftegnet to møller, der kan stedfæstes som Nordgårdens Mølle og Grønnehave Mølle. Om den sidstnævnte har stået så længe, at det var den, der brændte i 1924, vides ikke. Grønnehave Mølle er brændt to gange, mens Anton Rasmussen havde den. Efter branden i 1924 købte han Grevinge Mølle og solgte brandtomten i Nykøbing til møller Mathiesen fra Tjørnelunde ved Høng, der flyttede sin mølle til Nykøbing.</p><p id="p18">Han kunne midlertidig ikke klare sig, så Anton Rasmussen overtog møllen og flyttede til Nykøbing igen, idet han samtidig i nogle år også drev Grevinge Mølle med bestyrer.</p><p id="p19">I 1941, den 9. september, brændte også den anden Grønnehave Mølle, og så var vindmøllernes tid forbi i Nykøbing. I stedet opførtes den store møllebygning i sten, som ligger der i dag, og som i nogle år blev drevet som motormølle, indtil møller Rasmussen lagde op i 1961 og solgte bygningen til snedkermester Vagn Jacobsen, der indrettede den til maskinsnedkeri.</p><p id="p20">Da han ophørte med dette i 1972, solgte han ejendommen til entreprenør Erik Hansen, men måtte overtage den igen i 1976, hvorefter han senere samme år solgte den.</p><p id="p21"><br /><em style="bold">Bager Goltermann</em></p><p id="p22">På det ene billede ses bagerforretningen som gennem mange år lå på Vesterbro, og man kan den dag i dag stadig ane, at der på adressen Vesterbro 23 tidligere har været en forretning. Hvor vinduer og dør tidligere var, er der sat brædder op.</p><p id="p23">Mosaikstifterne findes stadig omkring butiksfacaden.</p><p id="p24">Det var en velrenommeret forretning, som havde hjemme på adressen. Bageriet blev grundlagt af bager Jens Hansen, han drev forretningen indtil 1922, hvor den blev overtaget af bagermester Axel Nielsen. I 1929 kom S. E. Christensen til på Vesterbro.</p><p id="p25">Goltermann overtager forretningen efter S. E.</p><p id="p26">Christensen, i slutningen af 1940 ´ erne. Det fortælles også, at Goltermann havde automater på væggen udenfor, hvor man blandt andet kunne trække flødeskumskager.</p><p id="p27">Goltermanns søn uddannede sig som læge, og blandt andet af den årsag fortsatte forretningen ikke.</p><p id="p28">En anden årsag var de stigende krav, inden for branchen med hensyn hygiejne. En større ombygning skulle til for at overholde reglerne. Forretningen lukkede derfor i 1979, og byen bliver derved en bager mindre, men man hører stadig betegnelse » på Vesterbro ved bager Goltermann « . Har du informationer eller materialer om » gamle dage « tager Claus Marcussen gerne imod.</p><p id="p29">Han kan kontaktes på telefon 4042 5398 eller på e-mail claus@hilsenfraodsherred. dk.</p><p id="p1">FORDELING: Vesterbros fodboldglade børn får ingen fodboldbane på det gamle DSB-areal.</p><p id="p2">Trods et stærkt ønske fra Vesterbro Lokaludvalg forud for årets budgetforhandlinger er der altså ingen penge til fodboldbaner på DSB-arealet på Otto Busses Vej.</p><p id="p3">Heller ikke en medarbejder mere til værestedet Fisken blev bevilliget, da politikerne på rådhuset natten til fredag sidste uge skrev under på Budget 2018, der skal tegne byens økonomi de næste fire år.</p><p id="p4">Til gengæld er der udsigt til en fjernbusterminal, så de store langturs-busser i Ingerslevsgade kommer væk fra Vesterbro.</p><p id="p5">»Hvis vi skal tage de positive briller på først, så er jeg rigtig glad for, at vi får de busser væk fra Ingerslevsgade, for de fylder meget og giver trafikale problemer,« siger formand for Vesterbro Lokaludvalg Thomas Egholm.</p><p id="p6">Til gengæld er han skuffet over, at der ikke kommer fodboldbaner på Otto Busses Vej.</p><p id="p7">»Vesterbro mangler grønne områder og især mangler vi fodboldbaner. Vi har i årevis kæmpet for, at DSB-arealet kunne blive til grønne områder for byens unge, men der er ikke sat midler af til projektet,« siger Thomas Egholm.</p><p id="p8">Mens andre bydele har fået flere penge til sociale institutioner, er der igen i år ikke givet penge til værestedet Fisken.</p><p id="p9">»Der mangler personale på Fisken, og det ville være godt givet ud ikke mindst nu med bandeproblemerne,« siger Thomas Egholm.</p><p id="p10">Generelt er han dog glad for, at der i budgettet er sat penge af til at bygge flere institutioner, så kommunen kan leve op til pasningsgarantien.</p><p id="p11">Endelig er Egholm tilfreds med, at de socialt udsatte og blandt andet Settlementet har fået en bevilling på 6,8 millioner kroner til at videreføre arbejdet.</p><p id="p12">»Det er et socialt ansvarligt budget,« siger han.</p><p id="p1">Vesterbro er forsøgskanin for en helt ny app.</p><p id="p2">Tanken er, at den skal udvides til hele København og måske resten af landet, hvis alt går godt, men Vesterbro er pionererne og er altså det første område i Danmark, der får mulighed for at benytte sig af app'en.</p><p id="p3">YourLocal er en app-service, der understøtter lokalt og bæredygtigt købmandskab.</p><p id="p4">Med YourLocal app'en kan forretninger på få minutter sætte varer og services til salg, som går til spilde, hvis ikke de afsættes inden for kort tid.</p><p id="p5"><br /><em style="bold">Reduceret pris</em></p><p id="p6">Folk i lokalområdet bliver via app'en adviseret om tilbuddet og kan således købe til reduceret pris, hvis de kan slå til her og nu.</p><p id="p7">På den måde kan forretninger reducere ressourcespild, vesterbroerne kan spare penge, samtidigt med at den lokale handel styrkes på Vesterbro.</p><p id="p8"><br /><em style="bold">25 butikker med</em></p><p id="p9">Der er allerede over 25 forretninger fra Vesterbro med som er klar med at kunne give gode tilbud på produkter og ydelser, der ellers ville gå til spilde fra dag et.</p><p id="p10">Der er desuden også over 200 brugere, som har signet sig op til at kunne få app'en fra på onsdag og altså nyde godt af, hvad YourLocal kan tilbyde fra onsdag af (det kan man gøre her: yourlocal. dk).</p><p id="p11">YourLocal drives indtil videre på frivillig basis og er gratis for både butikker og brugere.</p><p id="p12">På YourLocal kan brugere eksempelvis få tilbud fra populære lokale take-awaysted, dagens ret i overskud, som går til spilde, hvis ikke de sælges her og nu, bageren, der er brændt inde med brød og kager sidst på dagen, den lokale frisør, der har fået et afbud med kort varsel og gerne vil tilbyde rabat og en gratis hår-kur, teatret eller biografen, der er brændt inde med ledige pladser til aftenens forestilling.</p><p id="p1">BYGGESTOP: Da regeringen og Kommunernes Landsforening landede en aftale om det nationale anlægsloft for 2019 betød det i sidste ende, at Teknik- og Miljøforvaltningen i København har fået tildelt et anlægsloft på en halv milliard mindre end først planlagt.</p><p id="p2">»I den kommende tid vil vi i forvaltningen dels udarbejde en plan for de projekter, som skal udføres i 2019, og dels skal vi se på, hvordan vi på den bedste måde får bremset de projekter, som nu er sat i bero, men som jo skal kunne genoptages på et senere tidspunkt,« siger centerchef for anlægsprojekter i Teknik- og Miljøforvaltningen Henriette Hall-Andersen til Vesterbro Bladet i en pressemeddelelse.</p><p id="p3"><br /><em style="bold">Vesterbro slap billigt</em></p><p id="p4">På Vesterbro er der kun godt en håndfuld mindre projekter, der er blevet udskudt. Det drejser sig primært om renoveringer og genopretninger af gader og ny grøn beplantning.</p><p id="p5">»Det er som vi har forventet det. Det er mindre projekter, der er udskudt og selvom det ville være rart at få renoveret nogle af gaderne, ville det også have været rart sidste år og det bliver rart næste år. Det er ikke så afgørende,« siger formand for Vesterbro Lokaludvalg Thomas Egholm.</p><p id="p6"><br /><em style="bold">Store projekter er reddet</em></p><p id="p7">Der er i alt 110 projekter fra Teknik- og Miljøforvaltningens allerede planlagte projekter, der er sat i bero, mens 180 blev prioriteret af Teknik- og Miljøudvalget på det seneste møde.</p><p id="p8">På Vesterbro slap man relativt billigt, idet ingen af de store projekter er blevet sat i bero. På den oprindelige 'ideliste' over projekter, der kunne sættes i bero optrådte ellers både udvidelsen af Dybbølsbro, fornyelse og skybbrudssikring af Enghaveparken og skøjtebanen i Enghaveparken.</p><p id="p9">»Det er projekter, der alle er godt i gang, og derfor er svære at bremse,« siger Thomas Egholm og uddyber, at det i forhold til at Vesterbro er 'sluppet billigt', også har en forklaring:</p><p id="p10">»Det afspejler også, at der ikke har været nogle store projekter på Vesterbro, der har fået penge de sidste år. Derfor er der kun små projekter, der ikke er sat i gang, som man har udskudt.« </p><block><p>Behovet for grønne områder til sport- og fritidsaktiviteter kommer i første række, lyder det fra Vesterbro Lokaludvalg, som siger nej tak til overborgmesterens byggeplaner på godsbaneområdet. <br /> </p></block><p id="p1">VESTERBRO: Charlotte Hansen, også kaldet Lotte blandt kunderne overtog 1. maj 1996 Hair Design på Vesterbro 13.</p><p id="p2">Salonen havde eksisteret siden 1969, da Lotte overtog.</p><p id="p3">For otte år siden solgte Lotte salonen, for i stedet at blive ansat som frisør i Hair Design under den nye ejer. Seks år senere blev Lotte tilbudt at kunne overtage Hair Design, hvilket hun takkede ja til.</p><p id="p4">Hair Design har nu fået en medejer, det er Christina Friis, der sagde ja tak til at blive medejer, efter i september måned at have fået tilbuddet fra Lotte.</p><p id="p5">-Jeg kom for ti år siden hos Lotte og Hair Design som kunde.</p><p id="p6">Min store drøm var at blive frisør, og jeg var så heldig, at jeg kom i lære hos Lottes søster, der er indehaver af Salon Hair Fashion i Morud.</p><p id="p7">Efter endt uddannelse blev jeg ansat i en salon i Dalum, hvor jeg arbejde indtil jeg i september 2015 fik tilbudt medejerskab af Hair Design.</p><p id="p8">Tilbuddet kom på det rette tidspunkt, og jeg er glad for, at jeg nu i fremtiden skal arbejde sammen med Lotte her på Vesterbro i en salon, hvor alle er velkommen.</p><p id="p9">Foruden min uddannelse som frisør er jeg også uddannet makeup artist, og tilbyder hjælp med dag makeup, aften makeup og galla makeup. Jeg tilbyder også makeup til f. eks.</p><p id="p10">kommende brude og konfirmandinder, som ønsker at se godt ud på deres store dag, siger Christina Friis.</p><p id="p11">Hair Design holder åbent mandag, tirsdag og onsdag fra klokken 9 til 17, torsdag fra klokken 8.30 til 18, fredag fra klokken 8.30 til 17.30 og lørdag fra klokken 8 til 12. Ønsker du at booke tid kan dette gøres via hjemmesiden www.hairdesignodense.dk.</p><p id="p1">SKOLEPOLITIK: Der er blevet klappet højt i de politiske regeringshænder over et prestigeprojekt, der skal løfte fagligt svage elever ved at give skolerne en økonomisk håndsrækning.</p><p id="p2">Kort sagt går det ud på, at regeringen har inviteret 121 udvalgte folkeskoler til at deltage i et projekt, hvor de kan få del i en samlet pengepræmie på en halv milliard kroner.</p><p id="p3">Skolerne er udvalgt, fordi de ligger under landsgennemsnittet til skolernes afgangsprøve.</p><p id="p4">Tanken er så, at de udvalgte skoler kan få cirka 1,4 millioner kroner om året i tre år, hvis de vel at mærke formår at bevise, at de kan reducere andelen af elever med et snit på under 4 i dansk og matematik fra afgangsprøverne med fem procentpoint per år.</p><p id="p5"><br /><em style="bold">Det blev et nej tak</em></p><p id="p6">Umiddelbart en god økonomisk gulerod, men i København har syv udvalgte skole valgt at takke pænt nej tak til tilbuddet. En af de skoler er Vesterbro Ny Skole. Skoleleder Susan Egehoved fortæller her, hvorfor Vesterbroskolen ikke tog imod tilbuddet: »Når vi har valgt at takke nej, er det fordi, vi allerede er i gang med indsatser, som vi kan se virker. Desuden har vi et godt samarbejde med Børneog Ungeforvaltningen i København, som vi også mener, giver gode resultater. Det er jo ikke en gratis omgang at få millionerne fra regeringen. Det koster mandetimer, og de kommer til at gå væk fra børnene.</p><p id="p7">Det er en af hovedårsagerne til, at vi siger nej tak,« forklarer skolelederen.</p><p id="p8"><br /><em style="bold">De mange indsatser</em></p><p id="p9">Og når snakken falder på, hvad de så konkret gør på Vesterbro Ny Sole, kan Susan Egehoved liste en række konkrete indsatser op: »Regeringens indsats går jo direkte på 9. klasseseleverne, hvor vi skal hæve andelen af elever, der får over 4 i dansk og matematik. I forhold til vores udskoling arbejder vi meget med det, der hedder holddeling og turboforløb.</p><p id="p10">Ved holddeling går man ind og deler eleverne op, det kan både være efter køn og det faglige niveau. Så kan de også være inddelt efter måden, de bedst lærer på, hvor vi går ind og arbejder med undervisningsdifferentiering,« fortæller hun.</p><p id="p11">Et andet fokuspunkt er på undervisningsmiljøet, hvor både det fysiske og mentale spiller ind:.</p><p id="p12"><br /><em style="bold">Det er sejt at være dygtig</em></p><p id="p13">»Der sker desværre det ind imellem, at vi har elever, som går og gemmer på, hvor dygtige de egentlig er, fordi det ikke er sejt at være dygtig. Det er ærgerligt, og det er noget, jeg ved, rigtig mange skoler bøvler med. Derfor skal vi også have gjort det sejt at være dygtig til et fag,« siger Susan Egehoved.</p><p id="p14">Og dykker man ned i udviklingen på Vesterbro Ny Skole, kan man se, at skolen er på vej i den rigtige retning, når det kommer til undervisningseffekten.</p><p id="p15">På tre år er skolen gået fra minus 0,7 til minus 0,2 i 2016, ligesom fraværet blandt elever og ansatte ligger under gennemsnittet.</p><p id="p16">»Noget af det mest vigtige at få bragt videre her er, at de indsatser, vi har sat gang i, de virker.</p><p id="p17">Man er også nødt til at acceptere, at det tager tid. Der er ikke nogen quick fixes,« siger Susan Egehoved og fortsætter: »Når vi siger nej tak til regeringens tilbud, er det også fordi, det i bund og grund ikke handler så meget om pengene for os. Det handler om, at vi synes, Københavns Kommune har fat i den lange ende.</p><p id="p18">Vi oplever, at den støtte vi får fra herfra via det, der hedder Fagligt Center, er den rigtige støtte. Det er faktisk det vigtigste,« siger hun.</p><p id="p19">Det er jo ikke en gratis omgang at få millionerne fra regeringen.</p><p id="p20">Det koster mandetimer, og de kommer til at gå væk fra børnene.</p><p id="p21">SUSAN EGEHOVED, skoleleder Vesterbro Ny Skole.</p><p id="p1">ODENSE: Midt på Vesterbro mellem genbrug, tatoveringer og tyrkisk mad ligger en butik, der tiltrækker sig mange nysgerrige blikke. Ruderne ind til butikken er sløret, men dildoerne, piskene og de bundløsetrusser sladrer om varesortimentet i den 548 kvadratmeter store butik. På væggene hænger dildoer og vibratorer i alle størrelser og farver. Ejeren af butikken Brian Jensen fortæller om det forskellige sexlegetøj, som en grønthandler ville tale om pærer og bananer. Han kaster om sig med ord som skede, pik og klitoris.</p><p id="p2">For sådan er det i Sexkino.</p><p id="p3">Sex er ikke pinligt eller tabubelagt.</p><p id="p4">Her er det helt naturligt at have behov og lyster.</p><p id="p5">-Det er almindeligt butiksarbejde, vi sælger bare nogle andre varer. Det er ikke noget, jeg som sådan spekulerer over. Det gjorde jeg nok i starten, der var jeg også mere nysgerrig på de nye ting. I dag kigger jeg ikke på varerne på den facon. Man kan vel sige, at glansen er gået lidt af det, fortæller Brian Jensen.</p><p id="p6"><br /><em style="bold">Store dildoer hitter</em></p><p id="p7">Butikken er indrettet sådan, at der ved hovedindgangen er sjove ting og frække kostumer. Jo længere ned i lokalet man bevæger sig, jo mere hardcore bliver det. Størstedelen af kunderne der kommer ind og handler sexlegetøj er kvinder.</p><p id="p8">-Kvinder er blevet mere åbne, man snakker om sex med sine veninder og tv har også gjort sit indtog. Det er blevet allemands eje, forklarer Brian Jensen. Og de handlende ved godt, hvad de vil have.</p><p id="p9">-Vi sælger rigtigt mange store dildoer og vi snakker altså store.</p><p id="p10">Hvor store? -Det er seks-otte centimeter i diameter, det sælger vi meget af, fortæller Brian Jensen, og viser omkredsen med sine hænder.</p><p id="p11">Også mange par kommer ind i butikken for at finde inspiration til sexlivet. I alt udgør salget af pornofilm og lingeri 25 procent og sexlegetøjet 50 procent. De sidste 25 procent kommer fra en for mange ukendt hule for enden af butikken.</p><p id="p12"><br /><em style="bold">Sex i gynger og bollerum</em></p><p id="p13">Allerbagerst i det 70 meter lange lokale ligger butikkens sexbiograf, der er en af Danmarks ældste af sin slags. Men biografen er ikke, det de fleste vil forstå ved en biograf.</p><p id="p14">Faktisk er den det tætteste, man kommer på en swingerklub i Odense. Åbner man døren til biografen træder man ind i en mørk gang, der kun er oplyst af røde lysstofrør og lyset fra de mange tv, hvor der kører porno på.</p><p id="p15">-En overvejende del af kunderne i sexbiografen er mænd. Og det er både gifte mænd og biseksuelle mænd, men det er åbent for alle.</p><p id="p16">Der kommer også par her. Nogle kommer for at udleve seksuelle fantasier, mens andre kommer for at se en pornofilm. Kvinderne der kommer her, kommer for at få sex, det er der ingen tvivl om, fortæller Brian Jensen.</p><p id="p17">Rundt i gangene kan man frit bevæge sig mellem 15 forskellige kabiner, syv fællesrum, et darkroom og to sengerum. I hver af de 15 kabiner kører der porno på en tv-skærm og i nogle af dem, er der små skydelåger ind til naboen.</p><p id="p18">-Her kan man jo stikke sin pik ind, og se hvad der sker, siger Brian Jensen, om det der vel mest af alt minder om såkaldte gloriehools.</p><p id="p19">I fællesrummene kommer de besøgende for at dyrke sex eller kigge på, at andre har det. Brian Jensen viser Ugeavisen rundt i biografen inden åbningstid. Bag et spraglet forhæng er der kulsort. Så sort, at ens øjne ikke vænner sig til mørket.</p><p id="p20">Med lyset fra telefonen viser det sig, at der midt i rummet hænger en sexgynge. På endevæggen er hamret et stort kors op, hvor man kan spænde hinanden op på.</p><p id="p21">I sengerummene eller bollerummene som Brian Jensen kalder det, står senge, hvor folk dyrker sex. Og så er der alle rummene, hvor folk kun kommer for at se en pornofilm. Enkeltvis.</p><p id="p22">-Det er mest folk, der er 30+, som kommer i biografen. De fleste er her et par timer. Nogle går ud og spiser for så at komme tilbage igen, forklarer ejeren. Og biografen er populær. Præcis hvor populær vil Brian Jensen ikke ud med, men han afslører, at der kommer mange mange tusinde igennem om året. Beliggenheden centralt i byen kan godt være en hæmsko for nogle kunder, derfor er der også en indgang til butikken igennem gården.</p><p id="p23">»Vi sælger rigtigt mange store dildoer og vi snakker altså store.</p><p id="p24">det er seks-otte centimeter i diameter. »her kan man jo stikke sin pik ind, og se hvad der sker. »Kvinder er blevet mere åbne, man snakker om sex med sine veninder og tv har også gjort sit indtog. det er blevet allemands eje.</p><p id="p25"><br /><em style="bold">top 5 i Sexkino:</em></p><p id="p26">Ugeavisen har bedt Brian Jensen om at lave en top 5 over de mest solgte ting i Sexkino.</p><p id="p27">1. Vibratorer i alle mulige afskygninger.</p><p id="p28">2. Fetishrelateret sexlegetøj altså eksempelvis piske, håndjern eller blindfoles.</p><p id="p29">3. Det trådløse æg. En vibrator, som kvinden putter op i skeden og manden styrer med en trådløs fjernbetjening.</p><p id="p30">4. Den u-formet vibrator WeWipe som særligt bruges af par.</p><p id="p31">5. Salg af pornofilm.</p><p id="p1">Hele byen swinger i disse dage, hvor København for alvor lever op til sit ry som jazzby.</p><p id="p2">Efterhånden som de fleste europæiske hovedstæder har deres egen, store jazzfestival er det også nødvendigt med et stort og flot program -i alt fald hvis musikken skal lokke andre end københavnerne til.</p><p id="p3">Desværre lever byen også op til sit ry som byen med det meget ustadige sommervejr, og mange arrangementer risikerer at drukne i regn i denne uge, hvis de foregår udendørs.</p><p id="p4">Men så er det godt, at byen er forsynet med listige steder, hvor københavnere og andet godtfolk kan krybe sammen og hører noget god jazz.</p><p id="p5">Vesterbro er selvfølgelig godt forsynet med jazz i denne uge, hvor f. eks. PH Caféen på Halmtorvet er ét af de travle spillested under hele jazzfestivalen. På mange andre værtshuse spilles der også op, måske ikke til dans, men så til nogle hyggelige timer.</p><p id="p6">Der er masser af jazz i de kommende dage. Lørdag kl. 12 er der således Farum Big Band på programmet på PH Caféen.</p><p id="p7">Lokalavisens fotograf Dan Møller tog pulsen på festivalen.</p><p id="p8">Se mere på jazz. dk.</p><p id="p1">Anja Hensberg er tilfreds med, at der er fundet en løsning efter et langt og frustrerende forløb Kommunalbestyrelsen besluttede på den lukkede del af mandagens møde at købe Anja Hensbergs hus på Vesterbro 9.</p><p id="p2">-Der skal ske en masse på Fordgrunden. Vi vil gerne have krydset rettet ud og der kan være tale om at opføre boliger og andre ting. Derfor går vi ind og køber, siger borgmester Lauge Larsen.</p><p id="p3">Den endelige plan for området ligger ikke klar endnu. Den har ganske vist været i høring, men er endnu ikke politisk vedtaget. Lauge Larsen forventer, den bliver behandlet på en af de førstkomne dagsordener for udvalget for teknik og miljø.</p><p id="p4">Der har de seneste par år været forskellige planer for området i spil, hvilket var årsag til, at ejendomsmægler Anja Hensberg tilbage i 2011 ikke kunne få lov at ombygge sit nyerhvervede hus på Vesterbro 9, som hun havde købt med henblik på indrette ejendomsmæglervirksomhed.</p><p id="p5">På daværende tidspunkt havde kommunen nemlig en del drøftelser med Morten Stampe, direktør for E. Bodilsen Totalbyg og Ford-forhandler Kristian Odgaard om området.</p><p id="p6">Blandt andet var der overvejelser om, at E.</p><p id="p7">Bodilsen Totalbyg skulle overtage Ford-grunden og tre tilhørende ejendomme på Vesterbro for blandt andet at opføre en ny dagligvareforretning -og skulle i stedet bygge nye lokaler til Ford på Aabro Fald ved siden af Jem &amp; Fix.</p><p id="p8">Men de planer er skrinlagt.</p><p id="p9">I hvert fald kan Fordforhandler Kristian Odgaard fortælle, at han agter at blive boende.</p><p id="p10">-Vi har lige tegnet ny kontrakt med Ford og har i den forbindelse fået lavet bedre parkeringsforhold, fået ny gulvbelægning, nyt lys og flyttet personaleafdelingen over i det gule hus bagved. Så vi har ikke længere planer om at flytte, siger han.</p><p id="p11">Det understreges af, at han er lige på nippet til at tage første spadestik til en ny 200 kvadratmeter stor lagerhal på grunden.</p><p id="p12">Og han vil da heller ikke afvise, at det på et tidspunkt kan komme på tale at udvide udstillingslokalerne.</p><p id="p13">-Men det kommer selvfølgelig an på lokalplanerne.</p><p id="p14">Jeg kan kun sige, at vi indtil videre har haft en rigtig god dialog med kommunen om det her, og byggeansøgningen er gået utrolig hurtigt igennem, siger Kristian Odgaard.</p><p id="p15">Anja Hensberg, hvis hus kom i klemme, udtrykker tilfredshed over, at der nu er fundet en løsning for hendes vedkommende.</p><p id="p16">-Jeg har haft en super dialog med Arne Kirk ( chef for natur og miljø i Morsø Kommune, red.) og kan kun være tilfreds med, at det ender sådan her. Men måden det har kørt på har været rimelig utilfredsstillende. Det har været både dyrt og frustrerende at have et hus stående i så mange år, siger Anja Hensberg, der nu driver DanBolig fra lokaler i Havnegade.</p><p id="p17">Hun understreger, at hun ikke er blevet tvunget til at sælge. Da udvalget for teknik og miljø udstedte forbud mod at hun foretog ombygninger af huset, skete det med henvisning til planlovens paragraf 14. Forbuddet gjalt dog kun ét år -og den tid er for længst gået.</p><p id="p18">-Jeg har fine lokaler i Havnegade nu og er ikke interesseret i at bremse en positiv udvikling i Morsø Kommune, siger Anja Hensberg.</p><p id="p19">Kommunalbestyrelsen vedtog mandag aften at købe huset på Vesterbro for 700.000 kroner.</p><p id="p20">» jeg har fine lokaler i Havnegade nu og er ikke interesseret i at bremse en positiv udvikling i Morsø Kommune « AnjA Hensberg, ejendoMsMægler » Vi har lige tegnet ny kontrakt med Ford og i den forbindelse har vi fået lavet bedre parkeringsforhold, fået ny gulvbelægning, nyt lys og flyttet personaleafdelingen over i det gule hus bagved.</p><p id="p21">Så vi har ikke længere planer om at flytte « KristiAn odgAArd, Ford-ForHAndler.</p><p id="p1">»Ophold på trappen forbudt« står der på hoveddørene til utallige opgange på Vesterbro i København. Beboerne kæmper for at holde deres ejendomme fri for narkomaner. »Det eneste, vi kan gøre, er at prøve at holde junkierne ude af vores ejendom. Vi kan ikke løse deres problemer. Jeg vil hellere have junken ud på gaden, så politiet kan se, hvad der foregår,« siger Adrian Frank, som bor i en lejet lejlighed på Gasværksvej på Vesterbro. Men Gasværksvej har flere ejendomme, hvor junkier og pushere kan komme ind i tomme lejligheder og handle og junke væk fra gadeplanet og betjentenes blikke.</p><p id="p2">»Politiet kan komme og rydde op i husene, men ti minutter efter myldrer de hertil igen,« siger Adrian Frank.<br /><em style="bold">I hans opgang på</em><br />
 Gasværksvej 33 har det været muligt at holde junkierne væk fra opgangen. Derimod kæmper beboerne i nummer 25, 27 og 29 med problemer ne, hvor hoveddøren bliver sparket ind, fordi så mange lejligheder står tomme. Ejendommene forfalder, og istandsættelse er der ikke noget, der hedder. Ifølge formanden for Vesterbro Lejerforening Søren Hansen hænger problemerne i området tæt sammen med boligernes tilstand. »Bare at få nødtørftige krav opfyldt som at få skiftet pærer og få gjort rent på bagtrappen er en kamp med ejeren. Lejerne flygter, og er man pusher eller narkoman og vil have et sted at bo, så rykker man ind. Og ejeren af ejendommene smider dem ikke ud,« siger Søren Hansen. Ejeren af ejendommene på Gasværksvej har fået vedligeholdelsessager på nakken med påbud fra byggeinspektoratet om at sætte husene med nummer 25, 27 og 33 i stand. I vedligeholdelsessagen for nummer 33 blev ejeren dømt til at betale dagbøder. Alligevel er der ikke blevet gjort noget ved ejendommene. »Vi føler os magtesløse, og når det har stået på et stykke tid, bliver folk desperate. Ting er ved at gå op i en spids,« siger Adrian Frank. For Mai Bang Christensen, som også bor i nummer 33 på Gasværksvej, var toppen nået i går eftermiddags. Da hun kom hjem fra arbejde klokken to med sine to børn på et og tre år, var der ballade i gaden og masser af politi. »Nu kan jeg ikke holde det ud længere - jeg vil væk herfra,« siger Mai Bang Christensen. Hun og hendes mand har en lejlighed i Ishøj fra november måned i år, men så længe kan hun ikke vente. »En måned til på den her måde, så bliver jeg nervevrag. Området ulmer som før et tordenvejr, og jeg er angst for, at der pludselig bryder noget ud. Hvis der bliver mere ballade, vil jeg have børnene ud til min moster. Det her er for hårdt.«<br /><em style="bold">Mai og Søren Bang Christensen har boet på</em><br />
 Gasværksvej i otte år, men i den senere tid er forholdene blevet værre. »At der bliver handlet med narko lige overfor Gasværksvejens skole siger en del. Og der har aldrig ligget sprøjter og flydt, som de gør nu. Hvis vi kun var Søren og jeg, var det ikke noget problem, men børnene skal væk herfra,« siger Mai Bang Christensen. Inger Nielsen har boet i samme opgang i 45 år. 88 år gammel vælger hun stadig at blive boende, selvom området er blevet råt gennem de sidste tyve år. »Det der sker der ude, kommer ikke mig ved. Jeg går bare ikke ud om aftenen,« siger Inger Nielsen. Men hun er alligevel enig med Adrian Frank om én ting. »Jeg vil gerne have narkomanerne væk.« Han supplerer: »Vi har haft dem i så lang tid. Folkene på Vesterbro har taget deres tørn. Nu trænger vi til at puste ud.«</p><p id="p1">AALBORG: Forandringerne på Vesterbro, der blandt andet betyder, at flere af de hidtidige vognbaner er ændret, er tilsyneladende kommet bag på mange.</p><p id="p2">Ifølge Michael Madsen, som bor på hjørnet af Hasserisgade og Vesterbro, er der i hvert fald en del, som ikke har fundet ud af, at der ikke længere er to venstresvingsbaner for almindelige biler på Hasserisgade.</p><p id="p3">-Mange kører, som de altid har gjort. Så det ser ikke ud til, at det er gået op for dem, at der nu kun er en bane for biler, som skal til venstre ad Vesterbro og en bane for biler, som skal til højre.</p><p id="p4">Måske fordi det hidtil har været forbudt at dreje til højre, og fordi den ny højresvingsbane også skal benyttes af busser, der skal til venstre, så det er ikke helt let at finde ud af, mener han.</p><p id="p5">Michael Madsen, der både er kendt som debattør og har været opstillet til byrådet for Borgerlisten, men nu er skiftet til den ny Fjordliste, bor så centralt, at han har kunnet følge med i forandringerne fra første parket. Og derfor er han også lidt nervøs for, hvad der sker, når trafikken for alvor sætter ind efter sommerferien.</p><p id="p6">-Man kan jo allerede nu se, at der er kø på Vesterbro helt nede fra spillekiosken.</p><p id="p7">Så jeg vil tro, at der bliver mange, som slet ikke kan komme ud -for eksempel her ved Skt. Jørgensgade, hvor der er mange, som skal ud på Hasserisgade efter at have parkeret ved Katedralskolen, forklarer han.</p><p id="p8">Ifølge Aalborg Kommune er formålet med de nye forandringer blandt andet at dosere trafikken og placere bilkøerne, hvor der er bedre plads til dem. For eksempel syd for Aalborghallen. Men de nye tiltag undrer fortsat Michael Madsen.</p><p id="p9">-Jeg kan ikke forstå, hvorfor byplanlæggerne ikke har spurgt byens bus-og taxachauffører, inden de laver sådan noget, siger han.</p><p id="p10">-For -for mig at se -er det ikke logisk, og derfor er der også mange, som fortsat placerer sig forkert eller bliver fanget midt i krydset, tilføjer han.</p><p id="p11">At puslespillet på Vesterbro ikke er helt nemt at få til at gå op, forstår Michael Madsen til gengæld godt.</p><p id="p12">-Men det bliver nok ikke bedre, så længe gaden indsnævres længere inde. Det kunne måske løses ved at sløjfe muligheden for at korttidsparkere i den ene side af vejen. Men det kan man nok ikke, fordi der hårdt brug for pladserne, siger han.</p><p id="p13">Udover ændrede vognbaner skal der også indføres nye fodgængersignaler ved Algade, hvor man -i stedet for rød eller grøn mand - fremover vil kunne se, hvor lang tid der er tilbage til at krydse gaden i.</p><p id="p14">-Det ville måske hjælpe, hvis det hele blev skiltet lidt bedre, så bilisterne kan nå at placere sig i den rigtige bane tidligere. For som det er nu, ser det ud til at komme bag på mange, og derfor frygter jeg også, at det bliver trafikkaos, når folk begynder at vende tilbage fra sommerferie, siger Michael Madsen.</p><p id="p1">VEJARBEJDE: Gennem hele året har der været trængsel og alarm på Vesterbrogade mellem Rådhuspladsen og Hovedbanegården, hvor den såkaldte Vesterbro Passage har gennemgået en tiltrængt forskønnelse.</p><p id="p2">Den meget trafikerede og nedslidte strækning forbi Industriens Hus, Tivoli og det nu nedrevne Scala er med kommunens ord blevet til ' et tidssvarende og attraktivt byrum i en mere menneskelig skala med plads til både ophold og aktivitet og de mange cyklister og fodgængere, der hver dag strømmer igennem gaden'.</p><p id="p3">Siden februar har arbejdet været i gang på strækningen, hvor der er blevet lagt nyt fortov og cykelsti, og lygtepælene er blevet flyttet så pladsen til de gående er blevet bedre.</p><p id="p4">Derudover er der kommet bænke på de brede fortove, og som det sidste er der blevet plantet træer på strækningen - de sidste kom i jorden lige op til jul.</p><p id="p5">»København er hårdt plaget af meget anlægsarbejde i de her år - det er Vesterbro Passage også et eksempel på, hvor der stadig er en stor byggeplads både på Scalagrunden og på Rådhuspladsen. Men vi er meget tilfredse med, forløbet af det her projektvi har truffet nogle valg i forhold til at prioritere hurtig anlægsfase og afspærring for trafikken, da gaden skulle asfalteres,« fortæller projektleder Martin Akselsen fra Københavns Kommune.</p><p id="p6">Da gaden skulle asfalters valgte kommunen således at arbejde i døgndrift i en uge. Vurderingen var at det var til mindre gene for trafikken at lukke helt i en uge frem for ensretninger og skiftende trafikgener i 4-5 uger.</p><p id="p7"><br /><em style="bold">Fakta VESTERBRO PASSAGE</em></p><p id="p8">Fornyelsen af Vesterbro Passage giver mere plads til cyklister og gående. Fodgængerne bliver prioriteret på langs af gaden, der har et af byens største fodgængerflows fra Hovedbanegården til Rådhuspladsen, men også på tværs af gaden, hvor der er skabt bedre sammenhæng mellem de to fortove.</p><p id="p9">Projektet har bedre cykelparkering som er indarbejdet i byrummet, der før i dag var præget af cykelkaos, især foran Tivolis hovedindgang.</p><p id="p10">Der er fortsat plads til både bil-og bustrafik i begge retninger.</p><p id="p11">Vesterbro Passage vil, også når Cityringen kommer til Rådhuspladsen, fortsat være et bindeled til Hovedbanegårdens kollektive trafikknudepunkt. Vejen er indrettet til den trafikmængde der er i dag og den kan rumme en trafikforøgelse på.. procent.</p><p id="p12">Kilde: Københavns Kommune.</p><p id="p1">AALBORG: For et par dage siden havde hun et set et tæppe, som hun syntes var flot. Rødligt. Nu spørger hun, om det mon er solgt.</p><p id="p2">Tæppehandler Mohammad Mansoor slår beklagende -og dermed bekræftende -ud med armene.</p><p id="p3">Men selvfølgelig må hun da se sig om i butikken.</p><p id="p4">Det gør hun. Der er også noget at se på. Hundredvis af tæpper. På gulvet, på væggen, i bunker, i stabler, over alt. Engang var her endnu flere, men Mohammad Mansoor er på vej til at gøre alvor af dét ophørsudsalg, som aalborgenserne synes har været i gang i årevis.</p><p id="p5">Tæppehandleren ryster uforstående på hovedet. Det genkender han ikke. Og de ophørsudsalgsskilte, der lige nu hænger i butikken på Vesterbro i Aalborg, kan jo snart være aktuelle.</p><p id="p6">-Måske fire måneder. Jeg ved det ikke, siger Mohammad Mansoor, men han ved, at han er fyldt 72 år, og at hans kone på 65 siger til ham, at han skal stoppe med at være deltids-aalborgenser og komme hjem til villaen i Kongens Lyngby.</p><p id="p7"><br /><em style="bold">Kom som turist</em></p><p id="p8">Det var på de strøg, at Mohammad Mansoor først stiftede bekendtskab med Danmark og fik øjnene op for mulighederne i at handle med tæpper. Han var kommet hertil som turist, havde fået job i en helt anden branche, men oplevede, hvor meget man kunne tjene ved at hente varer i østen og sælge dem i Danmark. Det velansete firma, han var ansat i, var særlig kreativt og fik stemplet importerede skåle: Made in Denmark.</p><p id="p9">For Mohammad Mansoor var det nok at kontakte sin bror hjemme i Pakistan og få sat gang i transporten af tæpper til Danmark. Det begyndte i det små, men voksede sig stort, så Mohammad Mansoor i dag ejer flere selskaber -og undervejs var oppe på fire forretninger.</p><p id="p10">Omdrejningspunktet var tæppeforretningen i Holte, på Kongevejen 237, hvor alt også skal væk, og man kan få 70 procent i rabat eller 80, hvis det skal være.</p><p id="p11">Det betyder ikke, at Mohammad Mansoor ikke har en kant for, hvor økonomisk imødekommende han vil være, og det var pudsigt nok dén, der førte til, at han åbnede forretning i Aalborg.</p><p id="p12">Mohammad Mansoor var begyndt at levere tæpper til andre butikker end hans egen. Deriblandt en i Aalborg, hvis ejer kom til at skylde ham penge.</p><p id="p13"><br /><em style="bold">Som sagt, så gjort</em></p><p id="p14">Da det trak ud med betalingen, tog Muhammad Mansoor til Aalborg og konstaterede, at forretningen gik fint, så han bad om sine penge.</p><p id="p15">I stedet fik han en kop kaffe og blev bedt om at vente.</p><p id="p16">-Mens jeg sad med kaffen, kikkede jeg over gaden, hvor der var en forretning til leje, så jeg endte med at sige: Hvis jeg ikke får mine penge, så åbner jeg en forretning 30 meter fra din.</p><p id="p17">Mohammad Mansoor ler af sin gamle historier og fortæller, at skyldneren godt mente at kunne håndtere en konkurrent 30 kilometer væk, så han måtte gentage, at han mente 30 meter.</p><p id="p18">Som sagt, så gjort.</p><p id="p19">Skyldneren fik ikke noget ud af, at han pludselig fandt penge til at betale sin gæld og måtte lukke.</p><p id="p20">Og nu har Mohammad Mansoor så haft forretning i omkring 25 år i Aalborg, i mange år havde han personale til at passe forretningen, tre, da de var flest, men de sidste efterhånden mange år, fire-fem år gætter han på, har han selv passet forretningen. Faktisk er det flere, men tiden går jo i sit faste håndknyttede mønster.</p><p id="p21">Tirsdag morgen lukker han op, lørdag efter lukketid kører han hjem til Kongens Lyngby, er sammen med sin hustru, sin ene søn, Jonas, og sit barnebarn. Leger med hende i haven for eksempel.</p><p id="p22">Mandag aften kører han igen til Aalborg, hvor han ugen igennem bor på et værelse eller hos sin anden søn, Thomas, der bor i Sæby.</p><p id="p23">Thomas er hos Novo Nordisk i Hjørring, Jonas på DTU som ITsupporter.</p><p id="p24">Voksne selvfølgelig og klarer sig selv, så Muhammad Mansoor behøver ikke for deres -eller andres -skyld at fortsætte med at drive forretning.</p><p id="p25">Men han kan lide det.</p><p id="p26">-Jeg elsker tæpper. Jeg kan lide og gå kikke på dem, se forskellene, mønstre og farver, siger Muhammad Mansoor og viser, at den egentlige forskel er tydeligst at se bag på tæpperne. Han vender et tæppe, fortæller, at der er 90.000 knuder pr. kvadrat meter. Vender et andet, hvor knuderne er væsentlige mindre, men flere. 300.000 faktisk.</p><p id="p27"><br /><em style="bold">Bagsiden afslører</em></p><p id="p28">På væggen hænger et tæppe. Her er der knyttet 1,2 millioner knuder pr. kvadratmeter.</p><p id="p29">Dét er kvalitet.</p><p id="p30">Muhammad Mansoor lader sine fingre gnide let mod tæppet, og anslår, at der er brugt omkring halvandet års arbejde på at lave tæppet.</p><p id="p31">Alligevel -og selv om det er iransk -kan han sælge det for måske 40.000 kroner.</p><p id="p32">Forklaringen er, at han købte det for nogle år siden -otte vist -i hvert fald før lønningerne i Iran steg og tæpperne, der blev dyre, færre og forbeholdt landets egen elite. Og at dollaren var nede i fem en halv.</p><p id="p33">En tæppesnak med Muhammad Mansoor fører hurtigt én rundt i Asien og omegn. Til Egypten, hvor man begyndte at knytte tæpper for 900 år siden, til Iran -Persien -der tog fat for 600 år siden, og til nutidens brogede Asien, hvor Muhammad Mansoor har rejst rundt næsten overalt for at købe tæpper.</p><p id="p34"><br /><em style="bold">Geografi og verdenshistorie</em></p><p id="p35">I dag næsten kun til Pakistan og Indien, fordi det for farligt i Afghanistan, fordi det i Kina er kommet til at handle om plastic og fordi tæpperne er blevet for dyre ikke bare i Iran, men også i Tyrkiet, fordi lønningerne er sat i vejret i bestræbelserne på at blive så vestlig, at Pia Kjærsgaard vil tillade dem at komme med i EU.</p><p id="p36">Det sidste bliver sagt med et smil, eller det gør det meste, men her lidt større, mens ansigtsudtrykkene varierer, når Muhammad Mansoor fortsætter tæppe-geografitimen med nedslag i Danmarks-og verdenshistorien på begivenheder, der har været vigtige for en tæppehandler.</p><p id="p37">Han husker med gru, da daværende statsminister Anker Jørgensen i 1982 talte om en devaluering på 30 procent, inden han få måneder efter overlod regeringsmagten til konservative Poul Schlüter, der valgte en anden vej, end den for en importerende tæppehandler ødelæggende økonomiske kurs.</p><p id="p38">Han husker den senere udenrigsminister Uffe Ellemann-Jensen stå dag efter dag som journalist i TV Avisen og fortælle, at dollarkursen ville falde, mens den bare steg og steg. Om renter og valutakurser og om et regnestykke, hvis facit er, at det er gået fint nok med " Oriental Rug Company Aps" og de andre selskaber, Muhammad Mansoor, har.</p><p id="p39"><br /><em style="bold">Fuld tilfredshed eller ..</em></p><p id="p40">Kvinden fra før, har fundet sig et tæppe. Et vævet tæppe til 600 kroner.</p><p id="p41">Ikke helt så flot som det røde, hun kom efter.</p><p id="p42">-Jeg kan egentlig godt lide stærkere farver, siger hun og spørger tæppehandleren om ikke, han også synes, at dette tæppe er flot.</p><p id="p43">-Det er ikke så kedeligt, siger han, tager imod betaling og skriver kvittering med gennemslag og et stort smil. Fornemmer måske, at svaret ikke gjorde kunden helt glad og forsikrer hende, at hun kan komme igen med tæppet få pengene tilbage, hvis hun ikke er tilfreds.</p><p id="p44">Returretten er et fast element i Muhammad Mansoors forretningskoncept -eneste betingelse er, at man viser sin kvittering. Det er det beløb, der står der, man kan få tilbage.</p><p id="p45">-Prisen på tæpperne kan godt være høj, forklarer han med et nik mod et skilt, der viser en pris på 80.000, som er streget ud og erstattet med et andet beløb, som ikke behøver at være den, tæppet går for. Muhammad Mansoor ved, hvad prisen skal være, og den er egentlig ikke til forhandling.</p><p id="p46">-En leg, et spil ... , tæppehandleren trækker på skuldrene og giver ikke andet svar end at gentage spørgsmålet.</p><p id="p47"><br /><em style="bold">Mansoors hemmelighed</em></p><p id="p48">Sådan er det bare. Muhammad Mansoor ved, han er billigere end andre forretninger, der sælger tæpper. Hemmeligheden er så banal, siger han, at han ejer sine tæpper, og derfor ikke som så mange andre skal betale kommission.</p><p id="p49">Han har haft god hjælp af sin bank undervejs, og selv om huslejen på Vesterbro-butikken er steget fra 1900 kroner om måneden til 29.000, så er hans omkostninger ikke i nærheden af eksempelvis stormagasinernes, der også har gjort sig i ægte tæpper.</p><p id="p50">Muhammad Mansoor er godt tilfreds med sine lokaler, de ligger lige ud til Vesterbro og tæt på parkeringspladsen ved Gåsepigen, og han bruger ikke alverden på at holde lokalerne tidssvarende. Tværtimod ligger tæpperne -tilsyneladende -i tilfældige bunker, under lamper, der synes at være ved at falde ned, og med kinesiske vaser og gammelt legetøj som bofæller.</p><p id="p51">Rodet på skrivebordet kunne være arrangeret af en professionel regissør, i hvert fald formår moderniteter som printer, computer og betalingskortterminal knap at forstyrre oplevelsen af, at tiden har stået stille her. Det føles pludselig helt naturligt at spørge efter et et flyvende tæppe.</p><p id="p52">-Jeg har ikke så mange mere, og de er dyre ..., siger Muhammad Mansoor uforstyrret som sit skrivebord.</p><p id="p53"><br /><em style="bold">Orden i roderiet</em></p><p id="p54">Roderiet er ikke, hvad det ligner.</p><p id="p55">Tæppehandleren ved nøjagtig, hvor hvilke tæpper ligger, kvalitet, størrelse, oprindelse, og det er uldtæpper, der ligger så man kan træde på dem, for de kan bare børstes rene i modsætning til silketæpperne og de ganske få af bomuld.</p><p id="p56">Muhammad Mansoor deler gerne af sin viden om tæpper, og den har gennem årene skaffet ham en fast skare af kunder, der ved, hvad de vil have. Firmaer for eksempel, nordmænd og bare tæppeelskere.</p><p id="p57">Dem er der så til gengæld ikke så mange af mere, eller deres gennemsnitsalder er i hvert fald steget.</p><p id="p58">For et par årtier siden var ægtetæpper populære i mange velstående hjem, og Muhammad Mansoor har kun et neutralt skuldertræk som svar på et spørgsmål om, hvorfor mon man dér gerne ville have orientalske pift.</p><p id="p59"><br /><em style="bold">Kunderne bliver gamle</em></p><p id="p60">Sådan var det bare, og da det er holdbare sager, Muhammad Mansoor sælger, i hvert fald hvis man køber uldtæpper, så falder behovet for tæpper. Nogle faste kunder forsøger at lade deres interesse gå i arv, men tæpperne finder ofte tilbage til Muhammad Mansoor, fordi de ikke passer ind i moderne hjem.</p><p id="p61">-De vil hellere have pengene til noget andet, konstaterer han, som altså har andet end sin alder og sin kones ønske som motivation for at gøre alvor af det udsalg, som ingen aalborgenser rigtig tror på, vil blive til noget.</p><p id="p62">-Men det kommer, smiler Muhammad Mansoor og fortæller, at de fem fyldte lagre i kælderen er blevet til ét, der kun er lidt fyldt, og at han ikke orker rejse verden rundt efter tæpper.</p><p id="p63">Men har man behov for en løber i en bestemt længde, så skaffer han den selvfølgelig hjem, lige som han har svært ved at sige nej til et godt tilbud fra en producent, og i dag kan man jo vurdere kvaliteten via computeren, så nogen lukkedato har han ikke.</p><p id="p64">-Men måske om fire måneder, siger han.</p><p id="p1">Der blev snakket fixerum, regnvand og Kødbyen, da Vesterbro Lokaludvalg mødte borgmester Anna Mee Allerslev (R).</p><p id="p2">-Vis mig, hvad i gerne vil lave om på Vesterbro.</p><p id="p3">Sådan lød beskeden fra beskæftigelses-og integrationsborgmester Anna Mee Allerslev (R) til bydelens lokaludvalg.</p><p id="p4">Udvalget tog udfordringen op og bød onsdag eftermiddag på en rundtur til nogle meget interessante steder, ifølge borgmesteren: -Det lokale demokrati er utrolig vigtigt, og derfor ville jeg også gerne her til Vesterbro og møde Lokaludvalget, som kender bydelen og dens udfordringer. Det er interessant at høre mere om de ideer, der er til Vesterbros Udvikling, direkte fra udvalgets medlemmer, sagde Anna Mee Allerslev.</p><p id="p5">15 projekter Turen rundt på Vesterbro tog udgangspunkt i nogle af de 15 projekter som lokaludvalget har valgt til Bydelsplanen 2013, der skal behandles i Borgerrepræsentation 23. maj.</p><p id="p6">Første stop var Kødbyen, hvor udvalgsmedlemmerne brugte lejligheden til at diskutere, hvordan de gerne ser området i fremtiden.</p><p id="p7"><br /><em style="bold">Halmtorvet 15-17</em></p><p id="p8">Man vil blandt andet gøre området mere bæredygtigt, men samtidig bevare de gamle erhverv.</p><p id="p9">Herefter gik turen til Halmtorvet 15-17. Her vil lokaludvalget gerne placere det nye fixerum.</p><p id="p10">Det er visionen, at en af bygningerne samtidig skal omdannes til et socialt hus, hvor stofbrugerne kan få hjælp til eksempelvis sundhed og sociale ydelser.</p><p id="p11">-Vi har allerede hørt nogle beboere klage over støj og andre gener fra stofbrugerne.</p><p id="p12">Hvis vi placerer fixerummet her, vil det give os god plads og give mindst mulige gener for beboerne, siger næstformand i Lokaludvalget, Thomas Warburg om valget af Halmtorvet 15-17.</p><p id="p13">Det er meningen, at bygningen efter en renovering skal stå klar til brug i 2016.</p><p id="p14"><br /><em style="bold">Så på Istedgade</em></p><p id="p15">Lokaludvalget ville også gerne vise Anna Mee Allerslev Istedgade, et af de lavest liggende områder i byen.</p><p id="p16">Her vil man have gjort noget ved regnvandshåndteringen, der flere gange har voldt problemer. Bruno Anders Schwede fra udvalget fortalte om de ambitiøse planer.</p><p id="p17">-Vi vil gerne have vejbede, der kan håndtere tagvandet samt gøre området grønnere.</p><p id="p18">Og så skal der skabes et system af åbne og lukkede kanaler og render i gaderne syd, vest og øst for Istedgade.</p><p id="p19">Kanalerne skal tage imod regnvand, der ellers ville belaste lokalerne og løbe ned mod Istedgade, der ligger lavere end de omkringliggende gader, fortalte Bruno Anders Schwede.</p><p id="p20">Nyt kanalsystem Det nye kanalsystem, der har fået navnet " Den Blå Nerve", kommer til at koste i omegnen af 12 mio kr. at føre ud i livet, hvis det bliver vedtaget.</p><p id="p21">Anna Mee Allerslev er glad for at have set Vesterbro-borgernes idéer med egne øjne, og håber at besøget kan give endnu stærkere samarbejde, både i forhold til beskæftigelse og integration, men også i forhold til udviklingen af bydelen generelt.</p><p id="p22">Fare for oversvømmelse -Det giver noget særligt at have stået og kigget på den ejendom, der skal bruges til fixerum, eller de steder på Istedgade, der er i fare for at blive oversvømmet, når det regner voldsomt.</p><p id="p23">-Og så fik jeg muligheden for at fortælle lokaludvalget, at min dør er åben og at de altid kan kontakte mig med deres visioner for Vesterbro, sagde borgmesteren.</p><p id="p24">De 12 bydelsplaner for Københavns Kommune er netop nu til politisk behandling.</p><p id="p25">De skal vendes i Økonomiudvalget inden de skal behandles i Borgerrepræsentationen.</p><p id="p26">Herefter vil de nye initiativer indgå i budgetforhandlingerne, der finder sted i september.</p><p id="p1">Der var næsten ved at være trafikkaos på H. C. Andersens Boulevard i søndags, da Københavns Kommune satte fut til det store juletræ på rådhuspladsen.</p><p id="p2">For de forbipasserende biler havde første parket til tændingen af det store træ, der blev indledt med en lille juletale af den daværende fritids-og kulturborgmester, men nuværende børne-og ungdomsborgmester, Pia Allerslev (V).</p><p id="p3">Og flot var det at se, da dygtige brandfolk fik sat lys på træet.</p><p id="p4">Det er 98. gang, at København sætter et stort juletræ op på rådhuspladsen -til glæde for københavnere og turister, der ellers ikke har meget at glæde sig over på rådhuspladsen for tiden.</p><p id="p5">Træet er pyntet med hele 700 lavenergipærer, 100 julehjerter fra Børnenes Kontor samt 600 kilo pyntegran under træet.</p><p id="p6">Juletræet er ikke sådan at overse: Det vejer otte ton og er ca. 21 meter højt, godt en tredjedel af Rundetårn.</p><p id="p7">Træet er fældet i Grib Skov.</p><p id="p8">Masser af københavnere mødte op og beundrede det flotte træ og klappede, da de mange lys blev tændt.</p><p id="p9">Og der var virkelig julestemning på rådhuspladsen, hvor hyggelige julemænd skabte julelys i øjnene på de mange børn, der var mødt op.</p><p id="p10">Julen er i sandhed børnenes fest, men mange af os andre havde det nu også rigtig rart den søndag eftermiddag på pladsen -trods det omfattende og irriterende byggeri, der naturligvis skæmmer pladsen, men -når det omsider er færdigt -vil gøre livet nemmere for alle københavnere -og turister for den sags skyld.</p><p id="p11">Forinden havde Greve Pigegarde med brandvæsenets traditionelle juleoptog marcheret til rådhuspladsen fra Nyhavn -og optoget blev naturligvis fulgt af en stor skare.</p><p id="p12">Hele 20 brand-og politibiler fra forskellige årgange sørgede for ro og orden imens.</p><p id="p13">Også på Vesterbro Torv blev julen skudt i gang.</p><p id="p14">Takket være den nye bestyrelse i Vesterbro Handelsforening er der nu kommet julelys op på torvet.</p><p id="p15">Det giver dette i forvejen stemningsfyldte sted en helt særlig atmosfære i den mørke juletid.</p><p id="p16">Julebelysningen er arrangeret af Handelsforeningen ved formand Søren Nissen fra Café Obelix, næstformand og konsulent Erik Willumsgaard og kasserer Flemming Christrensen fra Barbar Bar.</p><p id="p17">De tre og mange andre hyggede sig søndag eftermiddag på torvet, hvor der nu også er julestemning i hele julemåneden.</p><p id="p18">Vesterbro Handelsforening har ikke rigtigt været aktiv i flere år, men nu er der atter kommet gang i foreningen.</p><p id="p19">Der er ikke mange penge i kassen lige nu, men belysningen på Vesterbro Torv er en af de første aktiviteter, og flere andre vil følge efter, lover foreningen.</p><p id="p20">Og det vil naturligvis komme alle til gode, hvis bydelen har en aktiv handelsforening -såvel kunder som alle de handlende.</p><p id="p1">En lille dråbe i det store hav, men ikke desto mindre en dejlig anerkendelse. </p><p id="p2">Det var meldingen, da Vesterbro Festivallen i sidste uge modtog det sidste af de ti legater på hver 5.000 kroner, som kontokæden Veko har uddelt i anledningen af sin 50. fødselsdag.</p><p id="p3">- Vi ved ikke præcist, hvad pengene skal bruges til, men de vil selvfølgelig indgå i det samlede budget for festivallen, og på den måde være med til at skabe endnu bedre forhold for vores musikere, siger festivalleder Jesper Østergaard Jensen.</p><p id="p4">- Det er et dejligt skulderklap, og det er skønt, at der er så meget lokal opbakning til festivalen.</p><p id="p5">Udover legatet er Veko nu for andet år i træk festivalens hovedsponsor:</p><p id="p6">- Vi vil gerne støtte bredt op om lokale aktiviteter og gøre noget for de unge og musikken. Og så synes vi, Vesterbro Festivalen har gjort det rigtig godt i de fem år, den har eksisteret, siger marketingskoordinator Louise Halberg fra Veko.</p><p id="p1">Danske Gymnastik- og Idrætsforeninger (DGI) har lagt billet ind på at bygge et landscenter i København et stenkast fra Hovedbanegården.
Centret, der når det er fuldt udbygget vil have et etageareal på 18.000 kvadratmeter og rumme to idrætshaller og en svømmehal skal ligge i »Den Brune Kødby«, der ligger ved Halmtorvet på Vesterbro.
<br /><em style="bold">Fredet område</em><br /> Den gamle Kødby er fredet, og ombygning/restaurering af bygningerne til et kultur- og byøkologisk center er så småt startet.  Men handlingsplanen for området, som overborgmester Jens Kramer Mikkelsens netop har fremlagt, er der også åbnet
mulighed for DGIs ønske om at etablere et landscenter i trekanten der afgrænses af Tietgensgade, Ingerslevsgade og Kvægtorvsgade.</p><p id="p2">DGIs tanke er at lave en etapevis udbygning af centret over 15 år og at centret tilpasses storbyen.
Det vil sige at der ikke, som på DGIs nuværende to landscentre i Jylland, bliver anlagt store udendørs arealer.
Dog indgår det i den foreløbige plan, at aktiviteter som street-basket, skateboard, klatring og beach-volley kan indpasses på Halmtorvet, når pladsen som planlagt skal være et rekreativt område.
<br /><em style="bold">Anderledes center</em><br /> Landscentret vil også kunne benyttes af lokalbefolkningen på Vesterbro og Københavns overborgmester Jens Kramer Mikkelsen (S) understreger vigtigheden af, at DGIs plan er at lave et »anderledes« center med respekt for de muligheder og
udfordringer beliggenheden på Vesterbro giver:  »Jeg synes det er en realitetsbetonet handlingsplan,« siger Jens Kramer Mikkelsen, der mener at en langsom udvikling af centret er at foretrække fremfor en stor, hurtig samlet satsning.
Overborgmesterens handlingsplan skal ud til lokal høring og DGIs endelige stillingtagen til projektet kommer på årsmødet til november.
»Det er blevet en spændende plan som giver DGI gode muligheder i København,« landsformand Leif Mikkelsen, DGI, der regner med at udskrive en projektkonkurrence omkring den konkrete udformning af centret.</p><p id="p1">DEMOKRATI: Det lokale demokrati skal styrkes. Sådan lyder det ofte i skåltalerne fra Københavns Rådhus. Det er svært at være uenig. Borgerne vil gerne høres, være med og diskutere byens udvikling og fremtid.</p><p id="p2">Borgerne er nemlig de lokale eksperter.</p><p id="p3">Virkeligheden er imidlertid en anden, når politikerne skal prioritere. Økonomiudvalget i Københavns Kommune har endnu en gang udset sig lokaludvalgene som det naturlige sted at spare. Politikerne på rådhuset lægger op til besparelser, som ikke har reel betydning i det kæmpestore budget, men som selvfølgelig er gift for de lokale kræfter, der forsøger at være brobyggere mellem borgere og politikere, mellem civilsamfund og kommune.</p><p id="p4">For nylig spurgte Vesterbro Lokaludvalg en række være-og kontaktsteder i bydelen, hvordan deres brugere brugte stederne.</p><p id="p5">Tendensen var klar: Stederne hjælper borgerne med kontakt til kommunen. Enten fordi de ikke selv har computer og internetforbindelse eller simpelthen fordi, de ikke kan forstå, hvad kommunen skriver.</p><p id="p6">Og så det vigtigste: Brugerne har ganske enkelt geografisk afstand som en udfordring.</p><p id="p7">Hvis man skal tale med en sagsbehandler i Valby eller Indre By bliver det tit ikke til noget, fordi borgeren ikke kan overskue transporten til en anden bydel.</p><p id="p8">Derfor er vi nødt til at styrke de lokale tilbud. Borgerne skal kunne få kommunal service, velfærd og kontakt i deres egen bydel. Kommunen bør lave Borgerservice på fx biblioteket i Lyrskovsgade. Og lokaludvalgets sekretariat, som i forvejen også servicerer Kgs. Enghaves lokaludvalg skal styrkes - ikke nedskæres yderligere og eventuelt flyttes til Valby. Det vil nemlig give mindre lokalt demokrati og service til borgerne.</p><p id="p9">Det er en forkert udvikling.</p><p id="p10">Der er brug for mere lokalt demokrati og service - ikke mindre. Lad være med at afmontere bindeleddet mellem borgerne og kommunen.</p><p id="p11">Drop de planlagte besparelser på lokaludvalgene. Nedskæringer på det lokale demokrati er signalpolitik. Men desværre et helt forkert signal.</p><block><p>Værestedet Gang i Gaden på Vesterbro er lukningstruet. </p></block><p id="p1">AARHUS: Vesterbro Torv er til daglig ikke meget andet end et trafikknudepunkt, men i festugen bliver det også en grøn oase.</p><p id="p2">I midten af torvet, hvor der normalt holder biler og serveres pita, bygger Aarhus Festuge et højt stillads formet som en trappe. Trappen fører op til et grønt byrum med siddemøbler. Og fra toppen falder der et vandfald ned, så Vesterbro Torv bliver mere end bare trafikknudepunkt.</p><p id="p3">Bilerne forvises altså ikke, men kommer til at køre omkring pladsen, som de gør i dag.</p><p id="p4">-Vesterbrofaldet er mere end bare den fysiske forstyrrelse af rummet, det er også et fantastisk sanseligt rum, hvor lyden af vand, lyset i dråberne og prikken af det forstøvede vand vil pirre sanserne hos forbipasserende eller folk, der slår sig ned på den nye plads, siger Aarhus Festuges direktør, Rikke Øxner i en pressemeddelelse.</p><p id="p5"><br /><em style="bold">Midlertidige projekter</em></p><p id="p6">Det er Tegnestuen SLA, der står bag projektet med at forvandle det hektiske og larmende torv til en oase med grøn bevoksning.</p><p id="p7">Projektet er det første af flere i det treårige samarbejde, som Aarhus Festuge og SLA har indgået under navnet City Nature 1: 1, hvor SLA hvert år skal realisere et midlertidigt byrumsprojekt, der diskuterer, hvordan Aarhus kan sikre en helhedsorienteret og naturbaseret udvikling af byen.</p><p id="p8">-Med Vesterbrofaldet viser vi helt konkret, hvordan en grøn, naturbaseret byudvikling kan sikre og styrke den fortsatte by-og livskvalitet i Aarhus. Den sanselige oplevelse skaber balance til byens exceptionelle byggeboom og peger på vigtigheden i også at medtænke natur, åbne byrum og sociale fællesskaber, når fremtidens Aarhus bliver skabt, siger partner og grundlægger af SLA, Stig L.</p><p id="p9">Andersson.</p><p id="p10"><br /><em style="bold">FAKTA</em></p><p id="p11"><br /><em style="bold">VESTERBROFALDET</em></p><p id="p12">Dato/ tid: 25. august -3.</p><p id="p13">september zSted: Vesterbro Torv</p><p id="p14">Arrangeret af: Aarhus Festuge i samarbejde med SLA.</p><p id="p1">VIBORG: Vesterbro Torv er i dag primært en nedslidt parkeringsplads.</p><p id="p2">Hvad det fremover skal være, ligger endnu ikke fast.</p><p id="p3">Men Lene Christensen, direktør for Bach Gruppen, der ejer torvet, fortæller, at man lige nu arbejder på at finde ud af, præcist hvordan det centrale areal skal udnyttes. Det er dog ikke ligetil, og først om nogle måneder tror hun på, at hun kan fremlægge mere konkrete planer.</p><p id="p4">»Vi er ved at finde ud af, hvad vi kan gøre inden for den gældende lokalplan. Udfordringen er, at vi ikke bare kan bestemme, at vi vil have en detailhandel, hvis der ikke er nogen fra detailhandlen, som vil være der,« konstaterer Lene Christensen således.</p><p id="p5">Hun bekræfter da også, at det derfor nu dufter af, at man i sidste ende opfører et rendyrket boligbyggeri på stedet.</p><p id="p6"><br /><em style="bold">Gamle lokalplaner</em></p><p id="p7">Bach Gruppen købte den asfalterede matrikel ved Vesterbrogade samt de omkringliggende bygninger på sydog østsiden for 10 år siden, i 2006. Allerede da gjorde man det klart, at man satte en arkitekt til at tegne fremtidens torv, uden at noget konkret siden skete.</p><p id="p8">Tilbage i 2008 blev der lavet en lokalplan, der åbnede for et kæmpe-projekt med renovering af Vesterbro Torv.</p><p id="p9">Torvet skulle lukkes ud mod Vesterbrogade, og nybyggeri skulle huse erhvervslokaler i bunden og boliger på toppen.</p><p id="p10">I den vestlige ende over mod biblioteket var planen at lave underjordisk parkering i tre etager med indkørsel fra Dalbergsgade.</p><p id="p11">I 2011 vedtog byrådet en ny lokalplan, der tillod opførelsen af et butikscenter ved navn »Vesterbrocenteret«, som blandt andet skulle have parkeringskælder i to niveauer.</p><p id="p12">For et år siden lød det fra Bach Gruppen, at arbejdet med at renovere og bebygge torvet i et mindre omfang end først planlagt ville begynde i løbet af 2015.</p><p id="p13">De gamle bygninger, som blandt andet har rummet Netto, et pizzeria, en skønhedssalon og et sol-center, bliver sandsynligvis revet ned.</p><p id="p14">Den vestlige del af torvet, som stadig er i brug, ejes af Viborg Bolig-og Erhvervsudlejning.</p><p id="p15">»Vi er ved at finde ud af, hvad vi kan gøre inden for den gældende lokalplan. Udfordringen er, at vi ikke bare kan bestemme, at vi vil have en detailhandel, hvis der ikke er nogen fra detailhandlen, som vil være der.</p><p id="p16">LENE CHRISTENSEN, direktør, Bach Gruppen.</p><p id="p1">En voksende gruppe unges drøm om også at dyrke streetbasket i de kolde vintermåneder ser ud til at rykke nærmere. Gam3 - et socialt projekt, der kombinerer streetbasket- og hip-hop-kultur, har i en rum tid haft et godt øje til en gammel, ubrugt kommunal bygning tæt på Copenhagen Skatepark på Vesterbro i København.</p><p id="p2">Får Gam3 fingre i bygningen vil de omdanne den til et Streetmekka, hvor de københavnske unge kan dyrke hip-hop og spille streetbasket.  <br /></p><p id="p3"><em style="bold">Politisk støtte</em></p><p id="p4">»Helt på tværs af bymæssige og etniske skel,« understreger Simon Prahm, der er projektleder på Gam3.</p><p id="p5">»Vi har haft besøg af Ritt Bjerregaard (S) og Klaus Bondam (R), og vi fik det indtryk, at de var ret begejstrede over ideen,« siger han.</p><p id="p6">På Københavns Rådhus bekræfter Simon Strange (S) fra kultur- og fritidsudvalget, at politikerne er lune på ideen. I udvalget har man siden foråret diskuteret, hvordan man kunne fremelske streetkulturen.</p><p id="p7">»Så vi arbejder på sagen,« lover Simon Strange (S). </p><p id="p8">»Både Ritt Bjerregaard og Klaus Bondam har en stærk vilje til at hjælpe projektet på Vesterbro i gang, og det ville være fantastisk, hvis København fik bedre rammer for streetkultur« siger han. </p><p id="p9">I Lokale- og Anlægsfonden finder direktør Torben Frølich projektet »rigtig interessant.«</p><p id="p10">»Det er bestemt meget spændende at kombinere streetsport og musik. Vi har ikke set noget lignende - sådan at flytte gaden i læ om vinteren,« siger Torben Frølich. </p><p id="p11">»Hvis man kigger sig om i bybilledet, virker det som om rigtig mange unge har en stor lyst til at se og opføre sig New Yorker-agtigt. Så meget tyder på, at streetkulturen er voksende og noget varigt. Kulturen er hæmmet af, at vi bor på breddegrader, hvor den er svær at dyrke i otte måneder om året, så man må sige, at der eksisterer et behov,« siger Torben Frølich.  <br /></p><p id="p12"><em style="bold">Pengene mangler</em></p><p id="p13">Mens sympatien fra fagfolk og politikere er på størrelse med Empire State Building, så ruller pengene dog endnu ikke lige så lystigt som på Manhattan. </p><p id="p14">»Det næste skridt er at få tegnet nogle skitser af en arkitekt, hvilket vil koste i omegnen af 300.000 kr. Ritt Bjerregaard og Klaus Bondam lovede at vende tilbage med et svar på, hvorvidt kommunen kunne finde disse midler i løbet af 14 dage. Der er nu gået over tre uger, og vi venter stadig på at høre fra dem, så vi er meget spændte på om pengene kommer,« siger Simon Prahm.</p><p id="p15"><a href="mailto:per.borregaard@jp.dk">per.borregaard@jp.dk</a></p><p id="p1">Ford bliver på sin nuværende adresse, men vil gerne udvide Nykøbings trafikale knudepunkt kommer til fri debat tirsdag 4. marts., hvor Morsø Kommune indbyder beboere, erhvervsdrivende og øvrige interesserede til borgermøde i Musikværket.</p><p id="p2">Det sker under overskriften " Områdefornyelse Dueholmcenteret", som signalerer de store ændringer, der kommer til at ske i og omkring vejkrydset Vesterbro, Næssundvej og Mågevej . -I princippet er der tale om en fornyelse som den, vi har gennemført i en række af kommunens landsbyer, blot i noget større målestok.</p><p id="p3">Vi har fået tilsagn om 2,66 millioner kroner fra By, Bolig og Landdistriktsministeriet til områdefornyelse, og kommunen skal bidrage med det dobbelte beløb.</p><p id="p4">Projektet skal gennemføres inden for fem år, siger Meiner Nørgaard (DF), formand for udvalg for teknik og miljø, der i denne uge havde sagen til orientering.</p><p id="p5">-En sikker trafikløsning, der både afvikler bilstrømmen ind og ud af byen og tager hensyn til cyklister og gående, herunder sikre skoleveje, har første prioritet.</p><p id="p6">Derudover lægger vi op til en helt åben debat.</p><p id="p7">Vi har startet med, at kommunen har spurgt erhverv og beboere i området om deres ønsker, siger udvalgsformanden og tilføjer: -Der vil fra forvaltningens side blive udarbejdet nogle meget bløde råskitser som inspiration.</p><p id="p8">Dem vil vi politikere få at se forud for borgermødet, men kun fordi vi så bedre kan snakke med og besvare spørgsmål.</p><p id="p9">Vi er helt åbne over for forslag og synspunkter, siger Meiner Nørgaard.</p><p id="p10">Dog tog politikerne første skridt ved i december at dødsømme den nedslidte Højbro over Næssundvej og i samme ombæring beslutte, at broen ikke skal erstattes.</p><p id="p11">Herved puffer man cyklister og gående, herunder elever til skolerne i sydbyen, hen til byens mest trafikerede vejkryds. På hjørnet af dette ligger Ford med bilforhandling og værksted.</p><p id="p12">Denne virksomhed har længe ytret ønske om at udvide forretningen, og det har været med til at føde planen om en total tra-fiksanering af området.</p><p id="p13">Indehaver Kristian Odgaard siger, at en udflytning af bilforretningen ikke længere indgår i hans overvejelser.</p><p id="p14">-Vi har opgraderet vores lokaler til de nye standarder fra Ford. Vi har fjernet bygninger og har bygget en hal til, så nu ligger det fast, at vi bliver på vores nuværende adresse. Vi vil få mere plads og bedre adgangsforhold, hvis planen om at sløjfe stykket af Vesterbro mellem krydset og rundkørslen som ventet realiseres, siger Kristian Odgaard.</p><p id="p15">Han har haft en arkitekt til at skitsere en mulig udvidelse, men vil ikke bekoste deltaljerede tegninger, før det bliver klart, hvorledes trafikforholdene bliver.</p><p id="p16">-Ifølge den nye kontrakt, vi indgik med Ford sidste sommer, skal vi adskille udstillingerne af nye og brugte biler. Man kunne jo godt tænke den tanke, at vi opretholder værkstedsindkørsel fra Næssundvej og indgang til ny salgsafdeling fra rundkørslen. Men nu sætter vi foreløbig kryds i kalenderen ved 4. marts, siger Ford-forhandleren.</p><p id="p17">-Jeg og andre tænker på, at det vil give kolossalt trafikpres på krydset ved Statoil, hvis Vesterbros forlængelse fjernes og Højbro rives ned. Det stykke vej, de vil nedlægge blev for år tilbage målt til at være den mest trafikerede vejstrækning på Mors, advarer Mogens Dinesen.</p><p id="p18">" Nu ligger det fast, at vi bliver på vores nuværende adresse" BILFORHANDLER KRISTIAN ODGAARD.</p><p id="p1">Vil man have en idé om, hvordan Vesterbro har set ud i slutningen af 1800-tallet må man gå til kvarteret omkring Enghavevej, hvor man endnu kan finde bygninger, der kan vise, hvordan Vesterbro så ud engang.</p><p id="p2">Her finder man småhusene på Enghavevej 4, nummer 10-14 samt Vesterbrogade 107C, alle eksempler på bydelens daværende udseende.</p><p id="p3">Husene ligger i det område af Vesterbro, der kaldes Hvide Hest, et område, som afgrænses af Vesterbrogade, Enghavevej, Vesterfælledvej og Tøndergade.</p><p id="p4">Tilbage i tiden bestod bebyggelsen i området af ét stort gæstgiveri, kaldt Hvide Hest.</p><p id="p5">I begyndelsen af 1800-tallet blev grunden solgt fra i mange mindre matrikler.</p><p id="p6">De første af grundene blev bebygget af mindre huse med beboelse, mindre håndværksvirksomheder og værksteder, som kom til at være naboer den gamle gæstgivergård og ældre landsteder.</p><p id="p7"><br /><em style="bold">Demarkationslinjen</em></p><p id="p8">Da militærets påbudte demarkationslinje omkring voldene flyttedes frem og tilbage gennem næsten 200 år influerede det på bebyggelsen af Vesterbro.</p><p id="p9">Svenskernes belejring af København i 1600-tallet og englændernes belejring i 1807 betød ødelæggelse af store dele af hovedstadens forstæder heriblandt Vesterbro.</p><p id="p10">Ophævelsen af demarkationsterrænet i 1852 affødte byggeboom på Vesterbro.</p><p id="p11">Voldene og demarkationsterrænet havde tvunget det stadigt voksende indbyggertal sammen i indre by.</p><p id="p12">Nu søgte befolkningen ud i forstædernes lys og luft.</p><p id="p13"><br /><em style="bold">Befolkningsvækst</em></p><p id="p14">Den tiltagende industrialiseringen i sidste del af 1800-tallet samt en stor tilgang af arbejdskraft fra landet og deraf stigende behov for boliger fik befolkningstallet på Vesterbro til at stige fra ca. 1.700 i 1840 til mere end 65.000 i 1901.</p><p id="p15">Som vi ved var størstedelen af dette som for de andre brokvarterer, opført som spekulationsbyggeri med høje etageejendomme og tæt bebyggelse for at få mest mulig plads.</p><p id="p16">Det medførte mørke og dybe karreer med lidt lys og lidt luft.</p><p id="p17">Også meget af industrien blev lagt i området, så arbejdskraften ikke var langt fra produktionen.</p><p id="p18"><br /><em style="bold">Hvide hest</em></p><p id="p19">Også i Hvide Hest området blev dette byggeri fremherskende på bekostning af de mindre huse og de større landsteder.</p><p id="p20">Selvom den før omtalte bebyggelse på Enghavevej og Vesterbrogade er bygget efter demarkationsterrænets fald i 1852 er det de sidste rester af den form for lavt byggeri, som tidligere karakteriserede hele Vesterbro.</p><p id="p21">Hvide Hest området blev nemlig stadig i 1850 og 60' erne betragtet som værende " på landet", mens de nye høje huse med fem-seks etager var helt oplagte byfænomener.</p><p id="p22">I modsætning til Hvide Hest-idyllen -som til dels dtadig er der.</p><p id="p23"><br /><em style="bold">Ejendommene</em></p><p id="p24">Ejendommen på Enghavevej 4 blev bygget af slagtermester Christian Ferdinand Wahl på en grund, som tidligere var haven til gæstgiveriet Hvide Hest.</p><p id="p25">Enghavevej 10 og 12 er opført i 1865 af grosserer H. P.</p><p id="p26">Harboe.</p><p id="p27">Ejendommene bestod dels af to forhuse med beboelse og i to etager og udnyttet tagetage samt to baggårdshuse i bindingsværk til slagteri.</p><p id="p28">I nr. 10 var der slagteri, som senere blev ombygget til værksted. I forhuset i nr. 10 boede Storm P. i en periode som dreng, da hans far var slagtermester og Storm P. kom selv i slagterlære.</p><p id="p29">I dag står forhuset og værkstedet endnu.</p><p id="p30">I nr. 12 blev det oprindelige slagteri udvidet og ombygget til hestestald i 1888. I 1896 opførtes et værkstedsbaghus med hejsekvist og skorsten.</p><p id="p31">Dele af den gamle stalds bindingsværk kan ses i et nyere mellemhus.</p><p id="p32">Enghavevej 14 blev også opført af grosserer H. P. Harboe i 1866 med to etagers forhus med tagetage og en staldbygning og udhus.</p><p id="p33">I 1887 erstattedes stalden af en fabriksbygning og en kedelbygning med høj skorsten.</p><p id="p34">Både fabriksbygningen, den meget karakteristiske skorsten og forhuset kan stadig ses i dag.</p><p id="p35">Vesterbrogade 107C er ligeledes opført af grosserer H. P.</p><p id="p36">Harboe. Forhuset blev bygget i 1866.</p><p id="p37">Siden kom flere mindre baggårdshuse til. Baggården har en femetagers stald-og værkstedsbygning fra 1900.</p><p id="p38">De store vinduer var almindelige for datidens industriejendomme, idet de gav det nødvendige lys til produktionen.</p><p id="p39">De små huse på Enghavevej samt det ene på Vesterbrogade er i dag de eneste bygninger, der kan give os et billede af, hvordan Vesterbro så ud i sidste del af 1800-tallet inden befolkningsvæksten og spekulationsbyggeriet tog fart.</p><p id="p40">I slutningen af 1800-tallet var Vesterbro en landlig forstad, og husene er den sidste rest af dette forstadsbyggeri.</p><p id="p41">Og dele af bydelen stadig idyllisk.</p><p id="p1"><br /><em style="bold">Technoklubben er rykket ud</em></p><p id="p2">Den legendariske, københavnske technoklub Culture Box har for første gang bevæget sig til Vesterbro for at holde gadefest. På dagen vil flere af klubbens resident dj's sende tunge techno-og houserytmer afsted.</p><p id="p3"><br /><em style="bold">Afrika på Enghaveplads</em></p><p id="p4">Sort Distortion er tilbage med alt det bedste fra Afrika i form af musik og mad fra Tanzania, Gambia, Uganda, Elfenbenskysten osv.</p><p id="p5">Det hele bliver krydret med et dansk islæt og godt humør. Festen fortsætter lørdag til Final Party.</p><p id="p6"><br /><em style="bold">Sværvægt på Rådhuspladsen</em></p><p id="p7">Som noget nyt til Distortion kommer der til at være en særlig scene på Rådhuspladsen, hvor der kun er adgang med Distortion turpas eller Gadearmbånd.</p><p id="p8">I dag står Warner Music og Rambo Club for scenen, hvor blandt andre MORTEN (Breum, red.) vil give publikummet en på opleveren.</p><p id="p9"><br /><em style="bold">Energidrik og hiphop på Litauens Plads</em></p><p id="p10">' Pigerne på gulvet, de kan li' vores cigar.' Du kender teksten, og den kommer formentlig til at sidde fast bag din pande resten af dagen. Red Bull-scenen byder på de danske dancehall-pionerer fra Bikstok, men også den amerikanske beatmager og rapper Madlib.</p><p id="p11"><br /><em style="bold">Fest på en brandbil</em></p><p id="p12">En brandbil, som har tjent New Yorks brandvæsen i 1970' erne, er blevet lavet om til en helt unik scene, hvorfra store danske dj's som Martin Hansen og Kenneth Bager vil sende rytmer ud over Sønder Boulevard.</p><p id="p1">Der var håb og optimisme blandt de godt 20 beboerrepræsentanter og forretningsdrivende fra Vesterbro, efter at de mandag aften havde holdt møde med overborgmester Jens Kramer Mikkelsen (S) om de voksende problemer i deres bydel. "Rent konkret var det meget lidt, vi fik lovning på fra Kramer. Men efter at være blevet spist af i årevis med lemfældige og helt utilstrækkelige løsninger på vores problemer, ser det ud, som om det nu for første gang er lykkedes at få hul på en dialog med dem, der virkelig har noget at skulle have sagt. Og det er faktisk det vigtigste," siger Morten Hillemann, én af beboerrepræsentanterne.<br /><em style="bold">Vil søge dispensation</em><br />
 Som et konkret resultat af mødet vil overborgmesteren stille forslag om, at der forsøgsvis etableres fixerum til Vesterbros narkomaner. Det har længe stået højt på beboernes ønskeseddel, men er ikke tilladt ifølge loven. Jens Kramer Mikkelsen lovede imidlertid, at han allerede i denne uge vil søge justitsminister Frank Jensen (S) om dispensation, så forsøget kan starte så hurtigt som muligt.</p><p id="p2">Andre konkrete resultater er etableringen af et kontaktudvalg. Det skal bestå af beboerrepræsentanter, topfolk fra familie- og arbejdsmarkedsforvaltningen samt lederen af Station 1 på Halmtorvet og fungere som styregruppe for de konkrete aktiviteter, der i den kommende tid skal sættes i gang for at løse beboernes problemer med narkomaner, pushere, sexklubber osv. "I mine øjne er kontaktgruppen det væsentligste resultat af mødet. Nu kommer vi til at sidde sammen med de beslutningsdygtige personer. Det betyder, at de ikke længere bare kan afvise vores forslag, men er tvunget til at lytte til, hvad der sker på gadeplan. Nu skal de handle og føre vores ideer ud i livet," siger formanden for Vesterbro Handelsforening, Tonni Overmanns, der også deltog i mødet.<br /><em style="bold">Flere gadearbejdere</em><br />
 Overborgmesteren lovede også at styrke den sociale indsats på gadeplan ved at indsætte flere gadearbejdere i kvarteret. Derved håber han bl.a. at få flere narkomaner i behandling og væk fra gaderne. Samtidig er der indgået en aftale med Københavns Politi om at øge patruljeringen i kvarteret. "Nu giver vi indsatsen over for pusherne en ekstra skrue. Så mange som muligt skal bures inde. Kort sagt skal de væk fra området," lover chefkriminalinspektør Per Larsen, der erkender, at det efterhånden er blevet en pestilens at bo omkring Istedgade og Maria Kirkeplads. På mødet opfordrede han både beboere og handlende til at henvende sig, så snart de får kendskab til noget kriminelt.<br /><em style="bold">Mere tryghed</em><br />
 "Til gengæld lover vi at handle hurtigt, når de henvender sig. Vi vil bruge det netværk, der eksisterer blandt beboere og handlende mere målrettet. Det vil sige mere kommunikation, så folk føler sig mere trygge, og en bedre brug af den viden, som beboerne og de handlende har om pusherne. Netværkene skal være et sted, hvor politiet, handelsstandsforeningen, beboerne og kommunen kan snakke sammen og handle hurtigt," siger Per Larsen. Også på de indre linjer i politiet styrkes tingene. "Vi vil igen aktivt bruge pusherloven, og vi vil forsøge at bruge hashloven i forbindelse med bordeller - men kun i det omfang, vi kan bevise, at der er tale om rufferidrift. Også dette kan ske i nært samarbejde med beboerne, der jo på nært hold kan se, hvad der foregår," siger Per Larsen. Om ca. to måneder holder Jens Kramer Mikkelsen et nyt møde med beboerne på Vesterbro. <a href="mailto:eva.plesner@jp.dk">eva.plesner@jp.dk</a><a href="mailto:carsten.ellegaard@jp.dk">carsten.ellegaard@jp.dk</a></p><p id="p1">De gamle annoncer for Veko-kortet lignede noget fra serien Matador, og havde meget svært ved at appellere til målgruppen af især Vesterbro-borgere. 125 forretninger står bag kortet og her var meldingen klar: de ønskede en overensstemmelse mellem Veko-kortet og det Vesterbro står for i dag. Berg Reklame &amp; Marketing fik opgaven og indledte med en større undersøgelse af Veko-kortets image i københavner-bydelen. - Vi fandt ud af, at kendskabet til kortet lå på 64 pct., men at det var kendetegnet ved at være gammeldags, dyrt og støvet, og at det lå milevidt fra Vesterbros image og profil, fortæller kontaktdirektør Ole Danielsen.</p><p id="p2">Veko-kortet skulle genskabes som brand og samtidig tilføre de enkelte butikker værdi. Det skulle have en større appel overfor den yngre målgruppe og skulle som kort 'sælge' Vesterbro som 'indkøbscenter', men med den charme som bydelen står for.<br /><em style="bold">HARDCORE PROFILANNONCER</em><br />
 Veko-kortet er nu ved at komme på bølgelængde med målgruppen, bl.a. via en større annoncekampagne, hvor første burst kørte fra d. 29. april til d. 10. maj. Næste runde er lige gået i gang og kører indtil d. 7. juni. De 85 halvsides annoncer 'taler' til den målgruppe, som Vesterbro er kendetegnet ved, nemlig unge, anarkistiske og trendy forbrugere, hvor udsagn som 'Gi' os bare fingeren....' og 'Køb, hvad der passer dig', skal være med til at lokke de unge m.fl. ind i butikkerne. - Vi har valgt at køre hardcore profilannoncer samtidig med, at selve Veko-kortet også har fået en helt ny profil. I medievalget er vi gået bredt ud og kører i lokalaviserne, Berlingske Tidende, Politiken, Jyllands-Posten, B.T., Ekstra-Bladet, Metro og Urban. For Veko-kortet er nemlig ikke kun for Vesterbro-borgerne, men for alle, der kan se fordelen i et helt unikt 'indkøbscenter', uden overdækning, men med en helt speciel atmosfære og charme, pointerer Ole Danielsen og tilføjer: - I den forbindelse er det selvfølgelig også vigtigt, at kortet er synligt i de, indtil nu 125 butikker, der er med i ordningen. Og så vil der også kommer en større PR-indsats på, hvor det skal handle om at skabe vinkler omkring image-skiftet, f.eks. ved at fortælle om en bydel, der tager kampen op imod center-dannelserne.<br /><em style="bold">VEKO BUY NIGHT</em><br />
 Fredag d. 31. maj, kulminerer det store imageskift i en event, der vil holde Vesterbro-bydelens butikker åbne det meste af natten. I annoncer har man de sidste par dage annonceret omkring eventen, med specialtilbud og teasere på, hvad man kan komme til at opleve på 'Veko-natten'. En 1,1 ton stor isklods vil blive kørt ind på Vesterbro-Torv. Både gavekort og produkter vil være frosset ind i isklodsen, og de besøgende kan med ishakkere så kæmpe om at hakke gaverne fri. Søren Sko vil underholde 'Unplugged' og hestevogne og Richshaws vil kører folk rundt i gaderne - og til butikkerne, der annoncerer med timetilbud. - Håbet er selvfølgelig et stort fremmøde, og eventen er en markering af det lange træk det har været at ændre noget gammeldags og støvet til noget nutidigt og nærværende, siger Ole Danielsen.</p><p id="p1">I kredsen omkring beboerne betragtes sagen om placering af det nye byfornyelsescenter som endelig. »Vi fik ikke den placering, vi havde håbet og ønsket, men til gengæld viste Byfornyelsescentrets repræsentantskab, som er sammensat bl.a. af beboere, stor modenhed ved denne beslutning, og det lover godt for det fremtidige arbejde,« siger formanden for LLO i Hovedstaden Niels Busk. Repræsentantskabet havde ønsket en placering i Abel Katrinegades stiftelse, på det indre Vesterbro. PUKs gamle lokaler ligger udenfor det egentlige og nuværende byfornyelsesområde. Centrets etablering og drift ventes at koste op mod 1,5 mill. kr.</p><p id="p1">Vest Administrationen så dagens lys i en lille lejlighed på Vesterbro i 1991, dengang kvarteret stadig var råt, og byfornyelsen først lige var gået i gang. Kent Friis Petersen var 26 år gammel, var lige blevet færdig som ingeniør og gik aktivt ind i de politiske diskussioner om, hvordan fornyelsen af hans barndomsbydel skulle se ud i fremtiden.</p><p id="p2">Sammen med kammeraten Morten overtog han administrationen af sin daværende boligforening, fordi de ikke syntes, at deres administrator gjorde det godt nok. På den måde voksede beboer demokratiet og -engagementet i foreningen.</p><p id="p3">" Vi havde nogle supergode arbejdsweekender, hvor vi, i stedet for at udskrive bøder til dem, der ikke kom, købte masser af øl for pengene og hyggede os med grillmad i gården.</p><p id="p4">Næste arbejdsweekend kom der rigtig mange med, og opgangen blev malet af helvede til, men vi var ligeglade, for vi havde det sjovt", siger Kent Friis Petersen.</p><p id="p5">De to vesterbrodrenge indså efterhånden, at de var gode til at få beboerne til at involvere sig, og idéen om at administrere ejendomme professionelt voksede. Derfor skrev de et udkast til en forretningsplan, der startede på 70 sider, men efter flere kritiske øjnes gennemgang endte på 12. Samtidig fik de en iværksætterydelse på 60.000 kroner om året i to år.</p><p id="p6">" Vi havde en klar idé om, hvad vi ville, selv om det tog lang tid at komme i gang. Pengene var vi ligeglade med, for vi brændte for det og brugte heller ikke nogen penge. Vi sad i min lejlighed og havde faxnummer, men ikke nogen fax", siger Kent Friis Petersen og fortæller, at det blev fejret med en øl, da de fik boligforeningen Valdemarsgade med ti lejligheder ind i folden som den første kunde til en pris på 7.500 kroner om året.</p><p id="p7"><br /><em style="bold">Lige gode ved alle</em></p><p id="p8">Her 25 år senere er butikken vokset. Morten er trådt ud af selskabet, mens advokat Timmy Lund er blevet medejer, og i dag administrerer Vest Administrationen 248 ejer-og andelsforeninger samt gårdlav. Mange af dem er små foreninger med under 25 enheder per forening, og det tager Kent Friis Petersen og Timmy Lund helt roligt.</p><p id="p9">" Vi har en meget ensartet foreningssammensætning, så det er nemt at være lige gode ved alle. Ingen kommer nederst i bunken, fordi de er små, og vi siger lidt for sjov, at vi hellere vil have 30 foreninger på ti enheder end en på 300. Der er ikke nogen, der er vigtigere end andre", siger Timmy Lund og nævner, at der også er store foreninger i kundeporteføljen.</p><p id="p10">For alle foreninger, store og små, er visionen i Vest Administrationen, at det skal være nemt at være bestyrelse. Det står klart, når man træder ind i den store herskabsvilla, der nu huser det gamle administrationsselskab fra Vesterbro.</p><p id="p11">På væggene hænger visionen nedskrevet i glas og ramme.</p><p id="p12">" Grundlæggende er lakmusprøven ved nye initiativer, at de skal gøre det nemmere for bestyrelserne at gøre deres arbejde. Hvis det kun gør det nemmere for administrator, er det ikke godt nok. Vi vægter også tilgængelighed højt, så alle dokumenter, vi kan se, kan bestyrelserne også se", siger Timmy Lund og fortæller, at der stort set ikke findes papir eller arkiver i huset, fordi alle dokumenter ligger på servere.</p><p id="p13"><br /><em style="bold">Fra Vesterbro til 2900 Hellerup</em></p><p id="p14">I 2012 tog Vest Administrationen skridtet og flyttede fra Vesterbrogade til en herskabsvilla i Hellerup, der havde været hjemsted for både en guldsmed og den vietnamesiske ambassade.</p><p id="p15">Men selv om Vest Administrationen både af navn og oprindelse emmer af Vesterbro, er de ikke blevet finere på den med den nye adresse.</p><p id="p16">" Vi har sjælen med, og det er Vesterbro, der er rykket til Hellerup. Ikke omvendt. Der er ikke sket noget skred i vores mindset og i forhold til kunderne. Vi kan stadig ikke binde et slips, så nej, vi har ikke glemt vores rødder", siger Kent Friis Petersen og fortæller, at alle kunder er flyttet med.</p><p id="p17">" Der er mange, der tror, at der er langt fra Vesterbro, men der er kun seks kilometer, så folk kan stadig komme herud på cykel", siger han.</p><p id="p18">På billedet i Vest Administrationens entré står også, at det skal være sjovt at gå på arbejde. I øjeblikket er der 17 medarbejdere, og fra ledelsen opfordrer man medarbejderne til at råbe op, hvis der er noget, der skal gøres anderledes.</p><p id="p19">" Vi har en kultur, hvor folk kæfter op for et godt ord, og det elsker vi. Der er ingen frygt, og de tør godt sige noget til os, så det bruger vi konstruktivt. Det samme gælder ude i foreningerne, hvor det da er dejligt at få fire ud af fire stjerner, men det er langt mere interessant at få en ud af fire, for så er der noget, der ikke virker. Og så kan vi rette op på det", siger Kent Friis Petersen.</p><p id="p20">"... Vi kan stadig ikke binde et slips, så nej, vi har ikke glemt vores rødder".</p><p id="p21">Direktør Kent Friis Petersen.</p><p id="p22"><br /><em style="bold">Vest Administrationen A/ S</em></p><p id="p23">Alder: 25 år - stiftet i 1991.</p><p id="p24">Medarbejdere: 17.</p><p id="p25">Kunder: 248 boligforeninger og gårdlav.</p><p id="p26"><br /><em style="bold">Mød et medlem</em></p><p id="p27">I løbet af 2016 besøger Huset nogle af Ejendomsforeningen Danmarks medlemmer i deres domiciler og hører deres historier og om dagligdagens succeser og udfordringer.</p><p id="p1">Det ville være oplagt for Marie Graunbøl at tage sit arbejde med hjem - i bogstaveligste forstand. Som stylist, redaktør og konceptudvikler med design og livsstil som stofområde er hun blandt de første, der får indblik i nyheder fra designere og møbelproducenter, og man kunne derfor let forledes til at tro, at hendes lejlighed på Vesterbro var som et showroom med en evig udskiftning af møbler og boligtilbehør.</p><p id="p2">Men sådan er det langtfra.</p><p id="p3">- Lige så bidt jeg er af mit fag og af alt det, som design fortæller om vores kultur og samtid, lige så stærk er min trang til i mit eget hjem at fokusere midt i mylderet af nye opfindelser, farver og skiftende tendenser. Som en helt naturlig reaktion kommer jeg til at længes efter alt det, som har kunnet tåle tidens slid, fortæller Marie.</p><p id="p4">Derfor er det designhistoriens gamle kendinge George Nelson og Harry Bertoia, der sammen med danske Børge Mogensen og Finn Juhl fylder de højloftede rum i den gamle herskabslejlighed, som hun deler med sin mand Jonas og deres datter Elin Mildrid. Sammen med loppefund og et væld af rejseminder, der gennem årene er bragt med hjem fra destinationer så forskellige som Vietnam og Afghanistan, er klassikerne med til at skabe en personlig ramme, der fortæller historier om familiens liv.</p><p id="p5">- Som så mange andre er jeg udstyret med et tingfinder-gen og synes, det er allersjovest at have noget, kun jeg har været så heldig at få fingre i. Men det handler også om at huske de oplevelser, man har haftsammen, siger hun og peger rundt i lejligheden. På japanske trædukker fundet sammen med datteren på et loppemarked i Kyoto, facetslebne vinkarafler fra familiens udstationering i Rom og arvesølvet fra bedstemødrene, der er i brug hver dag og opbevares i en stenkrukke fra Nairobi. Alt sammen er strøet med løs hånd ud over de 130 kvadratmeter, men aldrig så det virker rodet eller overfyldt.</p><p id="p6">- Min mand og jeg havde et mantra, da vi flyttede ind: ' vær aldrig bange for den hvide væg!'. Forstået på den måde at man ikke behøver bruge al den plads, man har. For selv om der sagtens kunne hænge et billede mere på væggen, så ville det bare fjerne fokus fra de to, der hænger i forvejen. Pauser er rare - også for øjet!, siger Marie.</p><p id="p7">Også lejligheden, der blev købt som et håndværkertilbud, har en helt særlig historie for familien. Den startede med en gennemgribende renovering.</p><p id="p8">- Så snart vi havde skrevet under, røg alt ud. Vi skrællede simpelthen rummene fra gulv til loftog stod tilbage med det helt nøgne skelet - og med en næsten uendelig mængde nye muligheder, fortæller Marie.</p><p id="p9">Hvor det måske ville virke uoverskueligt for nogen, var det lige præcis, hvad Marie og hendes mand havde længtes efter i alle de foregående år, hvor de boede i lejelejligheder både i København og under udstationeringer i Kenya og Italien. Endelig kunne de gøre en bolig til deres helt egen.</p><p id="p10">Fylde den med liv, sjæl og personlighed.</p><p id="p11">Første skridt var at udtænke en grundplan, som passede til netop deres behov, og ved hjælp af den forvandlede parret derefter entreen, et værelse og lejlighedens gamle køkken til et stort køkken-alrum, hvor de i dag bruger hovedparten af deres tid.</p><p id="p12">- Køkkenet er sjovt nok altid stedet, man havner - i hverdagen over mad, lektier og snak, men også når der er fest. Vi er begge vilde med mad og går op i råvarer og økologi, så vores køkken er designet til at kunne bruges.</p><p id="p13">Både til rødvinsmiddage og legeaftaler, fortæller Marie.</p><p id="p14">Badeværelset var det eneste, der fik lov at stå, som det altid havde gjort - for her var historien der allerede, og ikke at lytte til den havde været noget nær en forbrydelse, mener Marie.</p><p id="p15">- Klinkerne var de originale fra 1920' erne, vasken stammer fra Den Kongelige Porcelænsfabrik - og der findes jo ikke noget mere elegant end et terrazzogulv! Man kunne ikke ønske sig mere - og kunne aldrig have fundet på det selv.</p><p id="p16"><br /><em style="bold">4 HURTIGE TIL MARIE OM</em></p><p id="p17">Personlig stil Man kan lære meget om et menneske ved at træde ind i et hjem, og selv er jeg næsten uhøfligt nysgerrig, når jeg er på besøg et nyt sted. Hjemme hos os vil det sikkert være vores mange rejseminder, der springer i øjnene.</p><p id="p18">Bronzefigurer og stenkrukker fra vores år i Kenya, kunst og keramik fra Japan og en hang til marmor, broderede mormor-tekstiler og spinkle glasflakoner, der stammer fra dengang, vi boede i Rom.</p><p id="p19">Indretning Et rum kan være inviterende eller lukke dig ude alene pga. indretningen, farverne på væggen eller noget af alt det andet, man øjeblikkeligt registrerer uden nødvendigvis at kunne sætte ord på det. Vi har bestræbt os på at ramme balancen mellem praktiske hensyn og æstetiske valg, som gør lejligheden hyggelig og imødekommende.</p><p id="p20">Fx har vi ikke pakket vores stue med møbler eller fyldt alle vægge med kunst - her skal være rum til at tænke og plads til at bevæge sig.</p><p id="p21">Kvalitet Jeg er en ' sucker' for kvalitet og vil hellere vente et halvt liv på at få fingre i et møbel, som en håndværker har haft mellem hænderne, end styrte ud og erhverve mig noget, der lige er landet for enden af et samlebånd. Det er også i sidste ende en mere bæredygtig tilgang til forbrug, fordi man jo ikke lige smider en Wegner-stol i containeren! Fremtidens forbrug - i boligen såvel som klædeskabet - kommer til at hvile på mindre sanseløs shopping og mere genbrug, up-cycling og kvalitet.</p><p id="p22">Farver Da min mand og jeg flyttede sammen og skulle fusionere to sæt møbler, ting og sager, gik det op for mig, hvor glad jeg egentlig er for farver.</p><p id="p23">For hver sort lampe eller hvid tallerken, han bragte ind i husholdningen, havde jeg en ferskenfarvet plaid eller grøn stol med. I dag har jeg lært at værdsætte hans udpræget maskuline stramhed, og han er faktisk også helt ok med mønstrede tekstiler og alle de små keramikvaser med ujævn glasur.</p><p id="p24">.</p><p id="p25"><br /><em style="bold">2 HURTIGE TIL MARIE OM</em></p><p id="p26">Håndværk Jeg er vokset op i en klassisk akademikerfamilie, hvor man er hurtig til at skelne mellem væsentlige åndelige værdier og ligegyldigt jordisk gods. Men helt så enkelt synes jeg ikke, det er. Håndværk handler fx om fordybelse, opfindsomhed, glæde ved at skabe - alt sammen noget, der er af enorm værdi i et menneskeliv.</p><p id="p27">At møblere sin hverdag med noget, som andre har lagt tid og kærlighed i, synes jeg, er tilsvarende værdifuldt. Desuden kan eksempelvis en godt formgivet sofa være et lykkeligt og livslangt bekendtskab - fordi den gør livet lidt behageligere, passer til kroppen og fungerer som samlingspunkt for mennesker, der holder af hinanden. De små detaljer Det er de små detaljer, der fanger mit øje, hvad enten det er en loppebod eller et stormagasin, jeg scanner efter gode fund. Det er langt federe finde noget, som er lidt skåret, skramlet eller brugt, end noget, som står og skinner helt fejlfrit og historieløst. Jeg elsker, at man fx i Japan ikke har den vestlige verdens forhold til perfektion. Her er det netop fejlen eller den lille, pudsige skævhed, som gør et objekt smukt. Uden den er der kun noget sjælløst og kedeligt. Det er en fin tilgang, synes jeg. Ikke bare til design, men også til menneskelig skønhed og måske endda til livet i det hele taget.</p><p id="p1"><br /><em style="bold">Programmet</em></p><p id="p2">Vesterbro: Du kender garanteret ikke et eneste af de navne, som Vesterbro Festival har på plakaten i år. Medmindre du har gået på efterskole med nogle af dem. Festivalen præsenterer dig for 120 navne, som ligger og rumsterer i undergrunden lige nu, men måske er store om et år.</p><p id="p3">Öresund: Fra den danske scene kommer blandt andre Choir Of Young Believers, I Got You On Tape, Hymns From Nineveh og Raske Penge og Klumben, mens svenskerne blandt andet stiller med det altid livlige indiekollektiv Vit Päls og det vilde balkanband Diskoteka Yugostyle.</p><p id="p4"><br /><em style="bold">Største navn</em></p><p id="p5">Vesterbro: MC Einar. Men det er sammen med jazztrioen KunTakt, ikke Nikolaj Peyk og de andre gamle 1980' er-drenge. Så lad være med at være den idiot, der står og råber på ' Ahr dér'.</p><p id="p6">Öresund: Nok Lukas Graham. Men gadedrengen i wifebeateren er langtfra den eneste på festivalens program, som kan fylde en sal med skrigende tøser. Det kan Turboweekend for eksempel også.</p><p id="p7"><br /><em style="bold">Undergrundsfaktor</em></p><p id="p8">Vesterbro: Kæmpe. Vesterbro Festival er stedet for dig, som slet ikke kan lade være med at købe brændte cd'er af bands, der har opkaldt sig efter en David Bowie-sang og slet, slet ikke er sure over, at de ikke har nogen pladekontrakt, for de gider sgu da ikke den etablerede musikindustri alligevel.</p><p id="p9">Öresund: Okay. Undergrund på P3-måden: masser af navne, som ikke sælger tusinder af plader, men som du alligevel kender fra radioen og magasinforsiderne.</p><p id="p10"><br /><em style="bold">Hitfaktor</em></p><p id="p11">Vesterbro: Lille. Medmindre du virkelig er grundig med researchen på Bandcamp inden festivalen.</p><p id="p12">Öresund: Stor. Uanset om du vil synge med på ' Køøøøøø-beeeen-haaaaaavn' eller ' When I'm Drunk in the Morning'.</p><p id="p13"><br /><em style="bold">Hype-faktor</em></p><p id="p14">Vesterbro: Lille. Men det er kun, fordi Vesterbro Festival er så firstmover-agtig, at de fankomme ger de interessante bands, før alle andre begynder at hype dem. For eksempel er det her, folk som Vinnie Who og Fallulah har kickstartet karrieren.</p><p id="p15">Öresund: Stor. Du kan for eksempel opleve et af den danske musikscenes vel nok mest hyldede og hypede navne lige nu, Raske Penge, som sammen med Klumben og TopGunn blandt andet synger hittet ' Rundt' i Moriska Paviljongen fredag nat.</p><p id="p16"><br /><em style="bold">Beliggenhed</em></p><p id="p17">Vesterbro: I og omkring Øksnehallen lige midt i Kødbyen. Hvilket vil sige, at Mesteren og Lærlingen, Bakken og de andre barer er dejlig tæt på, hvis det danske sommervejr endnu en gang sætter kryds i ' not attending'-boksen.</p><p id="p18">Öresund: På spillestederne Kulturbolaget, Babel og Moriska Paviljongen i bydelen Möllen, som med sin urbane blanding af kebabrestauranter, genbrugsbutikker, kunstkollektiver, klubber og hyggelige cafeer er Malmøs mest kantede og charmerende kvarter.</p><p id="p19"><br /><em style="bold">Stemning</em></p><p id="p20">Vesterbro: Som Distortion uden boomblastere og festkaravaner. Som gårdfest uden grillmad og myggelys. Vesterbro Festival er fortovshygge, når det er hyggeligst.</p><p id="p21">Öresund: Mere eller mindre som en almindelig aften i byen. Med den lille forskel, at det hele foregår i Sverige, og øllene derfor er dyrere og tyndere.</p><p id="p22"><br /><em style="bold">Festivalfølelse</em></p><p id="p23">Vesterbro: Du ligger ikke i telt. Du kan ikke købe burgere med kinakål i. Der er ikke noget sted, hvor du får noget ud af at have et Tuborg-armbånd på. Og det, du kalder festivalpladsen, kalder andre brostenene foran Øksnehallen.</p><p id="p24">Til gengæld kan du tage direkte hjem og sove bagefter.</p><p id="p25">Öresund: Endnu en festival, det ville være dumt at tage sovepose og liggeunderlag med til. Til gengæld inviterer de 25 minutter i tog over Øresund til ikke så få lunkne dåsebajere.</p><p id="p26"><br /><em style="bold">Børnevenlighed</em></p><p id="p27">Vesterbro: På Vesterbro må ungerne gerne med til festival. I hvert fald om lørdagen, hvor tidsrummet fra 10 til 14.30 er sat af til bydelens mindste med babysalmesang, børnekor og klarinetsamspil med elever fra Københavns Musikskole.</p><p id="p28">Öresund: Uanset hvor laissez faire man er i sin børneopdragelse, kan de fleste nok blive enige om, at det ser grimt ud at have sin 3-årige med på klub klokken 2 om natten.</p><p id="p29"><br /><em style="bold">Mad</em></p><p id="p30">Vesterbro: Du kan sagtens blive mæt for en halvtredser, når nogle af lokalområdets restauranter og cafeer serverer mad på festivalpladsen.</p><p id="p31">Öresund: Var det noget med ' grillade mackor' på Babel? Eller meze-buffet på Moriska Paviljongen? Du kan også gå på opdagelse i de kosmopolitiske gader omkring spillestederne, hvor du blandt andet kan købe iransk, thailandsk og svensk mad.</p><p id="p32"><br /><em style="bold">Drikke</em></p><p id="p33">Vesterbro: 35 kroner for en fadøl, en lille halvtredser for drinks mikset af folkene fra Boutique Lize.</p><p id="p34">Öresund: 40-80 svenske kroner for en øl alt afhængig af, hvilket spillesteds bar du bestiller fra.</p><p id="p35"><br /><em style="bold">Billetpris</em></p><p id="p36">Vesterbro: I anledning af at Vesterbro Festival fylder 10 år, har man valgt at skrue billetpriserne tilbage til 2007-niveau. Det vil sige 50 kr. for en dag, 80 kr. for to.</p><p id="p37">Öresund: Lidt dyrere, men stadig ikke noget, som sparker bunden ud af dit sommerferiebudget.</p><p id="p38">100 kr. for en dag.</p><p id="p39"><br /><em style="bold">Sådan kommer du hjem</em></p><p id="p40">Vesterbro: Stangstiv og i taxa.</p><p id="p41">Öresund: Stangstiv og i øresundstog.</p><p id="p42"><br /><em style="bold">Sådan finder du et sted at sove</em></p><p id="p43">Vesterbro: »Så du mit band spille lige før? Vi var på lige efter Kaosbørn ovre på Club Phusion-scenen«. Öresund: »Jag missade sista tåget. Får jag sova hos dig?«.</p><p id="p44">louise.skov@pol.dk </p><p id="p45"><br /><em style="bold">Fakta:  Vesterbro Festival</em></p><p id="p46">Etableret i 2003.</p><p id="p47">Vesterbro Festival præsenterer det bedste fra det musikalske vækstlag herhjemme. Vinnie Who og Fallulah er blandt dem, hvis karrierer kickstartede efter festivalen.</p><p id="p48">Festivalen har i år omkring 120 optrædende, bl. a. Echo Me, Rum 37, Pil &amp; Liv og MC Einar.</p><p id="p49">Tid Fr. 25. og lø. 26. maj.</p><p id="p50">Sted Den Brune Kødby, Kbh. V.</p><p id="p51">Pris 50 kr. for en dag/100 kr. for to på www.place2book.com WWW vesterbrofestival. dk.</p><p id="p52"><br /><em style="bold"> Öresundsfestival</em></p><p id="p53">Etableret i 2012. Festivalen bliver kurateret af bookere fra Vega, Beta, Rust, JazzHouse og Bremen samt Kulturbolaget, Babel og Moriska Paviljongen i Malmø.</p><p id="p54">Festivalen har 20 danske og 20 svenske bands på plakaten, bl. a.</p><p id="p55">Ulige Numre, Raske Penge &amp; Klumben, Lukas Graham, Vit Päls og Big Fox.</p><p id="p56">Tid Fr. 25. og lø. 26. maj kl. 19.</p><p id="p57">Sted Kulturbolaget, Friisgatan 26, Babel, Spångatan 38, Moriska Paviljongen, Folkets Park, Norra Parkgatan 2, Malmø.</p><p id="p58">Pris 100 kr. for en dag på www.billetlugen.dk WWW oresundsfestival. com.</p><p id="p59"><br /><em style="bold"> Samlet bedømmelse</em></p><p id="p60">Vesterbro: Det er billigt, det er tæt på, og det er her, du kan opdage dit nye yndlingsband, før alle dine venner ved, hvem de er. Win-win-win. Men..</p><p id="p61">Öresund:... vi vil hellere til Malmø. Fordi programmet er fremragende. Og fordi det er sjovt og lidt eksotisk at tage til festival i et andet land.</p><p id="p1">De sidste to års Blomstrende By har vist, at selv små bede med blomster omkring Vesterbros vejtræer summer af insekter om sommeren og ind til efteråret.</p><p id="p2">Sofie Bjørnaa Dabelsteen, koordinator på Blomstrende By, lover at der bliver masser af summen: -Bybi leverer blomsterfrø til arrangementet, og det er rigtig fedt, for så vi kan være sikre på, at vi får glade bier på Vesterbro.</p><p id="p3">Urban Miljø-og Naturvejleder Felix Becker fortæller om arrangementet: -Det at have mulighed for at adoptere sin egen lille plet jord for en sæson i en bydel med kun 2,5 m2 grønt per indbygger, betyder noget for sanserne og livskvaliteten, og det er med til skabe nye fællesskaber omkring vores alle sammens offentlige arealer.</p><p id="p4"><br /><em style="bold">Gør Vesterbro grønnere!</em></p><p id="p5">Tag børn, naboer eller vennerne i den ene hånd og havehandskerne i den anden og vær med til at få Vesterbro til at blomstre.</p><p id="p6">Alle på Vesterbro kan være med til Blomstrende By, lyder opfordringen fra arrangørerne.</p><p id="p7">-Mød op søndag 11. maj fra kl. 14 til 18 i Enghaveparken.</p><p id="p8">Vi drager ud til vejbedene og sår, luger og vander og taler om bedene -måske er der noget ukrudt, der gerne må blive og noget der har sået sig selv fra sidste år? -Dagen runder vi af med musik, lækker mad og fællesspisning i parken og formanden for Praktisk Økologi, Trine Krebs holder en tale for os, lyder opfordringen.</p><p id="p9">Hvis man vil adoptere et bed og deltage i Blomstrende By søndag 11. maj, så skal man udse sig sit vejbed og sende en mail med navn(e) og adresse til Sofie Bjørnaa Dabelsteen på blomstrendeby@gmail. com og følg med i aktiviteterne på facebook. com/ BlomstrendeBy.</p><p id="p10">Hvis man adopterer et bed, indebærer det at man vander, luger og plejer bedet denne sæson fra forår til efterår 2014.</p><p id="p11">Projektet er et partnerskab under Områdefornyelsen Vesterbro i samarbejde med Vesterbro Lokaludvalg, Teknik-og Miljøforvaltningen og Afdelingen for Bæredygtig Udvikling / Børne-og Ungdomsforvaltningen.</p><p id="p12"><br /><em style="bold">Stor succes</em></p><p id="p13">Sidste år var arrangementet en stor succes: Der var bud om bedene til Blomstrende By i Enghaveparken.</p><p id="p14">Hele 42 ud af cirka 60 blomsterbede blev adopteret op til arrangementet.</p><p id="p15">En stor flok adoptivforældre-og børn tog ud i solskinnet og lugede, hakkede og såede masser af blomsterfrø i bedene på Vesterbros gader blandt andet Dybbølsgade, Saxogade, Alsgadekvarteret og Lyrskovgade.</p><p id="p1">PERFORMANCE: Asphalt Piloten infiltrerer Vesterbro med gaffertape, improviseret bevægelse og elektronisk puls.</p><p id="p2">Tapekunstneren, danserne og DJ'en dukker op ud af det blå og trækker spor gennem bydelen med deres flygtige kunst.</p><p id="p3">Under performance-festivalen Metropolis kortlægges Vesterbro med grafisk tape og eksplosive kroppe i urbane guerilla-aktioner på ni ruter i løbet af ni dage. Uforudsigelige og altid i transit, men med et spor af tape i hælene.</p><p id="p4">Byen er deres lærred og materiale.</p><p id="p5">De skaber urbane collager tilsat musik mixet live med byens lyde, mens danserne koreograferer og forstyrrer hverdagens rytme.</p><p id="p6">»Arkitekter og byplanlæggere har koreograferet vores sædvanlige ruter gennem byen, men med Asphalt Piloten som flokfører optegnes nye ruter, nye muligheder. De skifter din retning, din opmærksomhed og dit syn på byen. Subtilt, men uundgåeligt,« lyder det om kunstnergruppen.</p><p id="p7"><br /><em style="bold">Popup aktionskunst</em></p><p id="p8">Asphalt Piloten opstod i 2010 i Europas anarkistiske kunstmiljø, og er det nærmeste, man kommer på omvandrende popup aktionskunst.</p><p id="p9">Den schweiziske danser Anna Anderegg har samlet en multidisciplinær gruppe af kunstnere i et fællesskab, der har byen som sin legeplads og sit laboratorium.</p><p id="p10">Gennem dans, visuel kunst og lyddesign eksperimenterer de med at skabe nye utopier for livet i storbyen.</p><p id="p11">»Byen er mødested, og kunsten skaber møderne, der kan være med til at forandre vores byer,« er filosofien.</p><p id="p12">UDe skifter din retning, din opmærksomhed og dit syn på byen. Subtilt, men uundgåeligt.</p><p id="p13">OM ASPHALT PILOTEN.</p><p id="p14"><br /><em style="bold">Fakta</em></p><p id="p15"><br /><em style="bold">DE 9 RUTER</em></p><p id="p16">7. juli kl 15.00 på Hovedbanegården 8. juli kl. 15.00 på Litauens Plads 9. juli kl. 15.00 ved Saxogården 10.00 juli kl. 11. i Kødbyen 16.00 juli kl. 13. ved DGI-byen 14. juli kl. 16.00 på Matthæusgade 15. juli kl. 14.00 bag VEGA 16. juli kl. 15.00 i Westmarket juli kl. ved Fisketorvet Kilde: metropolis.dk.</p><p id="p1">1 MILJØGIFT: I slutningen af 2015 bliver der målt for højt indhold af PCB i luften på en Vesterbro-skole. Efter øget ventilation er indholdet faldet en smule i januar, men stadig ikke under grænsen for, hvornår man bør reagere.</p><p id="p2">Hvilken skole er der tale om? a) Gasværksvejens Skole b) Tove Ditlevsens Skole c) Vesterbro Ny Skole 2 SNUBLESTEN: Foreningen Projekt Stjerne Radio lancerer en plan om en mindetavle i Istedgade og nedsatte snublesten for de folk, der faldt på Vesterbro under Anden Verdenskrig? Hvor mange faldne personer - og dermed snublesten - er der tale om, ifølge foreningens opgørelse? a) 30 b) 90 c) 150 3 LOMMETYVERIER: Hovedbanegården topper listen over antallet af lommetyverier, der bliver beskrevet i Vesterbro Bladets spalter i februar.</p><p id="p3">Også Vesterbrogade, Rådhuspladsen og Bernstorffsgade er på listen. Hvilken femte København V-adresse figurerer på top 10-oversigten? a) Flæsketorvet b) Sønder Boulevard c) Enghavevej 4 HUSLEJE: En købergruppe byder 73,6 millioner kroner for 33 attraktive rækkehuse ved DSB-terrænet på Otto Busses Vej. Det får beboerne til at frygte, at den kommende ejer vil presse dem ud af deres hjem med huslejestigninger.</p><p id="p4">Hvad er den populære betegnelse for området? a) Den Røde By b) Den Gule By c) Den Grønne By 5 TRAPPE: Ønsket har været der længe, blandt andet i lokaludvalget, og en fredag i marts bliver det opfyldt: En ny trappe ved Dybbølsbro i stedet for den gamle, nedslidte.</p><p id="p5">Trappen forbinder vesterbroerne med kajen foran Fisketorvet.</p><p id="p6">Hvad hedder gang-og cykelruten langs havnen? a) Havnerunden b) Havneringen c) Havnestien 6 GRØNT STRØG: Detaljerede planer for området langs Kalvebod Brygge bliver præsenteret i marts.</p><p id="p7">Det indeholder bl. a. et hotel, 500 ungdomsboliger. Og så et grønt strøg, der skal binde området sammen og bliver placeret oven på en kendt butik.</p><p id="p8">Hvilken? a) Silvan b) Bauhaus c) IKEA 7 KØDBYEN: Mens arbejdet med at etablere stofindtagelsesrummet på Halmtorvet i foråret, barsler erhvervsdrivende i Den Grå Kødby med at gøre kommunens naboejendom til et kreativt miljø for små erhvervsdrivende.</p><p id="p9">Under hvilken overskrift? a) Den røde kødby b) Den gule kødby c) Den grønne kødby 8 SKOLE: I april beslutter partierne bag kommunens budget at afsætte 2,2 millioner kroner til at undersøge muligheden for at bygge en ny skole på hjørnet af Ingerslevsgade og Skelbækgade i stedet for at helhedsrenovere skolen fra spørgsmål 1. Hvad forventes en ny skole at koste? a) 230-300 millioner kroner b) 330-400 millioner kroner c) 430-500 millioner kroner 9 MADMARKET: Vesterbro Bladet kan fortælle, at et nyt madmarked rykker ind i det tidligere Toves Galleri på Vesterbrogade? Et selskab er villigt til at spytte over 100 millioner kroner i projektet, der efter planen skal åbne i januar 2017. Hvad bliver navnet på markedet? a) WestStore b) WestShopping c) WestMarket 10 TEATER: Efter en brand i 2014 må Teater Sort/ Hvid forlade Skindergade i Indre By. I april kan teatrets ledelse melde ud, at der er fundet ni millioner kroner til nye lokaler i Kødbyen. Hvad hedder den kunstneriske direktør for Teater Sort/ Hvid? a) Vibeke Windeløv b) Jens Albinus c) Christian Lollike 11 BØRNENES MADHUS: Der bliver braset, snittet, kogt og naturligvis og prøvesmagt på godterne, da overborgmeter Frank Jensen indvier Børnenes Madhus i Kødbyen i april.</p><p id="p10">Her kan ungerne blive udfordret i køkkenet. Hvad er bl. a.</p><p id="p11">på menuen på åbningsdagen? a) Syltede græshopper b) Kogte larver c) Stegte orme 12 SKOLEPENGE: Bestyrelsen på en af de lokale skoler nægter i april at skrive under på budgettet, der giver et millionunderskud på skolen. Ifølge SF-politikeren Klaus Mygind er der tale om en systemfejl.</p><p id="p12">Hvilken Vesterbro-skole er der tale om? a) Oehlenschlægersgades b) Vesterbro Ny Skole c) Tove Ditlevsens Skole 13 VELBEKOMME: Fastfood-burgere i luksusklassen suppleret af dåsebajere eller frozen margaritas er, hvad der er på menuen på restauranten ' Jagger', der åbner i Istedgade i april. Hvilken Michelin-hædret gastronomisk iværksætter står bag? a) Rasmus Oubæk b) Christian F. Puglisi c) Thorsten Vildgaard 14 CYKELRUTE: Københavns kommune dropper planerne om en dobbeltrettet cykelgade i Teaterpassagen gennem Det Ny Teater, der ellers skulle være en del af den grønne cykelrute langs søerne? Hvor mange cyklister passerede i 2012 dagligt gennem passagen? a) 4.200 b) 9.200 c) 14.200 15 POSTGRUNDEN: Det kommende byggeri på Postgrunden ved Hovedbanegården er et stort debatemne gennem året. For bastant, mener mange naboer og flere politikere? Hvilket pensionsselskab er med i ejendomsselskabet, der står bag nybyggeriet? a) PFA Pension b) Danica Pension c) PensionDanmark</p><p id="p13">16 PÅ BIBLIOTEKET: Vesterbro Bibliotek kan i maj holde åbent hus efter en større ombygning, der har givet en mere logisk indretning og mere plads til børnene. I forbindelse med indvielsen bliver der stjålet to nye lænestole fra børne og området og 19 hvad? a) Høje taburetter b) Lave skamler c) Smalle reoler 17 UDVIDELSE: Fisketorvet vil udvide med 68.000 kvadratmeter kontor og hotel - og derudover 13.000 kvadratmeter med butikker? Planerne læner sig om ad planen om, at centret også får en metrostation på den nye sydhavnslinje. Hvornår skal den efter planen åbne? a) 2020 b) 2023 c) 2026 18 TIVOLIHJØRNET: Byggeriet af Tivoli Hjørnet på hjørnet af Vesterbrogade og Bernstorffsgade er i fuld gang. I juni præsenterer Tivoli de første 15 lejere i havens nye spisemekka. En af dem er det populære Chicks By Chicks, der i forvejen er på Vesterbro. Hvor? a) Enghavevej b) Sønder Boulevard c) Vesterbrogade</p><p id="p14">19 REMA 1000: 11.000 underskrifter kan ikke redde en populær butik fra at lukke i Carlsberg Byen, der holder på den aftale om udlejningsstop, der er aftalt. Senere på året åbner købmand Max Skov Hansen i stedet butik i Valby. Hvilken butik er der tale om? a) Rema 1000 b) Lidl c) Kiwi 20 HAVNESKUM: Boblende skum dukker i sommermånederne op i Københavns Havn, som konsekvens af en sandfyldning i forbindelse med byggeriet af Enghave Brygge. Det er ikke farligt, bedyrer kommunen, og meddeler, at man trygt kan bade, når hvilket flag er hejst? a) Det hvide b) Det grønne c) Det orange 21 DYBBØLSBRO: Trængselsproblemerne på Dybbølsbro ser ud til at blive fortid med planerne om at udfylde hullet mellem de to eksisterende broer? Pengene til projektet bliver senere på året afsat i det kommunale budget for 2017. Hvor meget drejer det sig om? a) 16 millioner kroner b) 36 millioner kroner c) 56 millioner kroner</p><p id="p15">22 CYKELBRO: En ny cykelbro bag Carlsberg fra toppen af Valby Bakke til Vesterbro står klar i løbet af sommeren? En oplagt smutvej for mange cyklister, der kan undgå turen gennem byen, men til gengæld må trampe i pedalerne. For hvor stor er hældningen? a) 3 procent b) 7 procent c) 11 procent 23 ÅBNING: Nordens største stofindtagelsesrum, det andet i København, bliver indviet på Halmtorvet med taler af bl. a.</p><p id="p16">socialborgmester Jesper Christensen.</p><p id="p17">Lokaludvalget håber, at det ikke bliver ' en fixefabrik'.</p><p id="p18">Hvad er navnet på det nyåbnede sted? a) H7 b) H17 c) H117 24 SLAGTERGÅRDENE: Kommunen skal stoppe planerne om at rive Slagtergårdene på Enghavevej ned. Det mener størstedelen af de mange personer, der har givet høringssvar i årets mest omtalte sag på Vesterbro.</p><p id="p19">Hvor mange høringssvar er der tale om? a) 61 b) 161 c) 261 25 PARKERING: Op mod 300 bilister skal i august finde et nyt sted at parkere, da kommunen gør det ulovligt at parkere foran Øksnehallen. I stedet henvises til DGI-byens parkeringshus.</p><p id="p20">Det er meningen, at pladsen foran Øksnehallen skal bruges til hvad? a) Kulturelle formål b) Cykelparkering c) Idrætsaktiviteter 26 ENGHAVE: Udviklingsplanen for området ved den lukkede Enghave Station med bl. a.</p><p id="p21">planer om plejehjem og genbrugsstation betyder nedrivning af barakkerne, der tæller autoværksteder, og et meget populært udskænkningssted for de lokale. Navnet? a) Enghave Bodega b) Enghave Kro c) Enghavestuen 27 MARKED: I september bliver dørene slået op for en danmarkspremiere på Vesterbro, da Løs Market åbner. Fødevarerne bliver solgt uden emballage, men i løs vægt, så man kan fylde glaskrukker og stofposer.</p><p id="p22">I hvilken gade er Løs Market åbnet? a) Absalonsgade b) Dybbølsgade c) Saxogade 28 MUSIKTRIBUNEN: Musiktribunen i Enghaveparken byder i august atter op til dans. Tribunen har været gennem en omfattende renovering i forbindelse med restaureringen af Enghaveparken. Hvilken kendt dansk arkitekt står bag 29 DET GULE PALÆ: En lørdag i september bliver landets vel nok bedst kendte kontroltårn, Det Gule Palæ, kendt fra bl. a.</p><p id="p23">filmen Olsen-Banden på sporet fjernet fra DSB-arealet ved Den Gule By for at blive transportet til en ny beliggenhed på Sydhavsøerne. Hvor? a) Gedser b) Rødby c) Nakskov 30 MASSAGE: En ny massageklinik ser dagens lys i Absalonsgade, men hos ' Helsehunden' i hundesalonen ' Pels og Poter' er det de firbenede, der skal på briksen. Mange af hundene har rygproblemer, men hvad er også en udbredt skavank ifølge indehaveren? a) Stress b) Overvægt c) Slidgigt 31 BUDGET: Alle partier i Borgerrepræsentationen står bag Budget 2017, der byder på flere investeringer i Vesterbro. Dybbølsbro og Vesterbrogade får penge, og Kulturanstalten får lov til at blive liggende - blandt andet. Og så er der 10,4 millioner til en skøjtebane. Hvor? a) Litauens Plads b) Enghaveparken c) Otto Busses Vej 32 BUTIK: En ny interiørbutik åbner i Oehlenschlægersgade.</p><p id="p24">I Wiia sælger Hanne Schmidt Nielsen og Katja Sørensen urtepotteskjulere, mobilcovers og paraplyer, der alle har ét til fælles, nemlig materialet, det er lavet af. Hvilket materiale er der tale om? a) Kork b) Ler c) Læder 33 STØJ: Larm, støv og tung trafik i døgndrift fra en oplagsplads generer beboerne, men ser ud til at høre op efter Vesterbro Bladets omtale. Kommunen erkender, at der ikke er tale om en ' midlertidig løsning' og at der skal ses på forholdene.</p><p id="p25">Hvor er vi henne? a) Stampesgade b) Sønder Boulevard c) Ingerslevsgade 34 1A: Debatten om et stoppested fylder i spalterne i efteråret.</p><p id="p26">Der er blevet for langt mellem stoppestederne efter nedlæggelsen af et stop for enden af Vigerslev Allé ved Enghavevej, mener Kgs. Enghave Lokaludvalg.</p><p id="p27">Hvilken buslinje er der tale om? a) 1A b) 2A c) 3A 35 LUKSUSHOTEL: I oktober bliver det afsløret, at den gamle centralpostbygning i Tietgensgade skal forvandles til luksushotel med omkring 380 værelser.</p><p id="p28">Norske Nordic Choice Hotels står bag de store og dyre planer. Hvor mange penge forventes det at koste? a) 0,5 milliarder kroner b) 0,9 milliarder kroner c) 1,3 milliarder kroner 36 SIKKER BASE: I november får Vesterbros sexarbejdere en sikker base, da en ombygget ambulance ruller ud og giver dem et trygt rum at tage deres kunder hen til - med briks og blowjob-stol. Bilen skal være et alternativ til gaden, men hvad hedder den? a) Sexelancen b) Sexomobilen c) Sexomaten 37 SLAGTERGÅRDENE: I november indstiller Det Særlige Bygningssyn, at Slagtergårdene bliver fredet som en historisk enklave med bygninger fra den tidligere udbygning af Vesterbro i 1800-tallet En endelig afgørelse om fredning forventes til foråret. Hvem tager den? a) Slots-og Kulturstyrelsen b) Københavns Kommune c) Region Hovedstaden 38 CITYRINGEN: Metrobyggeriet skrider fremad, og snart er der hul hele vejen rundt. I november fjernes de første meter af det grønne hegn, der har afskærmet byggeriet på Sønder Boulevard. Cityringen forventes at åbne i juli 2019. Hvor mange kilometer er den? a) 5,5 kilometer b) 10,5 kilometer c) 15,5 kilometer 39 VEGANSK: Der er intet spor af dyr i burgerne fra bydelens nye veganske burgerbar, men bøfferne smager alligevel af oksekød, bedyrer indehaveren.</p><p id="p29">Hvilken tidligere Vild med Dans-vinder står bag de veganske retter i Green Burger på Vesterbrogade? a) Thomas Evers Poulsen b) Silas Holst c) Mads Vad 40 DØGNÅBENT: Hvilket af Vesterbros to stofindtagelsesrum skal holde åbent døgnet rundt fremover? Det skal politikerne i Socialudvalget tage stilling til, men først skal Vesterbroerne høres: Det nye på Halmtorvet, eller ' det gamle' i Mændens Hjem, som hedder? a) Solen b) Skyen c) Regnbuen.</p><p id="p1">JUBILÆUM: Vesterbro Ny Skole fejrede onsdag 12 september den årlige fødselsdag.</p><p id="p2">I år fyldte skolen 14 år og fødselsdagen blev fejret på behørig vis med taler, skolens egen sang og dans. Skolegårdene blev taget i brug, hvor boder var sat op. Pizzasnegle, pølsehorn, kager og meget andet blev langet over bordene, og som altid kunne man prøve de mange spændende faglige og underholdende indslag på den kølige og blæsende septemberdag.</p><p id="p1">Øget gadepatruljering, etablering af særlige netværk, der styrker kontakten mellem beboerne, forbedret gadebelysning, en udvidelse af hashklubloven, så den også omfatter bordeller, og muligvis en alternativ anvendelse af justitsministerens pulje til bekæmpelse af bandekriminalitet. Det er hovedpunkterne i den fempunktsplan, som overborgmester Jens Kramer Mikkelsen (S) i går præsenterede på et møde mellem beboerrepræsentanter, politikere og repræsentanter fra politiet som et led i bestræbelserne for at afhjælpe problemer på Vesterbro. Mødet er kommet i stand, efter at beboere i kvarteret omkring Maria Kirkeplads, Istedgade og sidegaderne gennem en længere periode har klaget deres nød over forholdene og skrevet lange breve til dels overborgmesteren og dels politidirektør Hanne Bech Hansen.</p><p id="p2">Stort set alle klager drejer sig om de konstante problemer med narkomaner, pushere og den tiltagende mængde af sexklubber i området.<br /><em style="bold">Gadepatrulje</em><br />
 De to første forslag er kommet i stand efter aftale med chefkriminalinspektør Per Larsen. De går ud på, at politiet styrker gadepatruljeringen på Vesterbro, også i timerne efter kl. 16, og etablerer faste kontaktpersoner i området, som beboerne kender. Derudover skal politiet tage initiativ til at indføre operation nabohjælp på Vesterbro det vil bl.a. betyde mærkning af værdier og indgåelse af aftaler mellem naboer om at se efter hinandens lejligheder. Det tredje forslag går ud på, at Københavns Kommune forbedrer gadebelysningen og indfører trafikdæmpende foranstaltninger i området. Derudover skal kommunen aktivt medvirke til at styrke kontakten og dialogen mellem beboerne. Det kan f.eks. ske i form af netværk, der øger trygheden i aftentimerne, og ved at sørge for mobiltelefoner til personer, der kommer sent hjem. Kommunen vil også undersøge, om justitsministerens pulje til bekæmpelse af bandekriminalitet måske kan bruges til andre formål på Vesterbro. Ved redaktionens afslutning var mødet med overborgmesteren endnu ikke slut. Det var derfor ikke muligt at få en kommentar fra beboerrepræsentanterne til fempunktsplanen. <a href="mailto:eva.plesner@jp.dk">eva.plesner@jp.dk</a></p><p id="p1">Dårligt nok er Lars Jensen kommet op ad trappen og ind i værtshuset Café Erik på Vesterbro i København denne torsdag formiddag, før bartenderen Jakob har åbnet en bajer og stikker den over baren til ham.</p><p id="p2">Den 54-årige vesterbroer hilser muntert på de andre stamgæster på det lille værtshus, der ligger i Valdemarsgade, en sidegade til Istedgade.</p><p id="p3">Han stikker også hånden frem til de to fremmede fugle med blokken og kameraet og præsenterer sig med et: »Jeg hedder Lars. Men I kan også kalde mig Extralars,« griner han og banker sig selv på maven, der hænger i en overbevisende bodegabue ud over bukserne.</p><p id="p4">Lars Jensen finder sin vante plads ved vinduet.</p><p id="p5">»Det er sgu blevet min dagligstue herinde,« siger han og slår ud med armene hen over baren, de små træborde, den topløse Faxe Kondi-pige på siden af køleskabet og halstørklæderne fra Brøndby og Frem på væggene.</p><p id="p6">Der er også et fra AaB, for værtshusejeren Jesper er oprindeligt fra Aalborg; det er udtryk for rummelighed, griner Lars.</p><p id="p7">I radioen spiller de "Jeg sætter min hat som jeg vil" med Daimi fra 1967. Musikken passer godt til det Vesterbro, som Lars Jensen kender.</p><p id="p8"><br /><em style="bold">Sjælen er blevet væk</em></p><p id="p9">Det nye er han ikke meget for: »Der er sgu kommet alt for mange yuppier herud. Ja, sådan kalder jeg dem. Jeg ved ikke, hvad det er for nogle, for jeg snakker ikke med dem. De kommer ikke her på mit stamværtshus.« Han er heller ikke meget for den måde, som de mange forældre til små børn optræder på i gadebilledet: »Der er så mange curlingforældre, der går og fejer foran deres børn, og som ikke kan have, at de er i berøring med mennesker, der står og drikker en bajer foran en kiosk. Det er blevet for meget.</p><p id="p10">Der er ikke den sjæl her på Vesterbro, som der var engang, da man kom hinanden ved. Man kan jo dårligt gå ind til en nabo og låne noget sukker, for naboen har fået nok i sig selv,« siger han, mens flere af de andre stamgæster nikker.</p><p id="p11">Hver morgen, når Lars Jensen har fået gnedet søvnen ud af øjnene hjemme i det 14 kvadratmeter lille klubværelse, som han har lejet til 700 kr. om måneden, sætter han sin kasket, som han vil, og trisser ned på Café Erik.</p><p id="p12">Her hygger han sig med de andre stamgæster til et godt stykke hen på eftermiddagen, inden han smutter ud for at købe ind, så han kan gå hjem i det lille køkken ved klubværelset og kokkerere noget aftensmad.</p><p id="p13">De bedste dage har han, når der fodbold i fjernsynet - helst Brøndby, siger han og slår sig på hjertet. Så bliver han hængende på Café Erik og ser kampen.</p><p id="p14">Der ryger nogle stykker ned På en almindelig dag kan der godt ryge omkring 15 bajere ned, men er der anledninger til det, kan det godt blive flere end en 20 stykker.</p><p id="p15">Og finde anledninger til at fejre noget er de gode til på Café Erik. På den ene endevæg hænger et banner, der fortæller, at cafeen fejrede sin 80-års fødselsdag i november.</p><p id="p16">Der står ikke i hvilket år.</p><p id="p17">»Det var vist sidste år. Men til næste år sætter vi et banner op og siger, at vi skal fejre cafeens 90-års fødselsdag. Ingen aner alligevel, hvor gammel den er,« griner Lars, mens han tænder en af dagens tynde, brune cerutter.</p><p id="p18">Slidgigt og aktivering I radioen er det nu Erik Paaske, der synger sin indspilning af "Min elskling du er som en rose" fra 2002.</p><p id="p19">Lars Jensen har haft mange job, siden han fik sit første faste arbejde som 17-årig. Han har kørt lastbil, arbejdet som jord-og betonarbejder, været flyttemand, altid hårdt fysisk arbejde. Det førte til slidgigt i ryg og knæ, så han røg på kontanthjælp for 25 år siden.</p><p id="p20">I dag er han 54 år, og med jævne mellemrum sender kommunen ham i aktivering eller i løntilskudsjob. Han er faktisk lige blevet færdig i sådan et job inde på Københavns Bymuseum, hvor han i 19 måneder tømte skraldespande, passede blomster og holdt rent udenfor.</p><p id="p21">Det var igennem jobbet på bymuseet, at han skaffede i hundredvis af sort-hvide billeder fra det gamle Vesterbro, som pryder både herre-og dametoilettet på Café Erik, så man kan studere Vesterbros historie, når man skal.</p><p id="p22">Nu regner han med, at han kan få lov at gå lidt i fred, inden kommunen igen sender ham ud på en arbejdsplads.</p><p id="p23">Ved valget i juni stemte Lars Jensen på Socialdemokraterne.</p><p id="p24">»Det gjorde jeg, fordi vi er sociale på Vesterbro. Eller vi var det i hvert fald engang.</p><p id="p25">Hvis man manglede en hjælpende hånd, kunne man altid finde én, der ville træde til. Sådan har vi altid gjort på Vesterbro. Det bliver vi ved med,« siger han og slår armen ud mod hele værtshuset.</p><p id="p26">Dansk Folkeparti, som ellers har mange vælgere, der er lidt oppe i årene, kunne han ikke finde på at stemme på, for han vil have en rød regering.</p><p id="p27">Lars Jensen har ingen børn.</p><p id="p28">»Ikke, hvad jeg ved af i hvert fald,« hoster han af grin.</p><p id="p29">Til gengæld laver han somme tider mad sammen med nogle af de andre mænd, der bor i klubværelserne.</p><p id="p30">»Man spørger, om der er nogen, der skal have lidt mad med, og så spiser vi sammen.</p><p id="p31">Det er hyggeligt,« siger han.</p><p id="p32"><br /><em style="bold">Ikke den samme sjæl</em></p><p id="p33">I Lars' opgang og i naboopgangen på Vesterbrogade ligger der i alt 95 klubværelser.</p><p id="p34">Der bor ikke så mange udlændinge, efter at politiet foretog en razzia og fandt 100 østeuropæere på i alt 19 værelser.</p><p id="p35">»Jeg har sgu ikke noget imod udlændinge, så længe de arbejder. Men jeg er træt af dem, når de sidder og tigger på gaden og hugger flasker.</p><p id="p36">Så knækker filmen sgu.« Efter 20 år på Vesterbrogade ser Lars Jensen ikke specielt lyst på fremtiden for det Vesterbro, han kendte.</p><p id="p37">»Fremtiden ser mest negativ ud, hvis jeg skal sige det ærligt. De unge holder sig for sig selv ovre i deres gårdanlæg og deres ejerlejligheder.</p><p id="p38">Mange af dem har nok i sig selv. Så tager de på en eller anden fancy restaurant og viser sig frem ovre i Kødbyen. Der er sgu mere fancy, end der er kønt. Og så er der ikke rigtig nogen sjæl tilbage. Ikke en, jeg kender, i alle tilfælde,« siger Lars Jensen.</p><p id="p39">orla.borg@jp.dk </p><p id="p40">Vi er sociale på Vesterbro.</p><p id="p41">Eller vi var det i hvert fald engang.</p><p id="p42">Lars Jensen, stamgæst, Café Erik, Vesterbro.</p><p id="p43"><br /><em style="bold">Fakta: DER ER ET YNDIGT LAND Vesterbro</em></p><p id="p44">Da danskerne ved folketingsvalget stemte Dansk Folkeparti ind som landets næststørste parti, kom det bag på mange.</p><p id="p45">Men hvorfor? Og hvorfor er det yndige land så politisk opsplittet? Jyllands-Posten undersøger nationens mentale tilstand.</p><p>Juletræssalget er i gang, og mens borgerne på Vesterbro shopper småt, shopper frederiksbergere højt. Til gengæld shopper de alle til landets formentlig dyreste meterpris.<br /></p><p id="p1">Modtag en e-mail, når Pernille Dreyer har skrevet en ny artikel</p><p id="p2">D-herrer er enige om, at Kasper Scheel må frem i billedet.</p><p id="p3">Hans fremtoning er den helt rigtige til en juletræsartikel, lyder begrundelsen.</p><p id="p4">Strikken er vamset og højhalset med vandrette striber, bukserne er vatterede og khaki-farvede og handskerne store. Et look, man forventer sig af en sand juletræssælger, mener kollegerne.</p><p id="p5">Sådan en, som fælder juletræer fra egen plantage med økse og kan tilbyde kunderne at trave rundt i snedynger, indtil de forelsker sig i et træ, som de så kan nedlægge og selv hamre en fod på. Vel at mærke efter at have fortæret en æbleskive og sippet gløgg i en opvarmet julestue.</p><p id="p6">Men Kasper Scheel, Thøger Wessel og Hasse Holst er hverken indehaver af juletræsplantage eller julestue. De er juletræssælgere i København og holder til på Tove Ditlevsens Plads på Vesterbro. En pavillion sikrer ly og fungerer som overdækket værksted for produktionen af juletræsfødder, og rundt omkring på pladsen står nordmannsgraner og et par rødgraner rankt, men langt fra den jord, de slog rod i.</p><p id="p7"><br /><em style="bold">Artiklen fortsætter under billedet</em></p><p id="p8">Hasse Holst står i spidsen for salget, og han har solgt juletræer fra pladsen de seneste 13 år. Det begyndte som et studiejob, og nu er det blevet en fast del af hans december måned.</p><p id="p9">Berlingske er taget på rundtur i byen for at tage temperaturen på juletræssalget og for at få svar på det spørgsmål, tilflyttere fra Fyn og Jylland stiller sig selv jul efter jul: Hvorfor er juletræets pris så høj i København?</p><p id="p10">Hasse Holst opererer med en meterpris, og et juletræ koster således 200 kroner pr. meter. 250 kroner, hvis træet er økologisk. Træerne kommer fra hovedsageligt fra Hornsherred og Midtsjælland, og han betaler i omegnen af det halve fra leverandøren. Men så skal træerne fragtes, der skal betales for stadeplads og strøm, og oveni det skal der også være en fortjeneste.</p><p id="p11">»Udfordringen ved at sælge træer på Vesterbro er, at her bor rigtig mange jyder, og de ved jo, hvad træerne koster i Jylland. Men så fortæller vi, hvad det koster at hente juletræer ind til byen, og at vi står her hele måneden. Den forklaring godtages som regel, og så vil de prutte om prisen. Og det gør vi så,« ler Hasse Holst, der årets resterende 11 måneder arbejder som skolelærer.</p><p id="p12">På en god sæson sælger han i omegnen af 400 juletræer, og salget tager til, når juleaften nærmer sig. Det er især de helt små træer, vesterbroerne køber, ligesom bydelens beboere ifølge Hasse Holst efterspørger smalle træer:</p><p id="p13">»Rigtig mange på Vesterbro bor i små lejligheder, så de færreste har plads til et træ, der er vokset rigtigt. Derfor er mange af vores træer også formklippede på plantagen, så de ikke bliver for brede,« siger Hasse Holst.</p><p id="p14"><br /><em style="bold">Artiklen fortsætter under billedet</em></p><p id="p15">Anderledes forholder det sig på Frederiksberg, hvis borgere typisk køber mere prægtige juletræer, der syner af noget. Det fortæller Magnus Kirchheiner, som er én af i alt tre stadeholdere på Frederiksberg Allé.</p><p id="p16">»På Frederiksberg går de efter nordmannsgranen og efter høje og flotte træer. Vi plejer at kalde det Disney-juletræet, og det er det, alle på Frederiksberg typisk vil have. Højt, slankt, flot og fyldigt, men uden at være for fyldigt,« siger Magnus Kirchheiner, hvis familie har haft stadeplads på Frederiksberg Allé 55 i 15 år.</p><p id="p17">Han forklarer de københavnske juletræspriser med en økonomisk model:</p><p id="p18">»Udbud og efterspørgsel. Hvorfor er Lagkagehusets brød dyrere i København end i Jylland? Fordi folk vil betale,« siger han og påpeger, at Frederiksbergs borgere er meget kvalitetsbevidste, når træet skal vælges.</p><p id="p19">Men ellers er køb af juletræ lidt som forelskelser - ekstremt individuelle. Et træ, der bliver kritiseret for at være forkert af én kunde, kan blive solgt fem minutter efter til en kunde, som sjældent har set noget mere formfuldendt. Til gengæld har vi oftest en type, vi foretrækker - ligesom i kærlighedsrelationer - så langt hen ad vejen finder kunderne deres juletræ selv.</p><p id="p20">Magnus Kirchheiner sammenligner det med dengang, han stod i en tøjforretning:</p><p id="p21">»De fleste har fejret jul hele livet, ligesom de fleste har handlet en T-shirt før. Så hvis nogen kom ind i tøjforretningen, sagde jeg: Jeg er lige her, klar til at hjælpe, men prøv at finde din nye T-shirt selv, for jeg er sikker på, at du ved, hvilken T-shirt du skal have. Det er det samme her - folk ved, hvad de leder efter,« siger han.</p><p id="p22"><br /><em style="bold">Artiklen fortsætter under billedet</em></p><p id="p23">Heller ikke Magnus Kirchheiner vil tale om fortjenesten ved salg, eller hvor mange træer, han sælger i løbet af julemåneden.</p><p id="p24">»Vi sælger mange,« svarer han.</p><p id="p25">Hvor mange, spørger vi.</p><p id="p26">»Det er nok,« lyder svaret, inden han forbarmer sig og uddyber en smule:</p><p id="p27">»Er det en god forretning at have en slagterbutik i julen? Ja, det er det. Så ja, det er en fin forretning at sælge juletræer, men det er det for de fleste, som sælger ting og sager til julen. Det er nok også derfor, at mange sælger juletræer,« siger Magnus Kirchheiner.</p><p id="p28"><br /><em style="bold">Artiklen fortsætter under billedet</em></p><p id="p29">Niels Sommer Nielsen har den fire hektar stor juletræsplantage Sommersminde i Egå lige uden for Aarhus, og på sin hjemmeside slår han sig op på at sælge Jyllands »måske billigste juletræer« .</p><p id="p30">160 kroner, uanset højde - og uanset, om man foretrækker at fælde træet selv eller købe det fældet.</p><p id="p31">Han mener, at forklaringen på, at han kan sælge juletræer så meget billigere end sælgerne i København er, at han ikke har omkostninger til stadeplads eller transport. Med det sagt må de københavnske juletræssælgeres fortjeneste være pæn, mener Niels Sommer Nielsen:</p><p id="p32">»De træer, man køber i Jylland og tager med over til København, koster i omegnen af 100 kroner inklusiv moms. Måske 160 kroner, hvis det er super-træer. Og så er der jo langt til 400 kroner. Til gengæld risikerer de at brænde inde med juletræer, og den risiko har vi ikke,« siger han:</p><p id="p33">»Hvis ikke der kommer nok og skærer i år, står træerne stadig til næste jul.« </p><p id="p34">Normannsgran er danskernes favorit-juletræ. 80 pct. køber denne sort.</p><p id="p35">I 2016 eksporterede Danmark 9,5 mio. juletræer.</p><p id="p36">I 1914 blev der for første gang opsat et juletræ på Rådhuspladsen i København.</p><p id="p37">En to meter høj nordmannsgran har omkring 300.000 nåle.</p><p id="p38"><br /><em style="bold">Kilde: Brancheforeningen Danske Juletræer</em></p><p id="p39">Normannsgran er danskernes favorit-juletræ. 80 pct. køber denne sort.</p><p id="p40">I 2016 eksporterede Danmark 9,5 mio. juletræer.</p><p id="p41">I 1914 blev der for første gang opsat et juletræ på Rådhuspladsen i København.</p><p id="p42">En to meter høj nordmannsgran har omkring 300.000 nåle.</p><p id="p43"><br /><em style="bold">Kilde: Brancheforeningen Danske Juletræer</em></p><p id="p1">PORTRÆT: Mike Tramp, født Michael Trempenau, færdes hjemmevant i Istedgade, hvor vi mødes på Zakabona lige bag ved Skydebanehaven, hvor han har slidt 200 par gummisko.</p><p id="p2">Selvom musikkarrieren, der for alvor tog fart, da han vandt Melodi Grand Prix i 1978 med sangen Boom Boom med bandet Mabel, har bragt ham til både USA og nu Jakarta, hvor han bor med sin kone og deres fælles to små børn, er kernen i det hele Vesterbro.</p><p id="p3">»Vesterbro betyder alt. Når jeg er hjemme i Danmark og går rundt her; wow, det hele passer sammen. Der er sådan en logik i det, og sådan var det også at vokse op her,« siger Mike Tramp, der er vokset op hos en enlig mor sammen med brødrene Dennis og Mike. I en lille lejlighed i Eskildsgade lige ved siden af Vesterbro Ungdomsgård.</p><p id="p4">»Det var en fantastisk tid.</p><p id="p5">Når vi kom der over, var det bare lykke. Der var kærlighed og nærvær, og de voksne turde røre ved børnene -det er jo utænkeligt i dag. Der var også en fast hånd, men det, Bo Schiøler ( pædagog i Vesterbro Ungdomsgård, red.) har givet mig, er uvurderligt, og den ligefremhed og de faste rammer, var fantastiske. Jeg kan huske, når han råbte; ' Hold nu for helvede kæft', hvis vi larmede eller ikke hørte efter -og vi elskede det, fordi det var kærlighed« siger Mike Tramp, der gik på Enghave Skole og fra 4-. klasse brugte hver eftermiddag og senere aften i ungdomsgården.</p><p id="p6">»Det var her, jeg lærte at spille, og de troede på mig.</p><p id="p7">Kim Larsen er stadig mit store idol -alt det jeg har lært, er fra hans enkle akkorder, og det er også det, der kendetegner min musik i dag -de enkle akkorder,« siger Mike Tramp, og tager en tår af teen.</p><p id="p8">»Jeg rører stort set ikke alkohol: Jo, jeg kan da godt drikke et par øl og dele en flaske vin eller to med en god ven, og når jeg er i Melbourne, hvor min store søn Dylan bor, siger han ' daddy you need a beer'.</p><p id="p9">Men når man som jeg er vokset op med lærere, der sendte en til købmanden i frikvarteret for at købe grøn Tuborg, grøn Cecil og grøn Läkerol, så har man det meget fremmed med alkohol -jeg har aldrig drukket eller rørt en cigaret.« »Min bror Kim er alkoholiker og part time junkie, og vi har brugt så meget energi på ham min mor, bror og jeg.« Mike Tramp er ikke fremmed for tanken om at flytte til Danmark.</p><p id="p10">»Der er her jeg har hjemme, men jeg har en kone og to små børn og en stor søn i Australien, og nu kan jeg ikke bare træffe beslutninger for mig selv, men er nødt til at tænke på dem -men jeg har lige været nede på landet hos min anden bror Dennis, og vi knoklede og arbejde og det var skønt.« Mike Tramp retter de sorte lokker i spejlet bag journalisten.</p><p id="p11">Han er lige fyldt 50 år, og selvom årene har fået fat i ham og hårfarven nu faktisk har en funktion, er han stadig et godt skår -et vesterbroskår.</p><p id="p12"><br /><em style="bold">MIKE TRAMP</em></p><p id="p13">Mike Tramp, 50 år, født 14. januar 1961. Født og opvokset i Eskildsgade.</p><p id="p14">Har gået på Vesterbro Ungdomsgård og i skole på Enghave Skole, hvor han gik ud efter 8. klasse.</p><p id="p15">Blev berømt, da han vandt dansk melodi grand prix i 1978 med bandet Mabel og sangen Boom Bom.</p><p id="p16">Flyttede som 15 -årig til Stenløse med drengene fra Mabel og siden til New York, hvor bandet blev opløst. Her i NY mødte Mike Tramp Vito Bratta og startede bandet White Lion.</p><p id="p17">Har medvirket i tv-programmet All Stars med kor fra Stenløse, hvor han kæmpede mod Bamses kor.</p><p id="p18">Albummet Stand your ground er indspillet med The rock n roll circuz og udkom 28. marts.</p><p id="p19">Mike Tramp er gift og har tre børn på to et halvt, fem og 17 år. Den ældste Dylan er fra hans tidligere ægteskab og bor i Melbourne, resten af familien i Jakarta i Indonesien.</p><p id="p1">VESTERBRO: Egentligt behøvede Özlem Cekic ikke at gå med tørklæde, men da hun var 14 år og gik på Ny Carlsbergvejens Skole (nu Vesterbro Ny Skole) var det hendes ungdomsoprør, og hun gik med tørklæde hver dag. I skole, på gaden og hos venner. Læreren prøvede at overbevise hende om, at her i Danmark skulle ingen tvinges til at gå med tørklæde, og faren blev rasende over, at hun fortalte på skolen, at det var ham, der forlangte at tørklædet skulle på.</p><p id="p2">Familien boede i Sigerstedsagde.</p><p id="p3">Den unge Özlem var vred og havde det ikke godt -hun følte sig udenfor og var indebrændt. En dag blev hadet for alvor tændt i hende, da hun en dag gik over Enghavevej og mærkede pludselig en mand hive i tørklædet.</p><p id="p4">» Jeg blev vildt forskrækket og måtte sådan hive mig selv forover for ikke at falde og slå hovedet. Fra det øjeblik hadede jeg alle danskere. Jeg syntes, at danskerne var racister og dumme alle sammen, « fortæller Özlem Cekic.</p><p id="p5"><br /><em style="bold">Skrevet om hadet</em></p><p id="p6">Vi møder hende til en snak om had på barndommens gade, Sigerstedsgade.</p><p id="p7">For nylig skrev hun bogen ' Hvorfor hader han dig mor', der handler om det had, hun selv har været udsat for i form af chikane på mails, i telefonen og på Facebook. Hadefulde henvendelser fra folk, hun aldrig havde mødt, men som hun inviterede på en kop kaffe. Den berømte dialogkaffe.</p><p id="p8">» Samtalen er det eneste middel til at vaccinere mod fordomme og hadet -kun gennem samtalen skaber vi forståelse, og derfor opsøger jeg selv dem, der skriver racistiske og hadefuld mails til mig, « siger hun.</p><p id="p9">Hun dømmer dem ikke - dem, der hader hende. For hun selv været der.</p><p id="p10">» Da jeg kom til Danmark på Vesterbro, kendte jeg ingen -jeg havde svært ved sproget og svært i skolen.</p><p id="p11">Jeg hadede alle, og da manden hev i mit tørklæde hadede jeg alle danskere, « fortæller Özlem Cekic.</p><p id="p12">Men manden med tørklædet var blot første brik. En dag på Falkoner Allé spyttede en mand på hende, formentlig fordi, hun bar tørklæde.</p><p id="p13">Det var nok.</p><p id="p14"><br /><em style="bold">På vej i hellig krig</em></p><p id="p15">En dag gav en ung fyr hende en bog foran moskeen på Vesterbro. Bogen handlede om Vestens kamp mod muslimer.</p><p id="p16">Det fik hende til at overveje at tage ned til Afghanistan i hellig krig.</p><p id="p17">» Jeg følte at jeg var nødt til at kæmpe den kamp - jeg kunne ikke se nuancerne, fordi jeg var så fuld af had, men heldigvis fik imamen mig til at indse, at Vesten ikke var i krig mod muslimerne, « siger hun.</p><p id="p18">I dag er hun forskrækket over sin egen holdning, men ved også, at had kan vendes.</p><p id="p19">I stedet for at tage i hellig krig, tog hun et praktikophold i Føtex på Vesterbrogade.</p><p id="p20"><br /><em style="bold">Hadede færre danskere</em></p><p id="p21">» Her mødte jeg Anne, der var min chef, og hun snakkede med mig om alle mulige ting - så hadede jeg en dansker mindre. Og en dag begyndte jeg at kysse med flaskedrengen, og så hadede jeg endnu en mindre. Pludselig stille og roligt var der flere og flere danskere jeg kunne lide og som ikke var racister, « fortæller Özlem Cekic.</p><p id="p22">Efter opholdet i Føtex, uddannede hun sig til sygeplejerske og kom senere ind i politik.</p><p id="p23">I 2005 kom hun i Folketinget for SF, hvor hun sad indtil seneste valg i 2015.</p><p id="p24">Nu hadede hun ikke jøder og danskere, men alle rascisterne.</p><p id="p25">I Folketinget gav hun ikke hånd til nogen fra Dansk Folkeparti.</p><p id="p26">De er jo en del af et demokratisk parlament -giver du stadig ikke hånd til dem? » Da jeg stoppede på Christiansborg var min bedste samarbejdspartner på psykiatriområdet Liselott Blixt fra DF, « griner hun.</p><p id="p27">» Jeg vil gerne med min egen historie fortælle, hvorfor dialog er vigtig, og hvorfor jeg forstår de unge, der bliver presset ud over kanten - for det bygger på had -Men hvis jeg kan vendes, er der håb for alle. «.</p><p id="p28">USamtalen er det eneste middel til at vaccinere mod hadet.</p><p id="p29">Kun gennem samtalen skaber vi forståelse.</p><p id="p30">ÖZLEM CEKIC, foredragsholder, forfatter, tidligere folketingsmedlem for SF.</p><p id="p31"><br /><em style="bold">Fakta ÖZLEM CEKIC</em></p><p id="p32">Født i Ankara i 1976 Familien flyttede lidt rundt blandt andet til Finland og som . . -årig kom de til Danmark.</p><p id="p33">De boede på Vesterbro i blandt andet Sigerstedsgade og Özlem gik i skole på Ny Carlsbergvejens Skole.</p><p id="p34">Er uddannet sygeplejerske og har blandt andet arbejdet i psykiatrien.</p><p id="p35">Hun kom i Folketinget i .2005 for SF og sad der til 2015 Har skrevet bøgerne ' Fra Føtex til Folketinget' og ' Hvorfor hader han dig mor samt børnebøger'.</p><p id="p1">Vesterbro. At kalde det Vesterbronx, som nogen gør, er en overdrivelse. Øko-Bronx eller -Brunch er efterhånden mere passende. Jeg har boet på Vesterbro i seks år. 'Istedgade overgiver sig aldrig' hed et gammelt slogan, der sigtede til, at på Vesterbro stod man sammen mod politi og pænhed. Jeg kan berolige de nervøse læsere med, at Istedgade og Vesterbro for længst har overgivet sig: Værtshusene er blevet til cafeer, facaderne er stort set renskurede, og de 35-årige enlige arbejdsløse, bajerdrikkende mænd, der for 15 år siden udgjorde gennemsnitsbeboeren, er erstattet med 26-årige kvindelige studerende. Samtidig er et væld af børnefamillier, hipstere, halvkunstnere og mediefolk flyttet til. Jeg er selv en af dem, selv om jeg også er 35, aleneboende, halvarbejdsløs og indimellem bajerdrikkende. Udvikling er selvfølgelig en naturlig sag, men inden for de cirka seks år, jeg har boet her, er det gået stærkt: Fakta-fæstningen på Istedgade - mit lokalsupermarked - skal være økologisk gårdhave, natklubben Tunesia, et af de få autentiske steder, er lukket. Ligesom byfornyelsen har sat sine spor med lukkede gårdmiljøer og højere huslejer, der har tvunget en del af de gamle beboere væk.</p><p id="p2">Det er ikke, fordi jeg er slum-romantiker og længes tilbage til de gode gamle dage, hvor der boede en familie på fem personer i min to-værelses uden bad, og de unge mødre gik med solbriller for at skjule de blå øjne, deres mænd havde givet dem, når de kom fulde hjem efter at have drukket ugelønnen op på de værtshuse og smugkroer, der lå med hundredmeters intervaller over hele kvarteret. Det er heller ikke fordi, jeg synes, at junkier og luddere, old-school-alfonser og stripklubber er specielt eksotiske, eller fordi Vesterbro og Istedgade har overgivet sig totalt til markedskræfterne, for det har området jo altid gjort. Men det er grotesk på den ene side at kunne læse i dagspressen, at der er for meget druk og vold i byen, fordi der gives for mange natbevillinger og på den anden side at bo i et område, der engang var Syndens Søde Sodoma i hele Norden, og som nu er fuldstændigt dødt fredag nat efter klokken to. Lidt forstemmende, for hvad er det for bevillinger og steder, de snakker om?Engang var der syv værtshuse og fire natklubber alene i min gade. Nu er der ingen. Og jeg kan på stående fod kun komme i tanke om mindre end en håndfuld steder med natbevilling, bortset fra stripklubberne, og hvem har råd til at komme der? Det er faktisk svært at få natbevilling, og dem, der endelig får den, må ofte lukke på grund af kundemangel og naboklager. Naboklager! På Vesterbro! Hvis man ikke kan klare lugten i bageriet så flyt dog for H..... ud til de forstæder, som politiindsatsen lige nu er ved at tvinge junkierne, ludderne og de 'skæve' eksistenser ud til. At bo i byen er som bekendt lig med røg, støj og mange mennesker tæt på. På den anden side: Hvorfor skulle bløddyrene egentlig flytte, når de seneste års udvikling truer med at forvandle hele området til en forstad, kedelig og tømt for liv. Ved Gasværksvej starter den pæne ende af Istedgade. En blomstrende smeltedigel af grønthandlere, afrikanske butikker, perker-angro-butikker med alskens farvestrålende kitsch og skrammel, thai-supermarkeder, og masser af frisører, marskandisere, mode og alskens trendy tingel tangel. Ultimativt etno-mix og alskens racer i gadebilledet, der minder en om livets mangfoldighed og gør én i godt humør, medmindre man er medlem af Dansk Folkeparti. Den multikulturelle vibe og den energi der gør, at mange er vilde med Vesterbro netop nu. Skelbækgade har delvist afløst Halmtorvet som gaden, hvor ludderne hænger ud. En overgang var der mange 18-årige heroin- og crack-luddere der, nu synes jeg sjældent, man ser mere end et stykker, men måske er det politiindsatsen, der har tvunget dem væk, fordi gadeprostitution er lidt for socialrealistisk for de kulturelt interesserede, der tar' til arrangementer i Øksnehallen. Så har vi hele den gamle kødby, der nu delvist er lavet om til undervisnings-og kulturcenter. Udmærket udvikling, hundredvis af studerende inden for forskellige områder kommer til og beriger lokalområdet og gir' det et andet touch. Halmtovet er stadig domineret af Station 1, en fremskudt bastion i fjendtligt kvarter. Politiet på Station 1 har fået nye vigtige opgaver: Det er i gang med at jage bydelens gadetiggere, der sidder rundt omkring på hjørnerne og tjener ligeså meget som Klaus Riskjær på ulovligt tiggeri. Længere fremme ligger rundkørslen. Den er lidt interessant, idet det har samme arkitektur, som man er begyndt at give bydelens pladser: Steder der skal være åbne lyse og venlige og nemme at overskue og rengøre, men egentlig ikke steder hvor man er interesseret i, at folk skal opholde sig. Enghave Plads er modelleret lidt i samme stil bortset fra fra, at der er flere bænke. Slår vi en smut forbi Lille Colbjørnsensgade, får vi et fint eksempel på en ny trend i Danmark - privatiseringen af det offentlige rum. Gaden er lukket i begge ender af et massivt hegn med tilhørende lås, som kun beboerne og folk med ærinder i gaden har nøgler til. Angiveligt fordi de blev trætte af junkier og efterladte sprøjter og indbrud. For så vidt cool nok, men også dybt forstemmende. Fordi tendensen med lukkede områder for at holde de usle, arme, fattige og elendige ude og på afstand kun er noget, vi indtil videre har kendt fra USA. Udviklingen på Vesterbro er præcis den samme, som man har kunnet iagttage på Nørrebro, i Berlin eller i New York. Først et slummet arbejderkvarter, glemt af gud og byplanlæggere. Derpå opdages det af kreative unge, der begynder at banke barer, gallerier og kulturliv op, derpå bliver det trendy og tiltrækker studerende og unge famillier med fast indkomst, så kommer den store byfornyelses-fejemaskine og politiet og renskurer facaderne og renser kvarteret for misbrugere og fattige og andre, der ikke kan tjenes penge på, og så rykker de store firmaer og uddannelses-institutionerne ind, mens de oprindelige beboere og de kreative unge finder andre græsgange. Fremtidens Vesterbro, hvor det sjove det spændende og det nyskabende foregår, bliver formentlig Sydhavnen, og der går nok nogle år, før fejemaskinen når derud. Bevares jeg er glad for at bo på Vesterbro i en nyrenoveret lejlighed blandt renskurede facader, jeg er glad for, at min datter ikke finder sprøjter i sandkassen på legepladsen, og at man har visioner for området. Men det er det pæne, frisererede og fantasiløse, der frastøder mig. I byen såvel som i bevidstheden. Måske er det derfor, at hundelorte på gaden, væltede vejkegler, og den graffiti og de grimme tags, der er begyndt at dukke på de renskurede mure, samt øldrikkerne på gaden, hash-pusherne på pladsen, 2gerne i boldburet, røverierne i døgnkiosken og i sidste instans: de få overlevende junkier, luddere og smugkroer, alligevel ender med at gøre mig glad. Fordi hele molevitten gør lokalområdet en smule mere mangfoldigt og er en finger til det pæne, fantasiløse, politisk korrekte, omklamrende mainstream-Danmark, der synes at trænge frem fra alle sider og kvæle alt.</p><p id="p1">Det kan muligvis bliver københavnere på Islands Brygge eller Vesterbro, der får et nyt autonomhus som naboer. Det viser en liste over seks mulige placeringer, som er sluppet ud via et notat, som berlingske.dk er kommet i besiddelse af, fra embedsmænd i Københavns Ejendomme til overborgmester Ritt Bjerregaard.</p><p id="p2">De seks placeringer omfatter Enghavevej 80-82, Stevnsgade 34, Fensmarksgade 65-67, Jagtvej 155D, Kigkurren 1-3 og Grøndalsvænge Allé 13/Hillerødgade 91. Men kun de to placeringer på Enghavevej på Vesterbro og Kigkurren på Islands Brygge er ifølge berlingske.dk reelt realistiske. De andre adresser skal efter alt at dømme bruges til andre formål.</p><p id="p3"><br /><em style="bold">Forhandlinger sat i bero</em></p><p id="p4">Overborgmester Ritt Bjerregaard mødtes klokken 14.00 i dag med de autonomes repræsentanter, og hun var angiveligt overrasket over, at listen var sluppet ud, og "at nogen vil spolere forhandlingerne".</p><p id="p5">Forhandlinger er indtil videre sat i bero med henvisning til valgkampen.</p><p id="p6">"Vi diskuterer ikke konkrete adresser. Vi diskuterer rammer. Vi vil ikke have vores gode møde spoleret af, at nogen spekulerer i valgkamp," lød det ifølge berlingske.dk fra Ritt Bjerregaard.</p><p><a target="_blank" href="http://woview.infomedia.dk/?url=http://www.180grader.dk/nyheder/Islands_Brygge_er_mest_sandsynlige_valg_til_nyt_autonomhus.php&amp;OpointData=ebadbbe578603abadedf0cfb1c74e5f5JmlkX3NpdGU9MTE5MjYmaWRfYXJ0aWNsZT0xNDIxJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på 180grader.dk</a></p><p id="p1">På lørdag fejrer en række organisationer og foreninger, at Vesterbro fylder 400 år. Det er muligt, at det ikke er på selve dagen, men det er i alt fald selve året.</p><p id="p2">Vor historiske medarbejder her på avisen Niels Herskind har i flere artikler fortalt den spændende historie om Vesterbro.</p><p id="p3"><br /><em style="bold">Mest hippe i Kbh V</em></p><p id="p4">Sjældent har så gammel en fødselar været så ung. København V er netop kåret som en af de mest hippe bydele i verden -og med god grund kan man sige.</p><p id="p5">For 50 år siden var situationen noget anderledes: En underholdende bydel, javist -letlevende damer og talrige restaurationer fra den ene yderlighed til den anden gav bydelen, skal vi sige, et særligt renommé.</p><p id="p6">Nogle få år senere blev Vesterbro næsten verdensberømt, da pornografien blev frigivet og det seksuelle frisind demonstreret for fuld udblæsning i hvert andet kælderlokale på Vesterbro.</p><p id="p7"><br /><em style="bold">Urban Hansen i spidsen</em></p><p id="p8">Nok om det. For 50 år siden blev Vesterbros 350 års fødselsdag fejret med brask og bram og med daværende overborgmester Urban Hansen i spidsen.</p><p id="p9">Han forstod, at overborgmesteren skulle stå i spidsen, når så kendt en Københavnsk bydel kunne fejre fødselsdag.</p><p id="p10">Men Urban Hansen var også københavner. Det er den nuværende overborgmester som bekendt ikke, og han har meldt afbud til festen med den begrundelse, at han er optaget af budgetforhandlinger.</p><p id="p11">Men han er jo også fra Aalborg -og med al respekt tilsyneladende uden forståelse for, at en overborgmester også skal være synlig -i al fald når fødselsdagsbarnet hedder Vesterbro.</p><p id="p12"><br /><em style="bold">Det bliver husket</em></p><p id="p13">Flere andre borgerrepræsentanter, også med rod på Vesterbro, har med stor omhyggelighed undgået at støtte den beskedne ansøgning om sølle 25.000 kroner, som arrangørerne bad om for at festligholde fødselaren. Den manglende opbakning vil blive bragt i venlig erindring, når de pågældende beder om Vesterbroernes støtte ved næste valg.</p><p id="p14"><br /><em style="bold">Tak til Tuborgfondet</em></p><p id="p15">Takket være Tuborgfondet og enkelte andre sponsorer vil der alligevel blive sunget fødselsdagssang for Vesterbro på lørdag. Læs selv mere om dette i denne uges avis.</p><p id="p16">Men trods et stort og festligt program er fødselsdagsfesten i konkurrence med mange andre aktiviteter på Vesterbro på lørdag.</p><p id="p17">Det kan ikke opremses her, hvor mange ting, der foregår på Vesterbro på sådan en ganske almindelig lørdag.</p><p id="p18">Gallerier, koncerter, udstillinger, skateboards og meget, meget mere. En kop kaffe i en af de mange spændende caféer. Et godt måltid på en restaurant. Eller en pilsner på et af de traditionelle værtshuse, der stadig er her.</p><p id="p19">Og så må vi ikke glemme Vesterbro-mesterskabet i krolf, der afgøres i Saxoparken! Pudsig sportsgren..</p><p id="p20">Fraværet af kommunal støtte opvejes af nogle frivillige, der har lavet et kæmpearbejde.</p><p id="p21"><br /><em style="bold">Ingen fest uden..</em></p><p id="p22">En enkelt skal have en hilsen: Erik Willumsgaard, næstformand i handelsforeningen, menighedsrådet i Eliaskirken og med i lokaludvalget.</p><p id="p23">Det er ikke mindst hans fortjeneste, at der bliver råbt højt hurra for Vesterbro på lørdag.</p><p id="p24">PS: Et evt. overskud fra festen går til caféen for de udenlandske prostituerede Night Life Café og til Mændenes Hjem.</p><p id="p25">Begge institutioner er også en del af Vesterbro.</p><p id="p1">Der leves på Vesterbro. Der er altid et sted at gå hen og et at gå videre til. Det emmer simpelt hen af liv. Ikke det hektiske og hysteriske, men det, der bare er der overalt, og som nærmest ligger i luften, når man går ned ad Istedgade. Mennesker og lys. Evigt åbne kiosker og sharwarma-barer, hvor man kan få en billig midnatssnack. Åbne vinduer, hvor venlige sjæle lader gadens natteravne få del i deres musiksmag, så man kan gå og synge med på klassiske 80'er-hits og tale om gamle minder, mens man bevæger sig fra sted til sted for at få nye oplevelser at huske på. Ekstra Bladet har været i Københavns mest trendy bydel for at se, hvad Tove Ditlevsens gamle gader kan byde på for dem med fest i blodet og boogie i benene sådan en helt almindelig torsdag aften.</p><p id="p2"><br /><em style="bold"><em style="bold">DE NYE OG</em><br /><em style="bold">DE GAMLE</em></em><br />
 Det er ikke nogen nyhed, at Vesterbro er ved at blive et af de mest smarte og dyre steder at bo i København. De hippe har fortrængt de trængende, og det ses tydeligt på det klientel, der indtager eks- portøl og cafe latte på de fancy cafeer og barer. Men de findes stadig, de lokale værtshuse, hvor de gamle Vesterbro-beboere nyder en fyraftensbajer eller bare lidt selskab. Som for eksempel den 76-årige Egil, som på værtshuset McKluud stolt beretter om sin tid som sejlskibsmatros på en tremasters skonnert. Egil hygger sig på McKluud med de unge, der også har fået øjnene op for de billige øl og rustikke trævægge. Han har boet på Vesterbro i 44 år, og han kan godt se, at det er et andet publikum, der er kommet til bydelen, men det har han det fint med. Ligesom de fleste andre har han sin helt egen opskrift på, hvad der skaber en god aften i byen. Og uanset hvad man holder af at krydre sin aften og nat med, kan man være næsten sikker på, at Vesterbro har det. Hvis man vel at mærke ikke er en Buffalo- og Absolute Let's Dance-tilbedende teenager, for det er meget kendetegnene for det store udbud af barer, værtshuse, cafeer og dansesteder, at der er langt mellem de helt unge fest-novicer.<br /><em style="bold">BILLIGERE BRANDERT</em><br />
 Stederne er der til gengæld ikke langt imellem, men det bliver variationen ikke mindre af. Inden for en radius af 500 meter har du mulighed for at lægge øre til alt fra jazz til John Mogensen, fra disco til David Bowie og svælg til alt fra Albani-pilsnere til amorinrøde cocktails. På Vesterbro er der fuldt ud basis for en såkaldt 'dødsrute', hvor man bevæger sig fra sted til sted, hurtigt ind og hurtigt ud. Og der er ikke længere imellem, end at man sidst på aftenen kan tage den på alle fire, hvis benene er blevet tunge af øl, cocktails og lidt for god stemning. Og så er der jo også den fordel ved Vesterbro, at prisniveauet stadigvæk generelt er lavere end mange andre gåibyen-steder i København.<br /><em style="bold">BANG OG JENSEN: FIRE STJERNER</em><br /><em style="bold">Hvor:</em> Istedgade 130 <em style="bold">Plads til:</em> Omkring 100 mennesker med uden- dørsareal om dagen <em style="bold">Åbningstider:</em> Mandag- fredag: 8-02 Lørdag 10-02 Søndag: 10-24 <em style="bold">Prisniveau:</em> Et af de dyreste steder på Vesterbro. Her koster en stor fadøl 40 kroner og en lille 23. <em style="bold">Stemning:</em> Bang og Jensen er indbegrebet af det nye Vesterbro. Det er ikke her, man finder dem, der spiser stegt flæsk med persillesovs i rigelige mængder i Tove Ditlevsens Mindehave på Enghavevej. Men der er en absolut hyggelig og afslappet atmosfære. Lokalmiljøet ses tydeligt på boligopslag, koncert-plakater og gamle sort-hvide billeder i rammer. Klokken 21.30 ankom vi på Bang og Jensen, og der var fyldt med mennesker. Kun med nød og næppe fik vi mast os ind på en plads i siden af baren. Ubetinget en af de mest populære cafeer på Vesterbro, men ikke et sted, man hænger hele natten. Om lørdagen omdannes Bang og Jensen til alle tiders cocktailbar. <em style="bold">Publikum:</em> Ifølge en af stedets bartendere er Bang og Jensen et sted, hvor man har mange stamkunder, der sågar har været med til at bygge stedet op. Men her kommer også filmfolk og skuespillere, der helst vil stå og lade, som om de ikke er kendte. <em style="bold">Musik:</em> Blandet, men afdæmpet, en del jazz.<br /><br /><em style="bold">MCKLUUD: TRE STJERNER<br /></em><br /><em style="bold">Hvor:</em> Istedgade 126 <em style="bold">Åbningstider:</em> 14-02 hver dag <em style="bold">Plads:</em> 40 siddepladser <em style="bold">Prisniveau:</em> Billigt, billigt. Albani-øl til 15 kroner hele natten. Men er det de avancerede drinks og specielle udenlandske ølmærker, man går efter, skal man nok se sig om efter et andet sted at være. <em style="bold">Stemning:</em><em style="bold">Så</em><br />
 autentisk, at man tror, det er løgn. Kluden, som stedet kaldes i folkemunde, er indbegrebet af et godt, gammelt værtshus, hvor det før var stamgæster, der regerede, men som mange unge nu også har fundet charmen ved. Om det er de mørke trævægge, vognhjulene og jukeboxen eller de billige øl, der trækker, er uvist, men hyggeligt er det. <em style="bold">Publikum:</em> Egil og andre indfødte vesterbroere, der altid er parate til at fortælle røverhistorier, stamgæsterne, der har deres faste pladser ved baren, og som man kan se billedcollager af rundt omkring på væggene, unge studerende, der ikke har arvet efter tante Olga endnu, og som mødes til et spil backgammon, samt andet godtfolk. <em style="bold">Musik:</em> Jukeboxen er proppet til randen med hits, så hvad mere kan man forlange.<br /><br /><em style="bold">IDEAL BAR: FEM STJERNER</em><br /><em style="bold">Hvor:</em> Enghavevej 40 <em style="bold">Åbningstider:</em> Torsdag: 19-04 Fredag-lørdag: <em style="bold">19-05<br />
 Prisniveau:</em> Ikke det billigste, men til gengæld gavmilde, veltillavede og spændende drinks og et stort udbud. Vi valgte fra det farvestrålende drinks-kort en Ideal Bar Special, der bestod af Smirnoff, Galliano, blå Bols, Roses- lime og ananasjuice. Den smagte aldeles udmærket og kostede 50 kroner. <em style="bold">Stemning:</em> Eksklusiv afslappet lounge-stemning. Her er luftigt, lyst og lækkert med store vinduer og designermøbler. Ideal Bar er et smart sted, hvor det alligevel er helt i orden at smide de dyrt indpakkede pusselanker op på bordet, læne sig tilbage og mageligt nyde den gode stemning. Har man dansebukserne på, er man velkommen til at stille sig små-vrikkende op foran dj-pulten. <em style="bold">Publikum:</em> Christian fra Big Brother. Ja, ham så vi, og ellers de unge og smukke iført det nyeste trendy. I ved det der, hvor man skal se ud, som om man ikke har gjort noget ud af sit tøj, men bare er født hip. <em style="bold">Musik:</em> Primært elektronisk musik, house, techno, og hvad det nu hedder alt sammen. Et plus at det bliver leveret af en dj.<br /><br /><em style="bold">LUDWIGSEN: TRE STJERNER</em><br /><em style="bold">Hvor:</em> Sundevedsgade 2. <em style="bold">Åbningstider:</em> Onsdag: 12-03 Torsdag-Lørdag: 12-05 Søndag-tirsdag: 15-02 <em style="bold">Plads til:</em> Knap 100 <em style="bold">Prisniveau:</em> Mellem. <em style="bold">35</em><br />
 kroner for en strawberry-daiquiri, importøl til 30 kroner og tre shots for en 50'er <em style="bold">Stemning:</em> Ludwigsen er det sted på Vesterbro, hvor der går mest diskoteksstemning i den. Der er bar hele vejen rundt og plads til at bryde spontant ud i dans på udvalgte steder, hvis trangen skulle blive for overvældende. Der er dømt lidt Tom Cruise Cocktail-stemning over Ludwigsen, også selv om den jonglerende bartender, der tidligere kunne opleves bag baren, har søgt andre græsgange. Har man lyst til at udfordre til et spil pool eller bordfodbold, kan man også det. <em style="bold">Publikum:</em> Publikum er yngre og har mere hud blottet end gennemsnittet af de steder, vi har besøgt, og virker desuden mere opsatte på ikke at gå ædru og alene hjem i seng. <em style="bold">Musik:</em> Tidens rytmer, og hvad man nu har lyst til at vælge fra jukeboxen.<br /><br /><em style="bold">MÄRKBAR: TRE STJERNER</em><br /><em style="bold">Hvor:</em> Vesterbrogade 106 <em style="bold">Åbningstider:</em> Mandag- onsdag: 15-02 Torsdag-lørdag: 15-05 <em style="bold">Prisniveau:</em> En Bloody Mary slap vi 55 kroner for, mens en stor fadøl koster 30 kroner og en lille 16. <em style="bold">Plads til:</em> Omkring 30 siddepladser, her er meget trængt i weekenderne. <em style="bold">Stemning:</em> Her skal du selv tage festen med. På sådan en torsdag omkring midnat er der stadig plads nok, og det siger ikke så lidt på et så lille sted. Har man sat næsen op efter fest, skal man ikke blive hængende for længe, så falder man i søvn. Men er man bare ude for at få lille en og en snak, så er det alle tiders at sidde her, hvor man kan se livet på Vesterbrogade defilere forbi uden for de store ruder i gadeniveau. Stearinlys på bordene og fotos i guldrammer er med til at skabe et intimt miljø, <em style="bold">Publikum:</em> Lokale vesterbroere, også de mere modne af typen, samt folk med alternative musikinteresser. <em style="bold">Musik:</em> Meget alternativt, og det er en befrielse. Popmusik spilles ikke her, men det gør derimod gamle David Bowie-klassikere, rock'n'roll og latinamerikanske rytmer i et sammensurium. Et klart plus for stedet, der derved adskiller sig markant fra de fleste andre af de steder, vi besøgte.<br /><br /><em style="bold">RIESEN: TRE STJERNER</em><br /><em style="bold">Hvor:</em> Oehlenschlægersgade 36 <em style="bold">Åbningstider:</em> Åbent til klokken 02 om torsdagen. Fredag og lørdag åbent til klokken 03-04 alt efter stemningen. <em style="bold">Prisniveau:</em> 50 kroner for en veltillavede drink <em style="bold">Stemning</em> Meget afslappet. Samtaler er i højsædet på denne lyse bar med minimalistisk indretning, og derfor er musikken meget afdæmpet. Bartenderne giver sig god tid og er omhyggelige med at lave drinks. Det tager den tid, det tager, men kvaliteten er god. På denne torsdag aften var der ikke ret mange mennesker, og der var næsten kedeligt, hvis man ikke hører til stamgæsterne. Den løsslupne stemning skal man komme sidst på natten for at opleve, og der skulle være tryk på i weekenderne. <em style="bold">Publikum:</em> Folk, der ikke ønsker at svømme i stimer i mainstream-floderne, men søger ud i bækkene <em style="bold">Musik:</em> Blandet moderne musik, men lur mig, om der ikke også kan snige sig et par 80'er-hits ind imellem.</p><p id="p1">Den gamle stenørken Vesterbro er under hastig forandring. På ganske få år er arbejderbydelen blevet invaderet af jyder og ressourcestærke kosmopolitter, som har sat deres stærke præg på Vesterbro. </p><p id="p2">Bydelen er blevet pæn - eller noget, der ligner. Halmtorvet har fået flere ansigtsløft og Istedgades sidegader har fået facadefornyelser og rekreative, børnevenlige baggårde, som har løftet kvadratmeterpriserne til et leje, hvor kun studerende med tætte forbindelser til farmands pengepung samt reklamefolk og deslige har råd til at slå sig ned. </p><p id="p3">Fra Hovedbanegården og de første par hundrede meter ned ad Istedgade er det dog stadig butikkerne med de sene åbningstider og de mange plastic- og gummiaggregater i vinduerne, der tiltrækker sig opmærksomheden. Her er alt ved det gamle.</p><p id="p4"> Men lidt længere ud ad syndens gade i retning af Enghave Plads er utallige moderigtige og metroseksuelle cafeer inden for de seneste år dukket op. Som truende manifester af storbyens udvikling har café latte-barerne møvet sig ind mellem de rigtige Vesterbro-beværtninger og sågar fortrængt op til flere, som har måttet vige for fremskridtet. <br /></p><p id="p5"><em style="bold">Den ægte vare</em></p><p id="p6">De findes dog stadig - disse såkaldt rigtige Vesterbro-beværtninger. Og stadig i et antal, der langt overstiger nogen anden københavnsk bydel.</p><p id="p7">Med lidt kendskab til stenbroen er der rig mulighed for at slippe for unge mødre med barnevogne, strikkeklubber, loungemusik og café latte.</p><p id="p8">Guide har besøgt den vesterbroske baggårdspumas habitat - der, hvor man ikke kan tjekke menuen på internettet, hvor øllen er pæredansk og i øvrigt kun fås på flaske, og hvor kontanter er eneste anerkendte betalingsform. <br /></p><p id="p9"><em style="bold">Café Blomsten</em></p><p id="p10">Bevæbnet med en stak kontanter og en pakke rød Cecil entreres første stop på ruten - Café Blomsten i Enghave-enden af Istedgade.</p><p id="p11">Trods det frodigt klingende navn står det hurtigt klart, at kun de mest hårdføre blomster vil kunne gro i den tykke dunst af nikotin. De kunstige blomster i loftet har da også taget farve efter røgen, der sandsynligvis har hængt i luften siden 1895, da Vesterbros ældste værtshus åbnede på denne adresse.</p><p id="p12">De brune velourgardiner, klientellet og de mørkebrune træpaneler tyder på, at tiden her har stået stille i mindst 50 år. Og eftersom dankortet først så dagens lys i 1989, er det selvfølgelig heller ikke en acceptabel valuta. Til gengæld koster en Hof kun 16 kr., så der skal ikke sælges mange tomme flasker, før tørsten kan slukkes.</p><p id="p13">Christina Christiansen i baren knapper en Hof op til Guides udsendte og fortæller, at der faktisk er begyndt at komme en del unge i weekenden.</p><p id="p14">»Men det får os nu ikke til at gøre stedet moderne,« fastslår hun, imens en gæst viser sin, alderen taget i betragtning, imponerende fysiske formåen med armstrækninger på gulvet og en kvinde pepdanser - næsten - i takt til jukeboksen. <br /></p><p id="p15"><em style="bold">Café Mexico</em></p><p id="p16">Et sæt, dvs. en pilsner og en skarp, klogere går turen videre til Café Mexico på hjørnet af Oehlenschlægersgade og Dybbølsgade. Af udseende er Café Mexico ikke et traditionelt Vesterbro-værtshus. For at leve op til den titel er stedet banket op i bjælkehyttestil dog uden rigtig at blive hyggelig. Baren er mest besat af <em style="italic">hombres </em>af den slags, hvis foretrukne beklædning er Adidas-bukser og tyk jakke. Som noget næsten uhørt i kategorien serveres der her fadøl. Foretrækker man den autentiske stil, kan en flaskeøl dog erhverves for 15 kr. Torsdag er der dobbelt op - kl. 20-24, og i øvrigt kører Café Mexico med morgenpriser - kl. 9-16. Her kan man få sig en Royal for en 10'er og en skarp til morgenmaden ligeledes til en 10'er.</p><p id="p17"> Eller man kan være en ægte hombre og bestille stedets specialitet - en kande til 89 kr., som består af en snaps, en Pernod, en Carlsberg, en Tuborg, en Porter og en citronvand.</p><p id="p18">Ikke just en bestseller, indrømmer Vibse i baren.</p><p id="p19">Guides udsendte, der jo er ude i embedes medføre, hopper nu heller ikke på kanden. Der er jo flere stop på rundturen. <br /></p><p id="p20"><em style="bold">Bodega 54</em></p><p id="p21">Fire gæster og en søvnig vært tager imod på Bodega 54. Stilheden dominerer her og bliver kun overdøvet af en gæst, som med jævne mellemrum rocker lidt til sin egen melodi. Det føles som at være trådt ind i en dagligstue, hvor festen er ved at slutte. </p><p id="p22">»Jeg læste et sted, at 52 pct. af Vesterbros værtshuse er lukket, fordi alle de smarte cafeer er kommet til,« fortæller bartender Peter Jensen, imens han finder byttepenge i skabet, som gør det ud for kasseapparat.</p><p id="p23">Den rockende gæst fornemmer en diskussion om smarte cafeer, der fortrænger de gode gamle og forsøger interesseret at fokusere på de talende.</p><p id="p24">»Men heldigvis er der begyndt at komme en del unge i weekenderne,« fortæller Peter Jensen, og den rockende tilføjer:</p><p id="p25">»Det er sgu jukeboksen, der trækker.« </p><p id="p26">Således oplyst lægger Guide de 12 kr., som en Tuborg koster, smider en mønt i jukeboksen og bevæger sig videre - stille som en baggårdspuma. <br /></p><p id="p27"><em style="bold">Freddys Bar</em></p><p id="p28">På Freddys Bar regerer Winnie. Hun er chef, udsmider, bartender og ikke mindst madmor i en og samme skikkelse F.eks. serverer hun hver torsdag gule ærter til sultne stamgæster.</p><p id="p29">»Jeg må jo sørge for, at alle ungkarlene får noget at spise,« siger hun og kigger rundt på sin familie.</p><p id="p30">Der er en hyggelig stemning i det lille, rigt udsmykkede lokale (de skandinaviske minimalistiske indretningsdogmer er ikke nået hertil), kun afbrudt af sporadiske udbrud af lommefilosofi, som den tager sig ud efter et par sæt indenbords.</p><p id="p31">Da Winnie havde haft stedet i fem år, vandt hun en mio. kr. i Ekstra Bladets skrabespil. En god del af de penge satte hun ind i kampen for at bevare Vesterbro-stemningen på Freddys Bar.</p><p id="p32">»Jeg synes, at det er synd, at der bliver så smart på Vesterbro. Og aldrig i livet om jeg kunne finde på at sælge café latte her,« siger hun med et engagement, som efter 22 års - ejerskab af Freddys Bar ikke kan skjules.  <br /></p><p id="p33"><em style="bold">Café Erik</em></p><p id="p34">Et sæt dummere bevæger Guide sig tilbage mod, hvor vi begyndte - til Enghave-enden. Havde det ikke været for det lysende ølskilt på facaden, ville Café Erik ikke have været med på Guides rundtur. Helt upåagtet i ly af Bang &amp; Jensen, Boutique Lize og de andre smarte ligger det lille værtshus et stykke nede ad Valdemarsgade.</p><p id="p35">Med skarpt lys og yderst spartansk indretning ligner Café Erik næsten et cafeteria. Baren er væk, og i stedet rækker man hånden ned i en skænk efter 12-kroners Tuborg.</p><p id="p36">Midt på gulvet står et billardbord, der på trods af at være meget lille optager omkring en tredjedel af stedets gulvplads. Rundt om bordet har Kaj indladt sig på et spil kegler med et par unge knøse. </p><p id="p37">»Jeg synes, vi burde overveje at tage imod dankort, for der kommer flere og flere unge herind,« siger bartenderen, som ganske typisk for både gæster og personale på de vesterbroske værtshuse ikke er meget for at oplyse sit navn.</p><p id="p38">De fleste rigtige Vesterbro-værtshuse lukker omkring midnat, og efter en sådan rundtur med tilhørende sæt er Guide slet ikke klar til at takke af.</p><p id="p39">Og så ligger Vega heldigvis meget bekvemt på Enghavevej som en naturlig fortsættelse af en god opvarmning.</p><p id="p40"><a href="mailto:casper.svoldgaard@jp.dk">casper.svoldgaard@jp.dk</a></p><p id="p41"><br /><br /></p><p id="p42"><em style="bold">Fakta: Værtshuse i København V</em></p><p id="p44">Café Blomsten, Istedgade 109</p><p id="p45">Café Mexico, Dybbølsgade 49</p><p id="p46">Bodega 54, Halmtorvet 54</p><p id="p47">Freddys Bar, Gasværksvej 28</p><p id="p48">Café Erik, Valdemarsgade 24</p><p id="p49">Lignende værtshuse i området: Café Jernstangen, Central Caféen, McKluud, Café Sommersted, Café Amerika, Hos Tove og Grotten.</p><p id="p1">Kasper Schjønning boede i lejligheden på Vesterbro og havde sat lidt i stand løbende, da kæresten Theresa Blank rykkede ind.</p><p id="p2">- Det er jo en gammel Vesterbro-lejlighed, så den har brug for lidt kærlighed i ny og næ. Især køkkenet har fået en ordentlig omgang. Min bror og jeg rev det hele ned og byggede det op igen fra bunden, fortæller Kasper.</p><p id="p3">Theresa kom fra en minilejlighed og var helt vild med forvandlingen.</p><p id="p4">- Det var virkelig rart at flytte ind i en lejlighed med helt nyt køkken - min gamle lejlighed havde et køkken på størrelse med en tændstiksæske og var vist fra de tidligere 1980' ere, siger Theresa.</p><p id="p5">De lagde ud med et Ikea-køkken, men det skulle vise sig ikke helt at række til parrets ønsker om coolness og personlighed.</p><p id="p6">- Jo mere køkkenet blev færdigt, kunne vi se det manglede lidt kant - noget der gjorde, at det var lidt mere vores. Vi ville gerne have, at køkkenet ikke " bare" var et Ikea-køkken, og derfor hjemmestøbte vi bordpladen i beton, så den giver en rå og personlig atmosfære.</p><p id="p7">Reforms køkkenfronter var helt perfekte til at give det et mere moderne, rent og skarpt udtryk, siger hun.</p><p id="p8">- Og det er lidt legesygt på en eller anden måde. Med de runde greb og detaljen med træ.</p><p id="p9">Nu er køkkenet blevet et naturligt omdrejningspunkt i lejligheden, tilføjer Kasper.</p><p id="p10">- Vores køkken er nærmest hjertet i lejligheden, hvor vi får talt om en masse ting, mens vi laver kaffe eller tilbereder mad, siger Theresa. Og Kasper supplerer: - Ja, selvom der er mange gode steder omkring os på Vesterbro, kan vi bedst lide at lave mad derhjemme, da hele processen omkring et måltid giver en god mulighed for at snakke om en masse ting - arbejde, rejser og fremtidsplaner.</p><p id="p11">Indretningen i lejligheden er blevet en sammensmeltning af parrets stilarter.</p><p id="p12">- Vores indretningsstil er nok en blanding af os begge to - heldigvis har vi ret meget samme stil, så det var ikke så svært at få det til at passe sammen. Vi kan begge godt lide minimalistisk skandinavisk design som gennemgående tema, men tilføjer også ting, der gør det mere personligt. Både ting fra tidligere liv og nye ting vi finder sammen, fortæller Theresa.</p><p id="p13">Parret har en fælles passion og interesse for æstetik og design.</p><p id="p14">- Vi elsker at mikse og matche gamle genstande med nyt design, lidt en vild blanding af ting, og så kan vi begge godt lide at bruge vores hænder. Vi bor i en alsidig samling fra vores begges tidligere liv og lejligheder.</p><p id="p15">Men lejligheden er langt fra en statisk kulisse.</p><p id="p16">- Vi indretter og udskifter også ofte. Jeg tror, vi rykker rundt på alting hvert halve år.</p><p id="p17">Ikke fordi vi ikke er tilfredse med tingene, men fordi det giver et godt og nyt perspektiv og sætter gang i tankerne, fortæller Kasper..</p><p id="p18">" Det er jo en gammel Vesterbrolejlighed, så den har brug for lidt kærlighed i ny og næ" " Jeg tror, vi rykker rundt på alting hvert halve år. Ikke fordi vi ikke er tilfredse med tingene, men fordi det giver et godt og nyt perspektiv".</p><p id="p19">medstifter af Sweet Sneak Studio, et kreativt madstudie. Kasper Schjønning, 36, medstifter af og konceptudvikler hos det kreative kommunikationsbureau Jip Jip.</p><p id="p20">Hvad: Lejlighed på Vesterbro på 72 kvm.</p><p id="p1">Distortion 2014 udviklede sig i år til det største musik-og festinferno nogensinde.</p><p id="p2">Det kan godt være, at de danske unge ikke er de bedste på uddannelsesniveau, men de er til gengæld verdensmestre i at feste.</p><p id="p3">Det bekymrer nogen -og glæder andre. Ligesom (se dagens avis) nogle mener, at Distortion selv bør rydde op efter sig, fordi gaderne svømmer i affald og pis, mens til gengæld Københavns Kommune sørger for en forbilledlig oprydning.</p><p id="p4">En række kritiske læserbreve i dags-og lokalpresse tyder dog på, at det ikke er alle, der jubler over hundredetusinde menneskers tre-dages druk.</p><p id="p5">Men der er mange glade mennesker, der fester igennem, og der er ikke meget, der tyder på, at kommunen ikke vil give starttilladelse til festen igen til næste år.</p><p id="p6">På Vesterbro blev der også festet helt igennem, som det tydeligt fremgår af de stemningfulde billeder her på siden.</p><p id="p1">We Double You har kunstet Kødbyen op i løbet af året med en række fine arrangementer med både kunst og livemusik. I weekenden gør de klar til at lukke ned for en vellykket sæson med et brag på Råhuset.</p><p id="p2">Lineuppet tæller både performancekunstnere og artrock fra Fifty Foot Spiders og electro fra We Go Ego. Hele ideen bag We Double You er nemlig at bringe de to ¦ kunstarter sammen med publikum, og se hvordan reaktionen bliver.</p><p id="p3">I følge en af arrangørerne, ANNE BASSE , har kombinationen skabt nogle uventede drejninger i løbet af årets arrangementer: » Til et af arrangementerne var der en stor installation med heliumsballoner, og som aftenen skred frem, og folk fik noget at drikke, begyndte de at hugge ballonerne og suge luften ind. Så det endte med en masse, der talte med sjove stemmer. Når du bringer ting sammen, interagerer de med hinanden og det er det, vi gerne vil skabe.</p><p id="p4">Fordi vi ikke kan kontrollere det, « siger Anne Basse.</p><p id="p5">Hun er selv meget glad for ideen om at give kunsten helt frie rammer og ikke på forhånd bestemme hvilken retning, kunstnerne skal gå i.</p><p id="p6">» Hvis folk får lov til at lege, giver det mærkelige resultater. Det er spændende at prøve at få København med på den vogn, « siger Anne Basse.</p><p id="p7">Rød løber Hun er også sikker på, at nogen vil få grænser overskredet under We Double Yous performancedel på lørdag.</p><p id="p8">» Prafix Aztech laver en ' Se &amp; Hør'- performance, som en ironisk kommentar til den kultur, hvor det er godt at være kendt og godt at blive set. Han sætter publikum ind i den kontekst på den røde løber, som man skal forbi for at komme ind. Prafix Aztech bevæger sig meget i det homoseksuelle miljø og har tidligere lavet meget grænseoverskridende forestillinger, « siger Anne Basse.</p><p id="p9">Billederne fra lørdagens performance kommer desuden på internettet. Udover kunst, visuals og performances er der naturligvis også koncerter – primært med acts inden for rock/ electro/ trahsfolk med blandt andre We Go Ego, Fifty Foot Spiders, E Bird og The Seven Mile Journey.</p><p id="p10"><em style="bold"> WE DOUBLE YOU </em></p><p id="p11">Lørdag 4. oktober fra klokken 21.00 Råhuset, Vesterbro Entre: 60 kroner - halv pris før kl. 22.00 Kunst/ visuals: Prafix Aztech, Rasmus Bjørkvig, Adam Olsson og VJ Better World Inc.</p><p id="p12">Musik: We Go Ego, Fifty Foot Spiders, E Bird, The Seven Mile Journey, Kittyscope, Ginger Ninja, dj Tape Salad Hør mere på www. myspace. com/ wedoubleyou.</p><p id="p1">Går man forbi Valdes Børnehus på Vesterbro i København en tidlig tirsdag aften, vil man ikke kunne undgå at bemærke en glad summen af legende børn i blå skjorter. Det er nemlig i lokalerne her, FDF Vesterbro hører til. Men for bare tre måneder siden var der hverken FDF-kreds eller leg her på adressen. Det har en gruppe FDFere nu lavet om på.</p><p id="p2">-Vores mål har hele tiden været og være knivskarpe på FDFs ambition, men at tænke meget over hvordan vi gør den relevant for børn og unge på Vesterbro, og fordi Vesterbro har en helt særlig ånd, har det været vigtigt for os at have den med i vores arbejde - så også forældre finder det attraktivt for deres børn, fortæller Laura Visbech Aarøe, der er én af to kredsledere hos FDF Vesterbro.</p><p id="p3">Kredsen holdt sit opstartsmøde den 6. marts og har i dag 20 indmeldte børn, men med 22 børn i gennemsnit til hvert møde, er der lagt an til en god udvikling for den nye kreds.</p><p id="p4">-Det var vigtigt for os at skabe en kreds, hvor vi laver fedt FDF for både børn og ledere, så det er sjovt for alle at komme til FDF. Så vi har snakket meget om, hvordan vi får skabt de gode relationer i en helt ny børneflok, og hvordan vi fik skabt et godt fællesskab og stor tillid mellem os ledere.</p><p id="p5">Når kredsen i dag kigger på de mange børn, der uge efter uge kommer til, kan de klappe sig selv på skulderen for en stor, fælles, frivillig indsats. Et langt, sejt træk senere, med solidt arbejde fra en stor gruppe af frivillige og en hjælpende hånd fra landsdelens forbundssekretærer, er FDF Vesterbro nemlig en realitet.</p><p id="p6">-I opstartsgruppen kom vi alle fra forskellige kredse, så vi har jo haft et privilegium, at der ikke fandtes noget "vi plejer- - vi har kunnet plukke det bedste fra alle vores gamle kredse og med det skabe vores egne traditioner. Så vi har ikke fundet på noget helt nyt FDF, men vi har kigget på hinanden og lovet hinanden at vi ikke kommer sovende til det, men at vi gerne vil give den lidt ekstra, fortæller Laura Visbech Aarøe, der ikke tidligere har været med til at starte en FDF-kreds op.</p><p id="p7">Men arbejdet med FDF Vesterbro har langt fra skræmt hende. Hun understreger vigtigheden af at være nysgerrig og springe ud i det.</p><p id="p8">-Det er bare at gøre det. Vær en gruppe af mennesker der hver især kan noget forskelligt men som alle brænder for at skabe noget nyt. Smid nej hatten væk i starten, og brug god tid på at snakke igennem, hvad I kommer, fra og hvor i har lyst til ende henne.</p><p id="p9">-Man må gerne drømme stort og have nogle vilde idéer. Måske er det ikke det første, man kaster sig over, når man starter, men det vil komme hen ad vejen. Og vigtigst af alt skal man huske at sige til sig selv og hinanden "det har jeg ikke prøvet før, så det kan jeg sikkert godt finde ud af, afslutter kredslederen med et smil.</p><p id="p1">Ydre Vesterbro er delt i to zoner, som kontrolleres af rivaliserende grupper af teenagedrenge med indvandrerbaggrund.</p><p id="p2">Grupperne er lukkede systemer, som styres af de ældre drenge, og som rekrutterer nye medlemmer blandt de 10-12-årige, der bor indenfor gruppens område.</p><p id="p3">De to grupper » Saxo « og » Enghave « bekriger hinanden, og indenfor sit territorium udøver hver gruppe mafiavirksomhed på teenageplan: Hashpusheri, pengeafpresning, beskyttelsespenge, tyveri og vold.</p><p id="p4">Jeg er ikke klar over, hvor længe banderne har huseret Debat på Vesterbro, men det er flere år siden, at jeg første gang hørte om dem. Jeg har flere gange hørt om børn, der er blevet truet til at holde sig væk fra Enghaveparken -» den er ikke for danskere! « Jeg har hørt om drenge, der » tjekker « andre børn. Det vil sige at børn passes op på gaden, når de er alene, og bandemedlemmerne » tjekker « deres lommer og konfiskerer, hvad de måtte finde af værdi: penge, mobiltelefon, I-pod osv. Jeg har hørt om flere tilfælde af pengeafpresning under trusler om vold, om overfald hvor store grupper af indvandrerdrenge overfalder en eller et par drenge, og jeg har hørt om hashpushere under den kriminelle lavalder.</p><p id="p5">Som forældre til en teenager er det ikke alt, man får at vide om, hvad der foregår i ungernes liv, og jeg ved med sikkerhed, at de ofte undlader at fortælle deres forældre om sammenstødene med » Saxo « og » Enghave « . De frygter, hvilke konsekvenser det vil få for dem, hvis banderne får at vide, at de har sladret om overgrebene til forældre, skole eller politi.</p><p id="p6">Bortset fra at jeg selvfølgelig er bange for min søns sikkerhed, når han færdes i gaderne her hvor vi bor, er jeg dybt bekymret over hans og hans kammeraters manglende tro på den danske retsstat.</p><p id="p7">Jeg er bekymret over, at de gradvist udvikler racistiske fordomme, som jeg får sværere og sværere ved at argumentere imod. Jeg er bekymret over de småunger, som indrulleres i deres ældre brødres kriminelle bander, og som allerede inden de når teenage-alderen er trådt ind på en vej, der med stor sandsynlighed vil føre dem dybere ind i kriminalitet og bort fra muligheden for uddannelse og et ordentligt liv.</p><p id="p8">Sidst men ikke mindst bekymrer det mig, at jeg ikke husker at have læst om Vesterbros bander her i avisen eller nogen andre steder.</p><p id="p9">Jeg har aldrig hørt om, at Vesterbros skoler har taget problemet op. Ved kommunen og politiet hvad der foregår? Er der nogen, der gør noget for at stoppe det? Af hensyn til min søn er jeg af indlysende grunde nødt til at skrive dette brev anonymt, men jeg synes det er på tide, at vi får problemet frem i lyset. Forhåbentlig i sidste ende til at gavn for alle; både bandemedlemmerne, deres ofre og alle os andre, som gerne vil færdes trygt på Vesterbro. Ved du, hvad din søn laver lige nu? Navn og adresse er redaktionen bekendt.</p><p id="p1">København: En 34-årig mand er i yderste livsfare, efter at han i aftes blev skudt ned på klos hold i Saxogade på Vesterbro i København. Det oplyser Københavns Politi.</p><p id="p2">Ifølge politiet peb skuddene rundt i gaden, og et af skuddene ramte manden i brystet, nær hjerteregionen. Manden er efter en operation fortsat i yderste livsfare og skal opereres igen.</p><p id="p3">- Der blev skudt en fem-seks gange, og flere parkerede biler blev ramt, fortæller politiets centrale efterforskningsleder.</p><p id="p4">Skyderiet fandt sted ved 21.30-tiden på hjørnet af Saxogade og Matthæusgade. Politiet ved ikke, om manden var i selskab med andre personer, da der blev åbnet ild.</p><p id="p5">Politiet kender endnu ikke gerningsvåbnet eller motivet til skyderiet.</p><p id="p6">Til gengæld efterlyses en sort Mercedes-taxi, da vidner har fortalt, at de så en sort taxi - en Mercedes - køre fra stedet på tidspunktet for skyderiet kl. 21.20. Derimod er der ingen vidner til selve skyderiet på hjørnet af Saxogade og Matthæusgade. </p><p id="p7">Den 34-årige er kendt af politiet.</p><p id="p8">- Men ikke for noget alvorligt, siger efterforskningslederen.</p><p id="p9">		 /ritzau/</p><block><p>Ruten til Copenhagen Pride-paraden har siden dens start i 1990-erne vekslet mellem at være på Vesterbro/Frederiksberg og Nørrebro. </p></block><p id="p2">
Tålmodigt påfører 26-årige Kåre Jönsson fliseklæb på det nederste af kvindens kjole og smører det ud. Hånden ned i spanden. Op og glatte ud. Helt nemt er det ikke. Han kan kun bruge sin venstre hånd, og han må sidde ned og arbejde. Venstre fod er netop blevet opereret, næsten skilt fra underbenet for at blive vendt og sat på igen. Kraftige briller hjælper ham til at kunne se, men kun ud af det ene øje. Det venstre er blindt. Hånden ned i spanden. Op og glatte ud.</p><p id="p3">På bordet foran ham står en høj skulptur af en kvinde, der knuger sit spædbarn i favnen. Det er onsdag, og om en uges tid skal kvinden udstilles i Rundetårn sammen med alle de andre værker lavet af de ti heldige, der er blevet optaget på Kunstskolen for voksne udviklingshæmmede. Kunstskolen har kun den slags store udstillinger hver andet eller tredje år, så forventningerne er store. </p><p id="p4">Kvinder med børn er et af Kåres yndlingsmotiver. Han giver som regel sine værker engelske navne. Det lyder bedre, synes han. Skulpturen har fået navnet ’The Neglected Woman’. (’Den forsømte  dame’, red.) </p><p id="p5">»Jeg kigger meget på mennesker, når jeg kører rundt på min scooter. Mennesker opfører sig meget forskelligt. En dag så jeg denne her kvinde med et barn på armen ude på Nørrebro. Hun havde en meget speciel ømhed over sig, men hun så også helt fortabt ud. Måske er hendes mand død«, fortæller Kåre Jönsson.</p><p id="p6">Skulpturen er næsten i naturlig størrelse. Lavet af gips, hønsenet, fliseklæb og papmaché.</p><p id="p7">»Jeg føler mig rolig og veltilpas, når jeg laver kunst. Jeg har altid tegnet meget, og nogle gange kan jeg føle en tomhed, hvis jeg ikke er i gang med at lave kunst«, siger han. </p><p id="p8"><br /><br /><em style="bold">Kunsten i centrum</em> Kunstskolen for udviklingshæmmede, der har hjemme i et trangt lokale i Valdemarsgade på Vesterbro, har eksisteret i fjorten år. Den blev startet i 1994 af tidligere leder Hanne Clausen. Det lille rum er fyldt med malerier, staffelier og malerplettede borde, som man må kante sig forbi, når man bevæger sig rundt. Det er kunsten, der prioriteres højest her. Skolens ti elever bor i eget hjem, i bofællesskaber eller på institutioner forskellige steder på Sjælland, og kunstskolen er et frirum for dem, selv om der bliver arbejdet hårdt. Eleverne kommer frivilligt, ingen tvinger dem til at stå op og tage i skole, alligevel kommer de fleste hver dag. </p><p id="p9">»Her på skolen gør vi meget ud af, at faglige mål prioriteres højt, mens det socialpædagogiske element understøtter det. De elever, der går her, brænder for kunsten, og det er meget vigtigt for os. Udstillingen i Rundetårn understøtter dette forhold«, siger den daglige leder af Kunstskolen for voksne udviklingshæmmede, Karina Hørud. </p><p id="p10">Underviserne har alle pædagogiske eller billedkunstfaglige uddannelser, men de fungerer mest som faglige vejledere, og hvis man ikke brænder for kunsten, kommer man ikke ind på skolen. Uviklingshæmmet eller ej. Bliver man optaget, bliver man det for en sæson, men man kan godt søge ind igen, og flere af dem, der går på skolen i øjeblikket, har været her i to eller tre år. Tidligere annoncerede skolen for at gøre opmærksom på sig selv, men i de seneste år har interessen for at blive optaget været så stor, at det ikke længere er nødvendigt.</p><p id="p11">»Vi har mange ansøgere, men det, vi lægger vægt på, er, at de brænder for kunsten. De behøver ikke at være fantastiske malere, når de starter, men de skal ville kunsten. Vi vil meget gerne undgå, at der er nogle, der dropper ud midt i forløbet«, siger Karina Stæhr.</p><p id="p12">De fleste, der bliver optaget, bliver sæsonen ud. I løbet af de sidste ni år er kun to stoppet midt i sæsonen på grund af manglede interesse. </p><p id="p13">»Mange af dem, der sidder her i dag, arbejder meget seriøst med deres billedarbejde. Nogle laver stort set ikke andet end at tegne og male, og billedarbejdet er på mange måder en utrolig vigtig del af deres daglige liv«, siger hun.</p><p id="p14">Kåre Jönsson er i gang med sin anden sæson på skolen. Mens han holder en pause fra arbejdet med den store skulptur, viser han stolt, men også lidt genert, nogle af sine andre kunstneriske kreationer frem. Et kig på hans værker viser, at der på de to år er sket en ændring i både hans kunstneriske udtryk og valg af motiver. De fleste af hans værker er kultegninger. </p><p id="p15">Da Kåre begyndte på skolen, var det fugle, der var det mest populære motiv, men det er skiftet. Nu er det kvinden eller damerne, som han selv siger, der er inspirationskilden til de fleste malerier. Et par mere abstrakte skulpturer er det også blevet til. Lavet i fliseklæb påsat store farvestrålende mosaiksten. Kunstskolen har været i Barcelona på studietur, og referencerne til Cataloniens store arkitekt, Antonio Gaudi, er ikke til at tage fejl af. Det bliver kun til en hurtig gennemgang af Kåres værker. Han vil tilbage og arbejde på ’The Neglected Woman’. Hurtigt tager han sin hvide kittel og plastikhandsken på igen og begynder på det tålmodighedskrævende arbejde. Hånden ned i spanden. Op og glatte ud. Det er svært at komme til, og Kåre må have hjælp af underviser Tove Christensen. En af de to fuldtidsansætte, der skaber rammerne, så eleverne kan skabe kunst. </p><p id="p16">Skulpturen fylder meget af det lille lokale, men der også plads til, at de seks andre, der er på skolen denne forårsdag, kan arbejde med deres projekter. Ved siden af Kåre sidder Inger, der er i gang med at male endnu et billede af sit idol nummer et. Fodboldspilleren Martin Retov. Steffen arbejder på et maleri af Hammershus, og Per maler på et maleri af en statue, han har set på Glyptoteket. I hjørnet af lokalet står en stor udstoppet ugle. Den er Christian ved at overføre til lærred. Også Bente og Emilie arbejder med pensel og malerkunst. </p><p id="p17"><br /><em style="bold">Penge til kunstnerne</em></p><p id="p18">Der er stor interesse for elevernes kunst, og salget af værkerne er både med til at finansiere skolens og elevernes økonomi. Når der sælges et stykke kunst, får skaberen 75 procent af pengene, skolen får de sidste 25 til dækning af udgifter til salg. Hvert år udgives en kalender og flere postkort, og der bliver formentlig også godt gang i salget, når Kunstskolen holder store udstillinger som den i Rundetårn, der åbner i morgen. Ud over de 25 procent af billedsalget skal eleverne betale 4.000 kroner årligt for at gå på Kunstskolen. Oveni kommer så lidt ekstra betaling til de udflugter, der tjener som inspiration for eleverne. En gang om ugen er de af sted. På Glyptoteket, Arken eller i Dyrehaven for at tegne i naturen. Ud over turene gennemgår eleverne kurser i forskellige discipliner inden for kunstens verden. De arbejder med forskellige materialer i løbet af sæsonen, og croquis-tegning er der også på programmet. </p><p id="p19">»Klokken er ved at være et, så vi skal til at pakke sammen. Begynd at rydde op«, siger Karina Hørud. højt ud i rummet, så det overdøver den beroligende musik, der spiller, mens der arbejdes.</p><p id="p20">»Nej, nej. Vi har til klokken halv tre i dag. Det er jo onsdag. Vi kan sagtens nå meget mere«, nærmest råber flere af skolens elever, så det er svært at skille stemmerne fra hinanden. </p><p id="p21">Der er ingen af dem, som er i tvivl om, at ferniseringen nærmer sig hastigt. Selv om der grines meget i løbet af dagen, kan man også mærke en vis anspændthed. Når der sættes en streg forkert, lyder frustrerede suk eller en irriteret knurren. </p><p id="p22">Politikens fotograf er ankommet, og med ét ændres alting. Flere af skolens elever er medievante, og nogle rejser sig op og begynder at posere. Kåre er mere afdæmpet. Sidder stille på sin stol og arbejder koncentreret.</p><p id="p23">»Jeg har en ømhed, som jeg prøver at få ud, når jeg laver kunst. Det er dejligt at kunne vise, at man er i kontakt med sine følelser«, siger han lavt. </p><p id="p24">Foran ham ligger skulpturen på langs. Nu næsten helt hvid og dækket med fliseklæb. Underviser Tove Christensen holder den, så den kan ligge ned, og Kåre kan komme til de sidste steder, der ikke er dækket af hvidt. Hånden ned i spanden. Op og glatte ud. For sidste gang. Nu mangler blot de kulørte sten, inden ’The Neglected Woman’ er parat til at indtage Rundetårn.</p><p id="p25"><a href="mailto:janus.f.madsen@pol.dk">janus.f.madsen@pol.dk</a></p><p id="p1">AKTIER: En gadepræst i rødt tyl og en kæmpe julesløjfe i håret.</p><p id="p2">En hund, der hedder King og en rygende politiker. En lattermild latina med blonde lokker.</p><p id="p3">En kaffeslubrende krøltop og en hel masse flere.</p><p id="p4">Alle er de samlet i Istedgade 114. De er samlet for at kæmpe mod den lukning, der lurer om hjørnet.</p><p id="p5">For at lancere den aktie, alle Vesterbroere i forvejen har i dem.</p><p id="p6">Her på Settlementets værested for voksne ' Gang i Gaden', er mange af dem kommet i årevis.</p><p id="p7">Fra før det hed gang i gaden og fra før de yngste brugere af stedet var flyttet hjemmefra.</p><p id="p8">Men en lukning truer. Og det er ifølge flere af dagens fremmødte ikke kun en trussel mod brugerne, men også mod Vesterbros forskellighed.</p><p id="p9">»Da jeg hørte, de måske må lukke, tænkte jeg bare, at det måtte være løgn. Det er et gadebillede, der hører til her på Vesterbro. Og vi overgiver os aldrig,« siger Tove Jensen, der er 69 år og har boet på Vesterbro siden hun var fire.</p><p id="p10"><br /><em style="bold">Sidste nødråb</em></p><p id="p11">Det er et både fysisk og menneskeligt rummeligt sted, her i Istedgade nummer 114. I gadeplan er der genbrugsbutik, hvor flere af brugerne arbejder.</p><p id="p12">Ovenpå er der køkken og opholdsrum. Denne onsdag er her fyldt til bristepunktet i anledningen af den nye aktie, de kalder Vesterbro-aktien.</p><p id="p13">»Vi har forsøgt at finansiere tilbuddet via fonde. Men det har været svært at finde fonde, der udviser interesse for at støtte udsatte voksne,« siger Margrethe Wivel, der er forstander i Settlementet, og fortsætter: »Som et sidste nødråb siger vi, at hvis vi dør, skal vi dø med støvlerne på. Så skal vi dø med ramasjang, så skal vi have kæmpet og brugerne skal vise, at de har gjort, hvad de kunne. Derfor besluttede vi os for at række ud til Vesterbroerne og lavede Vesterbroaktien.</p><p id="p14">« Den koster 158 kroner pr aktie.</p><p id="p15">Det som det koster for en bruger en dag i Gang i Gaden.</p><p id="p16">»Det er jo ikke meget i forhold til, at de får dagligt måltid mad, vi laver sammen, de får mulighed for et bad, adgang til socialrådgivning, gældsrådgivning og måske vigtigst af alt, så får de fællesskab, samvær, nærvær og et sted at holde til.</p><p id="p17">Det er en pause fra et meget kaotisk gadeliv.«.</p><p id="p18"><br /><em style="bold">Vil koste samfundet</em></p><p id="p19">Margrethe Wivel forventer at Vesterbro vil bakke op om deres svageste brugere, men erkender også, at det er et stort beløb, at samle ind ved hjælp af frivillige donationer. Der skal sælges 8000 aktier for at finansiere et år. I stedet er målsætningen derfor, at overleve frem til udgangen af februar, når politikerne skal fordele pengene fra overførselssagen.</p><p id="p20">»Jeg tror, det kommer til at koste samfundet, ikke at realisere et tilbud som vores. Derfor er det her også er et statement og et opråb. Vi mobiliserer vores bydel, fordi det er en målgruppe, som folk overser. Og dybest set burde vi jo komme fast på budgettet. Vi løser jo reelt en opgave for kommunen,« siger hun.</p><p id="p1">Søren Hansen, butikschef og Kristine Vesterskov Blomberg, souchef i Fakta Vindegade, overtog nøglerne til faktas nyopførte butik, beliggende på hjørnet af Vesterbro og Vindegade. Butikken åbner dørene for kunderne i det nye Fakta Vesterbro torsdag den 2. marts klokken 8. Til de første 100 kunder er der rundstykke og en kop kaffe.- Vi har længe set frem til åbningen. Jeg har været butikschef i Fakta Vindegade i halvandet år og den butik er kun på 300 kvadratmeter og var ganske enkelt blevet alt for lille. Derfor er det en fornøjelse, at skulle åbne dørene til en super flot butik på ca. 800 kvadratmer, spækket med en masse gode åbningstilbud, siger Søren Hansen.Kunderne vil komme til en moderne butik på Vesterbro 33, som med det nye fakta koncept er klar til fremtiden. Det skal være lettere at spise bedre. Derfor vil kunderne opleve mange forbedringer i den nye butik, siger Søren Hansen.</p><p id="p2">I den nye butik vil Fakta gerne give kunderne madidéer. Butikken tilbyder nem og hurtig inspiration til aftensmaden. Hver uge kommer nye, nemme og hurtige retter til lave priser. Varerne til disse retter er samlet i en centralt placeret køler. Butikken har også et stort udvalg af færdige salater og enkle måltidsløsninger i C-mærket. Med det nye koncept er frugt og grønt afdelingen gjort større, og sortimentet er udvidet med flere økologiske varer, bær og sæsonaktuelle varer. Kvaliteten af frugt og grønt er højnet, samt rytmer og rutiner i butikken sikrer kunden, det altid er friskt. Kødsortimentet er udvidet markant. Der er lanceret flere forskellige kødkoncepter, som skal styrke udvalget af kød i Fakta.</p><p id="p3">- Andre spændende nye tiltag i butikken er fx: Brødskabet - med friskt brød. Alle varer sælges kun én dag, det er kundens garanti for den bedste smagsoplevelse. Sønderhaven, ost i lokal verdensklasse. "Mejeriet", med styrket sortiment og 50 gode produkter fra Thise Mejeri. "Verdensmad", med et bredt og prisbilligt udvalg af udenlandske specialiteter. Specialøl, med altid minimum 35 varianter at vælge mellem. Det er ikke kun nye varer og sortimenter, som gør den nye Fakta til et bedre sted at handle. Butikken er også frisket op i den måde, den ser ud på. Den er bygget op med klare farver og flotte billeder inde i butikken. Der er investeret i nyt inventar til frugt og grønt samt et meget massivt og tydeligt tilbudsområde midt i butikken - Markedspladsen. Det er her, kunderne finder de mange nye varer, som kommer hver uge. I hele butikken spilles afdæmpet musik for at give en god stemning. Det skal være hyggeligt at besøge Faktas discountbutik på Vesterbro, siger Søren Hansen.</p><p id="p1">Pælene til den nye badeanstalt på Islands Brygge er for tiden ved at blive banket fast i bunden af havnen, og de københavnske politikere kappes nærmest om at komme først med ideerne til det næste badested. For nylig foreslog Venstre-borgmestrene Søren Pind og Martin Geertsen, at der i 2003 etableres en strand på Christians Brygge, hvor Færgen Sjælland tidligere har ligget til kajs. Dermed gav de badebolden op til en diskussion om, hvor i havnen københavnerne i givet fald skal kunne spille strandtennis og få sand mellem tæerne næste år. Niels Vestergaard, der er næstformand i Vesterbro Lokalråd og medlem af Københavns Havns Arealudviklingsråd, er ikke i tvivl.</p><p id="p2">"Der er ikke ret langt fra Christians Brygge til badeanstalten på Islands Brygge, og vandet på Christians Brygge er seks til otte meter dybt. Der er meget mere musik i at etablere en badestrand ved Fisketorvet, hvor der i forvejen er lavvande," siger Niels Vestergaard. "Her er der også to små øer, så man samtidig kan bygge en oplukkelig cykel- og gangbro mellem Kalvebod Brygge og Islands Brygge. Det vil give borgerne på Vesterbo meget lettere adgang til bl.a. Amager Fælled og de rekreative områder," siger han. Han peger på, at der på Vesterbro ifølge kommunens egne tal kun er 3,4 kvm rekreativt areal per indbygger mod 50 kvm per borger generelt i København. "Vi er underforsynede med grønne områder på Vesterbro, og en badestrand skal være der, hvor der er mennesker. Hvis man laver en badestrand ved Fisketorvet er der heller ingen problemer med adgangsforholdene, da der i forvejen er 2000 P-pladser. Desuden er der planlagt nye erhvervs- og boligbyggerier i området, så det passer ideeelt," siger Niels Vestergaard.<br /><em style="bold">Fordele ved Fisketorvet</em><br />
 I den såkaldte Blå Plan for Københavns Havn er netop Fisketorvet udpeget som et af de mulige badesteder, og miljø- og forsyningsborgmester Winnie Berndtson (S) har udtrykt, at hun ser større fordele ved at få en badestrand ved Fisketorvet end på Christians Brygge. Søren Pind er for tiden på ferie, men informationschef i bygge- og teknikforvaltningen Jacob Winther oplyser, at Søren Pinds og Martin Geertsens forslag om en badestrand som udgangspunkt er møntet på Christians Brygge. "Men samtidig var det ment som et oplæg til en debat om mulighederne og interessen for at få badestrande i Københavns Havn," siger Jacob Winther.<br /><em style="bold">Dødt område</em><br />
 Hvis der bliver etableret en sandstrand ved Fisketorvet, ser Vesterbro Lokalråd dog gerne, at skibene fortsat for mulighed får at sejle langt ind i Sydhavnen. Niels Vestergaard mener, at det vil være en katastrofe, hvis Knippelsbro og Langebro svejses til, som Københavns Havn og kommunen har talt om at gøre i 2017. "Selv om den relle havneindustri i Sydhavnen til den tid vil være lukket, skal større sejlskibe stadig kunne sejle ind, så Sydhavnen ikke bare bliver en indsø uden liv. Kalvebod Brygge er i dag en dødtrist strækning med kontorbyggerier. Men der er mulighed for at lave nogle spændende kulturelle ting og give plads til gamle træskibe på Kalvebod Brygge, hvis man ikke gør broerne uoplukkelige," siger han. <a href="mailto:asger.westh@jp.dk">asger.westh@jp.dk</a></p><p id="p1">"Vi går med røde sokker". "At være baggårdskat er et hundeliv". "Jeg har min tro på kærlighed", "Alene kan ingen udrette nok", og "Een for alle, og alle for een".</p><p id="p2">Måske var du et af de børn, der i 1970'erne sad bagerst i bilen og skrålede med på sangene fra Vesterbro Ungdomsgårds klassikere, mens forældrenes cigaretrøg bølgede frem og tilbage uden tanke for de sarte børnelunger.</p><p id="p3">Mine holdninger til retfærdighed, uret og hvem, der tager røven på hvem her i samfundet, er nøjagtig de samme som i 1970'erne.</p><p id="p4"><br /><em style="bold">Bo Schiøler</em></p><p id="p5">Måske er du slet ikke bekendt med sangene og de geniale, nærværende og enkle omkvæd. Nå, men så skal du købe sangene til dine børn eller måske børnebørn! De er på dansk. De handler om børne- og ungdomsliv, om fællesskabets styrke og egoismens fælder.</p><p id="p6"><br /><em style="bold">Samme holdninger</em></p><p id="p7">Manden bag de ikoniske sanglinier til nogle af Vesterbro Ungdomsgårds største hits i 1970'erne, Bo Schiøler, har de samme holdninger til livet, som for 40 år siden, bedyrer han overfor Arbejderen, der har sat den nu 71-årige sangsmed stævne til en snak om kultur, holdninger, ungdom og den nye sangtriologi for "Den 3. Alder".</p><p id="p8">For, efter at jobbet på Vesterbro Ungdomsgård sluttede i 2011, er han blot blevet ved med at levere sange. Han er nu oppe på mellem 700-800 sange gennem 45 år.</p><p id="p9">I 2011 lavede han cd'en "Røde Øjne" med skuespilleren Ken Vedsegaard og året efter "En Rygende Pistol" med Mia Lyhne. Sidste år kom cd'en "Gårdsanger Optur   Sange fra den 3. alder".</p><p id="p10"><br /><em style="bold">"Vi holder sammen i tykt og tyndt</em></p><p id="p11">Een for alle og alle for een.</p><p id="p12">Alene kan ingen udrette nok.</p><p id="p13">Vi lever livet fra dag til dag.</p><p id="p14"><br /><em style="bold">Kærlighed og kamp er en fælles sag"</em></p><p id="p15">(fra sangen Een for alle   Kartoffelfolket,1978)</p><p id="p16">For Bo Schiøler gælder det stadig om de enkle behov og følelser; solidaritet, fællesskab, kærlighed og sammenhold. Det stik modsatte af egoisme, griskhed og selvoptagethed.</p><p id="p17">- Ja, jeg har de samme holdninger til livet, som da jeg var 17 år gammel. Nu er jeg 71. Det er en omvendt George Orwell. Mine holdninger til retfærdighed, uret og hvem, der tager røven på hvem her i samfundet, er nøjagtig de samme, siger Bo Schiøler, og tilføjer, at "enten var jeg en knivskarp 17-årig, eller også har jeg overhovedet ikke udviklet mig siden dengang.</p><p id="p18">- Gys!?".</p><p id="p19">Bo Schiøler stiller en høj latter op, så kaffekopperne på Arbejderens redaktion nærmest klirrer. Men så går han straks over i stor alvor.</p><p id="p20"><br /><em style="bold">Tavse venstrefløjsere</em></p><p id="p21">- Det er i virkeligheden stort set de samme ting her i 2017, vi bokser med, de samme problemer. Men hvor er venstrefløjen lige nu, rent kunstnerisk? Der må være en del rundt omkring, der er meget stille. Jeg ser og hører dem ikke rigtigt i debatten, lytter ikke til deres udgivelser.</p><p id="p22">- Jeg hører ingen stolthed over at høre til en vis tankegang omkring solidaritet og retfærdighed og samarbejde og venlighed. Derimod sidder de lige nu og er pisserædde for at være umoderne og gammeldags, hippier, der ikke er fulgt med tiden, siger Bo Schiøler.</p><p id="p23">Han er født i det berusende befrielsesår 1945, er musiker, digter, komponist og musiklærer. Fra 1966 2011 var han drivkraften bag Vesterbro Ungdomsgård i København.</p><p id="p24">- Hvorfor skal retfærdighed i vore dage være noget, man skal have råd eller overskud til? spørger musikeren.Bo Schiøler har også forsøgt sig som dramatiker og instruktør hos Comedievognen og Bådteatret samt udgivet digtsamlingerne "Candyfloss blandt røvere" og "Lygtemandens blålys".</p><p id="p25">Han er blevet hædret med blandt andet LO's kulturpris, Martin Andersen Nexøs Æreslegat og Jord- og Betonarbejdernes kulturlegat 2002 samt Gelsted-Kirk-Scherfig-Prisen.</p><p id="p26">Han fornemmer, at der mere en nogensinde er brug for de gode dyder om sammenhold og solidaritet, som ifølge ham selv stortrivedes på Vesterbro Ungdomsgård.</p><p id="p27"><br /><em style="bold">Sammenhold i ungdomsgården</em></p><p id="p28">Bo Schiøler fortæller om, hvordan teksterne og sangene egentlig blev til i Vesterbro Ungdomsgård   der er en klub for børn og unge på Vesterbro i København.</p><p id="p29">Børnene og de unge sad i timevis og snakkede med hinanden og de voksne i klubben om livet, dets problemer, dets sejre og nederlag, om kærligheden, om sorgen, om dumme forældre, om miljøet, der var truet, om skøre generaler, der ønskede ufred.</p><p id="p30">- Man kan godt savne de, der vil bære faklen videre fra dengang. Det er et andet samfund, vi lever i i dag.- Hvis du vidste, hvor mange gange, vi har siddet og drukket te dag efter dag og snakket om hinandens liv, og hvad der gik godt og hvad, der gik ad helvede til, beretter musikeren.</p><p id="p31">Han siger selv, at alle børnene og de unge "var på jagt efter identitet, selvværd, sammenhold og solidaritet".</p><p id="p32">- Vi talte om livet og døden. Vi kiggede os bare omkring i samfundet, og prøvede at beskrive det med stor frihed, intet var helligt, der var intet, man ikke kunne eller måtte, fortæller Bo Schiøler, der satte ordene ned på papir og senere komponerede musik til.</p><p id="p33">"Så skulle det ske en dag, du kommer her forbi så giv et klap på pelsen, det kan selv baggårdskatte li-.</p><p id="p34">Så jeg si-r hvæs, hvæs, riv, riv, riv at være baggårdskat, det er et hundeliv".</p><p id="p35"><br /><em style="bold">(af Connie Skovart - fra Kattejammerrock 1976)</em></p><p id="p36">Bo Schiøler føler, at livet på mange måder er blevet mere kompliceret for børn og unge. Men også for de voksne.</p><p id="p37">- Der er så mange valg, man skal tage stilling til, siger han, og tilføjer, at hvis man pludselig troede, at man havde styr på et spørgsmål, viser der sig at være helt nye årsager og sammenhænge.</p><p id="p38">- Mange ting er umulige at afdække for almindelige mennesker, som jeg selv, udbryder han.</p><p id="p39">Selv har han for længst droppet alle krav om at være på en bestemt måde.</p><p id="p40">- Børn og unge har det sværere, end for 30-40 år siden. Dengang var ting enten forkerte eller sande, mener han.</p><p id="p41"><br /><em style="bold">Faklen skal videre</em></p><p id="p42">Bo Schiøler synes ikke, at erfaringerne fra 1960'erne og 70'erne er "umoderne" eller ubrugelige. Han synes, at alt for mange fra den venstreorienterede kulturfront "har givet op".</p><p id="p43">- Man kan godt savne de, der vil bære faklen videre fra dengang. Det er et andet samfund, vi lever i i dag. Ingen tvivl om det. Men hvorfor sidder de folk i deres små parcelhuse og er passive, mens folk, der forsøger at bringe idealerne fra 1960'erne og 70'erne op til i dag er ildeset.</p><p id="p44">- Der er faktisk en masse, vi kan bruge fra den tid, også på kultursiden   og i det musikalske.</p><p id="p45">Bo Schiøler slår pegefingeren i bordpladen med et dask.</p><p id="p46">I 2011 lavede han cd'en "Røde Øjne" med skuespilleren Ken Vedsegaard og året efter "En Rygende Pistol" med Mia Lyhne.</p><p id="p47">Sidste år kom cd'en "Gårdsanger Optur   Sange fra den 3. alder".</p><p id="p48">- Hvorfor skal retfærdighed i vore dage være noget, man skal have råd eller overskud til? spørger musikeren.</p><p id="p49">"Denne lille klode kan ikke leve længe så længe alting kun styres af grådighed og penge der er så mange våben så stor fattigdom og nød og børn som vokser op til angst og tidlig død</p><p id="p50">Så gi- mig en bid af en lykkelig tid hvor alting var godt og trygt og jeg gi'r dig en verden tilbage som ikke er kold og forrykt"</p><p id="p51"><br /><em style="bold">(fra sangen "Ulven kommer" 2016)</em></p><p id="p52">- Ved du hvad? Jeg ligger overhovedet ikke under for pres og normer om at være moderne, smart eller have 1000 elektroniske ting ind over musikken. Jeg gider ikke høre på al lefleriet for, at kunstnere skal opgive "det gammeldags" og tage afstand fra den akustiske lejrbåls-guitar, siger Bo Schiøler og smiler.</p><p id="p53"><br /><em style="bold">Frihedskæmpere</em></p><p id="p54">Men hvis kultur er et spejl af tidsånden, så har nutidens kunstnere vel ret i, at det lige for tiden ikke handler om solidaritet og fællesskab?</p><p id="p55">  Nej, ikke nødvendigvis. Kunstnere er de største frihedskæmpere, der er i et samfund. Fra gammel tid har det altid været trubadurens opgave at tale sandhed. Man måtte ikke være smart. Man skulle viderebringe rigets tilstand.</p><p id="p56">For Bo Schiøler gælder det stadig om de enkle behov og følelser; solidaritet, fællesskab, kærlighed og sammenhold.Det har længe været på mode, at venstrefløjens kunstnere hopper i kattebakken og bekender sine synder fra 1970'erne. Hvorfor vil du ikke hoppe med?</p><p id="p57">  Nej, jeg gider over-hele- hovedet ikke. Når jeg kigger tilbage på mit katalog, er der mange sange, jeg synes holder 100 procent her i 2017. Men jeg bliver da lidt ked af, at det vi syntes var fedt ikke er fortsat, og at de ting, vi gerne ville have til at bevæge sig, slet ikke er kommet ud af stedet, siger Bo Schiøler.</p><p id="p58">"Lad børn gi- gode råd til præsidenter og tale generaler til fornuft vi ved at alverdens folk forventer at ha- adgang til jord og vand og luft"</p><p id="p59"><br /><em style="bold">(Fra sangen "Stop krigen- - Kunst 2003)</em></p><p id="p60">Han indrømmer, at man i 1960'erne og 1970'erne troede på, at man kunne ændre livet, samfundet og politikken med musik og andre kunstneriske indspark, men at virkeligheden nok er noget anderledes.</p><p id="p61">- Men når jeg på den anden side genhører nogle af de der gamle sange, så tænker jeg; Satans osse. De er lige så aktuelle, som da de blev skrevet i 1976 eller andre år, siger han.</p><p id="p62"><br /><em style="bold">Emballagemusik</em></p><p id="p63">Bo Schiøler synes, meget kultur og musik er "halvhult" idag.</p><p id="p64">"Hvad kan mænd og drenge som piger ikke kan andet end at tisse med en tissemand?</p><p id="p65">Det var som bare pokker vi går med røde sokker"</p><p id="p66">(Fra sangen "Vi går med røde sokker- - Kattejammer Rock 1976)</p><p id="p67">- Jeg opfatter meget musik som emballagesvindel. Jeg er nødt til at være lidt grov. Det hele drejer sig om indpakning. Der er måske lidt for meget "I love You, today and forever". Hvorfor ikke beskrive kærlighed på en realistisk måde, spørger Bo Schiøler.</p><p id="p68">Men sange der handler om noget reelt, rører ham dybt.</p><p id="p69">- Sange om dig og mig, hvad der sker i livet, så sker der indimellem det, at det ændrer liv. Man bliver lidt højere, større som menneske, og man ser tilværelsen på en anden måde, bliver ramt af noget følelsesmæssigt, af de grundlæggende følelser om retfærdighed, uret, fællesskab og om de, der forsøger at tage røven på os.</p><p id="p1">BUDGET' 16: Den politiske budgetfe på Københavns Rådhus havde ikke mange ønskeopfyldelser med til Vesterbro Lokaludvalg i år.</p><p id="p2">Faktisk var det kun et enkelt af deres syv konkrete ønsker til næste års budget, der blev mere eller mindre lyttet til. Lokaludvalgs Thomas Warburg er dog ikke så overrasket: »Hvis vi så går lidt tættere på Vesterbro, så må jeg jo konstatere, at de store ønsker, vi havde fra lokaludvalgets side ikke rigtigt er imødekommet andet end en forundersøgelse af Dybbølsbro. Det kommer ikke bag på mig, for allerede for et par måneder siden, talte jeg med en borgerrepræsentant, som sagde, at nu skulle vi ikke sætte næsen op efter for meget, for Vesterbro havde godt nok fået meget de senere år.</p><p id="p3">Og det er jo rigtigt. Vi har både fået Istedgade og fixerum,« siger han.</p><p id="p4">Ingen kroner til frivillige Thomas Warburg er dog skuffet over, at deres største budgetønske ikke blev opfyldt. I Lokaludvalget så man nemlig meget gerne at værestedet Fisken fik tildelt en fast og tilstrækkeligt stor driftsbevilling, så de kunne have længere åbent for Vesterbros allermest udsatte unge: »Jeg talte med forstander Margrethe Wivel fra Settlementet, og hun sagde, at deres budgetønsker i forhold til deres rådgivning heller ikke var blevet opfyldt. Settlementet og Fisken er eksempler på, at civilsamfundet og nogle frivillige går ind og prøver at løfte en opgave overfor unge og udsatte, men det har ikke rigtigt vundet genklang hos budgetparterne, og det er ærgerligt,« siger lokaludvalgsformanden, der ellers synes, det er et solidt budget med de rigtige prioriteringer inden for børneområdet.</p><p id="p5">For et par måneder siden, talte jeg med en borgerrepræsentant, som sagde, at vi ikke skulle sætte næsen op efter for meget.</p><p id="p6">THOMAS WARBURG, formand for Vesterbro Lokaludvalg.</p><p id="p1">Et cirkustelt på Onkel Dannys Plads i København med events, sprudlende cubansk musik og livsglæde.</p><p id="p2">Cuban Festival fra den 29. august til 1. september er fire dage med internationale events, debat, foredrag og sprudlende cubansk musik, dans og livsglæde i et stort cirkustelt på Onkel Dannys Plads på Vesterbro i København.</p><p id="p3">Pluk fra programmet: Torsdag den 29. august klokken 18:30 er der gratis adgang til debat om "Cuba før og nu" og foredrag om den afrocubanske religon Santería. Aftenen slutter med dans og salsatek med DJ.</p><p id="p4">Fredag er der internationalt danseshow, lørdag salsakoncert med "Gilito y su Clave", og søndag klokken 15-18 laver Okantomi en forestilling for både børn og voksne - afrocubansk matiné om Cubas rødder.</p><p id="p5">Til de fleste arrangementer opkræves entre. Festivalen arrangeres af foreningerne Ekko fra Cuba og Global Generation i samarbejde med blandt andre Kulturanstalten/Råhuset.</p><p id="p1">Vesterbro er blevet beriget med fire -snart fem -store bordtennisborde, der er opstillet rundt omkring i bydelen.</p><p id="p2">Ideen er Anders Finds, der er fotojournaliststuderende på Danmarks Journalisthøjskole, og som har set lignende initiativer i Berlin.</p><p id="p3">Anders Find bor selv på Amager, men valget faldt på Vesterbro, da han skulle vælge et område til sin idé.</p><p id="p4">-Jeg har selv gået på Rysensteen Gymnasium, og dengang savnede jeg, at man kunne spille bordtennis eller lave noget aktivt sammen end bare at sidde på en bænk og snak. Jeg synes, også at Vesterbro generelt er meget åbne over for nye ting, siger Anders Find, der tidligt i processen kontaktede Vesterbro Lokaludvalg, som har støttet projektet med 50.000 kroner.</p><p id="p5">-Jeg synes, at det er meget modigt af dem, og jeg er utroligt glad for deres opbakning -ellers ville det ikke være blevet til noget. De har været med lige fra starten og har været vildt positive, og det viser bare, hvor god bydelen er til at tage imod nye initiativer, siger Anders Find.</p><p id="p6"><br /><em style="bold">Dansk twist</em></p><p id="p7">Tre af bordene står placeret på Søndre Boulevard -et foran Café Dyrehaven, et foran Khiosk, et ved boldburet i retning mod Halmtorvet, og et på Enghave Plads ved skaterbanen, og så kommer der formentlig et i Kødbyen, men det kræver en tilladelse, der ikke helt er på plads.</p><p id="p8">Hvert bord er 2,74 meter langt, 1,52 meter bredt og 76 centimeter højt. I modsætning til i Berlin er bordene ikke opført i beton, som det ellers var meningen.</p><p id="p9">-Jeg ville gerne give det et dansk twist, og i Danmark har vi en lang tradition med møbelkunst, og derfor kontaktede jeg designeren Troels Bøder Hansen, der fik ideen om et bord i pladestål og har fået nogle af verdens bedste svejsere fra Lindøværftet til at udføre det, fortæller Anders Find.</p><p id="p10">Bordene kan naturligvis bruges til at spille bordtennis -på Cafe Dyrehaven og Khiosk er der lavet aftale om at man kan leje bat og bolde mod et depositum.</p><p id="p11">Men Anders Find håber på, at vesterbroerne tager godt imod dem og finder på alle mulige hyggelige og skægge ting.</p><p id="p12">-Man kan spille med en fodbold eller med tennisbold, men man kan også bruge bordene som underlag til en picnic, eller børnene kan lave loppemarked eller børneteater -de kan hænge et forhæng for bordet og så lave en hule under, siger Anders Find.</p><p id="p13">Det er kunsteren Jacob Moesgaard har stået for den kunstneriske del på bordet, men under bordet er der plads til andre kunstnere.</p><p id="p14">-Jeg håber, at man vil bruge den plads under bordet til at skrive små eventyr, kærlighedsdigte eller skrive om sine oplevelser med bordet.</p><p id="p15">De er lavet, så de kan holde til at blive brugt, og det er selvfølgelig ikke meningen, at man skal ødelægge dem, men man må gerne bruge dem så meget som muligt.</p><p id="p16">Fredag sidste uge var der indvielsesfest af bordene, på Café Dyrehaven, og her oplevede Anders Find, hvor positive vesterbroerne er.</p><p id="p17">-Der var vel 600-800 mennesker fra klokken 16 til 03 -vi stillede myggelys op på bordet, så vi kunne se bolden, da det blev mørkt. Der var ingen klager over, at vi larmede, og der var en rigtig god stemning, hvor børnefamilier og unge og gamle fra lokalområdet var nede at kigge, siger Anders Find.</p><p id="p18">Tag selv rundt og find dit yndlingsbord og brug det med dine venner og familie.</p><p id="p1">Nina Holten Hansen undersøger hver morgen opgangen, trappestenen og fortovet  foran sin lejlighed på Colbjørnsensgade på Vesterbro for efterladte kanyler,  smadrede metadonglas og sovende misbrugere. </p><p id="p2">Siden hun i sommer oplevede sin søn sidde og lege med en kanyle i familiens  baggård, har hun været ekstra varsom over for at lade børnene på to, ni og  13 år gå ud af lejligheden.</p><p id="p3">»Jeg så min søn sidde med en kanyle og tage hætten af og på, ligesom børn  gør med låget på en tusch. Der fik jeg bare nok, for jeg havde tjekket  gården efter først, men kanylerne er så små, at de kan gemmes de steder,  hvor kun små børnefingre kan komme ind,« forklarer Nina Holten Hansen, imens  hun ser ned på sine sandaler og automatisk undersøger fortovsfliserne for  spidse nåle.</p><p id="p4"><em style="bold">Flere har stukket sig</em></p><p id="p5">Hun har sammen med Karin Olsen taget initiativet til en ny  borgergruppe »Narkofrit Vesterbro«, der kræver handling over for bydelens  sociale problemer –  kanyler i private baggårde  og på legepladser og narkomaner i opgangene.</p><p id="p6">Nina Holten Hansens søn blev heldigvis ikke smittet med sygdomme fra  sprøjten. Efterfølgende har flere andre børn stukket sig på blodfyldte  kanyler – senest et barn og en mor i weekenden. Derfor holdt borgergruppen  tidligere på ugen stormøde med 70 fremmødte for at få opbakning til  budskabet.</p><p id="p7">»Vi er ikke forkælede og vil have alle narkomanerne ud af Vesterbro. Men vi  har boet her i mange år og har mærket forandringerne. En stor del af  narkomanerne er »byfornyet« til lejligheder andre steder i byen, men de  kommer stadig for at købe og fixe. Nu gør de det på gaden eller i opgange i  stedet og lader kanylerne flyde rundt omkring. Der er mange børnefamilier  her, og selvom folk ofte siger, at vi da bare kan flytte, har jeg ikke råd  til at købe en dyr lejlighed på Østerbro – og desuden ville der  sandsynligvis bare flytte en ny børnefamilie ind,« siger Karin Olsen, mor  til to Vesterbro-børn.</p><p id="p8">Begge kvinder føler sig svigtet af kommunen og politikerne og håber på, at  man i fællesskab kan finde en bedre løsning end den nuværende med at lade  stå til.</p><p id="p9"><em style="bold">Ressourcestærke familier</em></p><p id="p10">»Mange af børnefamilierne her er jo de ressourcestærke – så  hvis vi flytter, hvem skal så løfte bydelen. Jeg har ikke et endegyldigt  svar på, hvad der skal gøres, men som det er nu, er det uacceptabelt ikke at  gøre et eller andet,« siger Nina Holten Hansen.</p><p id="p11">Hun viser en del af den rute, hendes børn går for at komme i skole. På under  ti minutter kommer vi forbi ti brugte kanyler uden hætte på. Ved porten til  Rysensteens Gymnasium, hvor de mindre børn tager musikundervisning, ligger  et par briller, to kanyler, et brugt kondom og en halvspist muffin.  Kvinderne trækker begge på skuldrene – det er hverdagskost, når man bor så  tæt på Hovedbanen og Istedgade.</p><p id="p12">»Men det er vigtigt for os, at børnene ikke hader narkomanerne og de  prostituerede, for de er mennesker, der bør hjælpes. Det håber vi, at  borgergruppen kan hjælpe til med,« siger Karin Olsen.</p><p id="p13">Den lokale politistation, Station City, bliver ofte kontaktet af beboere i  området om efterladte kanyler:</p><p id="p14">»Vi får mange opringninger om det, og det er et problem, at  sprøjterne ligger der,« siger vagthavende Henrik Stormer fra Station City,  der melder pas, når borgerne beder politiet rykke ud for at fjerne kanyler i  rendestenen: »Der er en forventning om, at politiet tager sig af det, men  det hører altså ikke med til vores opgave at være gadefejere,« siger Henrik  Stormer. Hvis det drejer sig om en enkelt efterladt sprøjte, opfordrer han  folk til selv at samle sprøjten op og smide den ud i stedet for at ringe til  politiet om den.</p><p id="p15"><a href="mailto:kej@berlingske.dk">kej@berlingske.dk</a></p><p id="p16"><a href="http://www.narkofritvesterbro.dk">www.narkofritvesterbro.dk</a></p><p id="p17">Læs mere om »Narkofrit Vesterbro« og underskriv eventuelt  støtteerklæringen.</p> <hl2>Fakta: Narkofrit Vesterbro</hl2> <p id="p1">Borgergruppen holdt tidligere på ugen stormøde med  underskriftsindsamling på Halmtorvet i København.</p><p id="p2">De håber på at gøre kommunen og lokalpolitikere opmærksomme på  bydelens problemer med efterladte kanyler på både privat og offentlig  grund.</p><p id="p3">Desuden vil de gerne hjælpe narkomanerne i området.</p><p id="p1">Det kunne lige så godt være i Berlin eller New York med den totalt afslappede atmosfære under parasollerne ved indgangen til kødbyen, hvor unge hipsters, ældre intellektuelle, kærestepar og en kendis eller to hænger ud i sommersolen.</p><p id="p2">En lille time senere er scenen skiftet til Singapores gadekøkken, bare indendørs.</p><p id="p3">Men stemningen er travl på den go'e måde, og duftene som på et hawkers market. Før sengetid fuldendes aftenen i en balinesisk spahimmel - i en kælder på en sidegade til Istedgade.</p><p id="p4">Er der ét sted i Danmark, hvor verden venter på et fad, må det være her.</p><p id="p5">Jeg er på Vesterbro, Københavns gamle arbejderkvarter. I begyndelsen af 1980' erne, da jeg flyttede til hovedstaden, var det stadig berygtet for sine pornobutikker, ludere, liveshows og narkohandel omkring Istedgade og Halmtorvet. Og kendt som bydelen, hvor en stor del af de første indvandrere fra Tyrkiet og Mellemøsten slog sig ned.</p><p id="p6">Men siden 1992 har en gigantisk byfornyelse forvandlet kvarteret totalt.</p><p id="p7">Børnefamilier er rykket ind i de (nu dyre) renoverede lejligheder, mens den kreative klasse har indtaget Den Hvide Kødby fra 1930' erne - med alt fra kult-restauranter og øko-cafeteriaer til natklubber og avantgarde-gallerier. Det bedste af det hele er næsten, at den oprindelige kødby stadig lever, for en pæn del af de funktionalistiske bygninger bliver fortsat brugt af kødog fødevaregrossister.</p><p id="p8">Dagen før er jeg tjekket ind på Hotel Axel Guldsmeden i Helgolandsgade, som strækker sig små 300 meter mellem Vesterbrogade, Istedgade og Halmtorvet. Bortset fra en enkelt stripbar er gaden stille og rolig med adskillige hoteller, et par restauranter og en kaffebar.</p><p id="p9">Ud over den perfekte beliggenhed i hjertet af Vesterbro er Axel Guldsmeden et oplagt valg i år, hvor København har vundet EU-Kommissionens prestigefyldte pris som Europas Grønne Hovedstad 2014. Hotellet er Green Globe-certificeret og drives så bæredygtigt som muligt.</p><p id="p10">Det er også Ø-mærket, 95 pct. af alle råvarer er økologiske, mens sæber og andre skønhedsprodukter og linned er ren økologi. Læg dertil en minimalistisk, balinesisk-inspireret indretning, en stemning, som når man besøger gode venner, og gedigne bedstemorcykler til udlejning.</p><p id="p11">Så kan jeg ikke forlange mere.</p><p id="p12"><br /><em style="bold">Fra New York til Singapore</em></p><p id="p13">Tilbage til Paté Paté i Slagterboderne, hvor aftenens Vesterbro-eventyr tager sin begyndelse.</p><p id="p14">Som navnet antyder, ligger den kombinerede restaurant og vinbar i en tidligere leverpostejfabrik lige dér, hvor man fra Halmtorvet drejer ind i Den Hvide Kødby, Københavns svar på New Yorks Meatpacking Distrikt.</p><p id="p15">Klokken nærmer sig 19, og de blå bænke foran Paté Paté er tæt besat. Min mand og jeg nøjes med et glas kold hvidvin fra det righoldige vinkort, mange af de øvrige gæster nyder retter fra Middelhavskøkkenet. Men vi har andre planer, så da den amerikanske Riesling er drukket, går vi op ad Gasværksvej til Vesterbrogade, hvor Claus Meyer sammen med Michael og Tin Pang-Larsen har åbnet NamNam.</p><p id="p16">Jeg kender det dansk-singaporeanske ægtepars køkken fra de mange år, de drev restaurant Nams Kusine i Dragør og glæder mig over, at det nu er rykket til Vesterbro. Her får vi bl. a. aromatisk, skaldyrsbaseret laksesuppe og dagens fisk, limemarineret med mango, sesamfrø og koriander. Uuhmm.</p><p id="p17">Tilbage på hotellet kan jeg lige nå ned i spaen, før den lukker klokken 22. Efter en lang dag er det herligt at svede igennem i saunaen, dyppe mig i det store koldtvandtskar, forkæle kroppen med en orangepeeling fra udvalget af økologisk skønhedspleje og slappe af i jacuzzien bagefter.</p><p id="p18">Behøver jeg fortælle, at jeg derefter sover tungt og godt i himmelsengen.</p><p id="p19">Næste formiddag låser jeg min cykel fri af stativet foran hotellet. Dagens første mål er Lille Paris, alias Værnedamsvej, den lille stump af en feinschmeckergade, som forbinder Vesterbrogade med Gammel Kongevej på Frederiksberg.</p><p id="p20">Engang berømt for sine slagterbutikker, men i dag er her en noget nær parisisk stemning med caféer, restauranter, individuelle design-butikker og gode specialforretninger.</p><p id="p21">Jeg snupper en espresso på fortovet foran den 1930' er-inspirerede Café Granola.</p><p id="p22">Bagefter en tur over i Dora, interiørforretningen, som forstår at kombineret vintage med moderne design. På den anden side, ti skridt nede ad Tullinsgade, ligger Thiemers Magasin. En fantastisk boghandel med en ganske særlig sjæl, styret af kærligheden til bøger, deres forfattere og alle os, som stadig holder af at læse det trykte ord på papir.</p><p id="p23">Før jeg siger farvel til Værnedamsvej, går jeg to trin ned i ærke-franske Le Gourmand. Her køber jeg en sandwich, tilberedt mens jeg ser på, af en halv flækket baguette, smurt med pistou (fransk pesto), skinke fra Pyrenæerne, lidt salat, nøddeolie og friske valnødder.</p><p id="p24">Hertil en flaske ufiltreret æblemost med ingefær. Ned i tasken med dét og så videre på cyklen.</p><p id="p25"><br /><em style="bold">Under jorden</em></p><p id="p26">Næste punkt på rundturen befinder sig længere vestpå over for Zoologisk Have. Her, under Søndermarkens store plæne, gemmer sig en forunderlig verden, hvor dagslyset aldrig når ned: Cisternerne, alias det gigantiske drikkevandsreservoir fra midten af 1800-tallet, som fungerede helt frem til 1933. I dag danner Cisternerne rammen om forskellige kunstudstillinger og events. Frem til 30. november har billedkunstneren Christian Lemmerz indtaget de underjordiske rum med udstillingen Andante. På mesterlig vis har han belyst og iscenesat blandingen af granitsten, betonsøjler og spinkle drypstensformationer og skabt en eventyrlig, næsten meditativ stemning her 30 meter under jorden.</p><p id="p27">Tilbage i sollyset trænger jeg til frokost og cykler ned ad Roskildevej, til højre ad Pile Allé og til venstre gennem Carlsbergs imponerende elefantport.</p><p id="p28">Jeg skal ikke på bryggeribesøg, men følger skiltene til J. C. Jacobsens Have.</p><p id="p29">Efter at have været privat ejendom siden 1848 åbnede det store parklignende anlæg omkring Gl. Carlsbergs hovedbygning for få år siden for offentligheden.</p><p id="p30">En grøn oase, jeg først lige har opdaget. Perfekt til min franske picnic.</p><p id="p31"><br /><em style="bold">OPLEV OGSÅ</em></p><p id="p32">Copenhagen Cooking: 22.-31. august ruller over 150 unikke mad-events ud over såvel kødbyen som resten af hovedstaden.</p><p id="p33">I år for 10. gang. Program på www.copenhagencooking.dk Rådhushaven: En verden af ren, rislende idyl åbner sig, når du går igennem porten fra H. C. Andersens boulevard - ind i gården i Københavns Rådhus. I sommerhalvåret er her bænke og borde omkring springvandet, skabt af Joakim Skovgaard og Thorvald Bindesbøll.</p><p id="p34">Byvandringer: Hver søndag frem til udgangen af september arrangerer Københavns Museum, Vesterbrogade 59, gratis vandringer i Københavns fortid og nutid.</p><p id="p35">www.copenhagen.dk.</p><p id="p36"><br /><em style="bold">Sommerserie:</em></p><p id="p37">1 Ærø - set fra en cykel 2 Hærvejen - den danske Camino 3 Danske gourmet-ruter 4 UKENDTE SIDER AF KØBENHAVN.</p><p id="p38"><br /><em style="bold">PRAKTISK INFO</em></p><p id="p39">Axel Hotel Guldsmeden, Helgolandsgade 11, 1653 København V, indgår i den privatejede Guldsmeden-hotelkæde, www.guldsmedenhotels.com Paté Paté, Slagterboderne 1, 1716 København V, www.patepate.dk H. W. Larsen, Slagterboderne 15-21, 1716 København V, www.hwl.dk NamNam, Vesterbrogade 39, 1620 København V, www.restaurantnamnam.dk Café Granola, Værnedamsvej 5, 2000 Frederiksberg.</p><p id="p40">Dora, Værnedamsvej 6, 1619 København V, www.shopdora.dk Le Gourmand, Værnedamsvej 3A, 1819 Frederiksberg, www.legourmand.dk Thiemers Magasin, Tullinsgade 24, 1618 København V, www.thiemers.dk Cisternerne, Søndermarken, 2000 Frederiksberg, www.cisternerne.dk.</p><p id="p1">I sin barndom i Estlandsgade begyndte han som mælkedreng fra tidlig morgen til over middag.</p><p id="p2">Han var travlt beskæftiget fra mortenstunden med at bringe sød-og kærnemælk ud tilo de mange små arbejderhjem på Vesterbro.</p><p id="p3">Han var bryggeriarbejder og professionel bokser, inden han blev danser og skuespiller og sanger i forlystelsesetablissementet Sommerlyst i Frederiksberg Allé (det senere Frederiksberg Teater).</p><p id="p4">I 1917 debuterede han på film hos Nordisk Film under navnet Carl Villard i " De mystiske Fodspor", som blev hans eneste danske film.</p><p id="p5">Sine første triumfer som danser oplevede han i Vinterpaladset i Tivoli, hvor han i kabaretforestillingen " København i lygteskær" dansede en apachedans, der blev hans adgang til en international karriere som cabaret-og operettekunstner med optrædender i bl. a. Stockholm og London.</p><p id="p6">I 1917 kom han til Stockholm, hvor han medvirkede i Ernst Rolfs Fenixcabaret og optrådte som varietédanser og sanger i Mosebacke-revyerne.</p><p id="p7">I 1919 tog han til London, hvor han som skuespiller ved Dalys Theatre turnerede i Sydafrika.</p><p id="p8">Han opnåede som sanger stor popularitet og blev i 1923 fejret som grev Danilo i " Den glade enke", der blev spillet 780 gange. Han blev derefter teaterdirektør i samme by 1926-33 og medvirkede også som skuespiller i Alfred Hitchcock-filmen " Ringen" og i " Den dansk-amerikanske Fange" fra 1929.</p><p id="p9"><br /><em style="bold">Hollywood</em></p><p id="p10">Carl Brisson flyttede derefter til Hollywood, hvor han havde tre hovedroller på film, bl. a. i " All the King's Horses" (1935), hvor han lancerede sangen " A Little White Gardenia", der blev hans kendingsmelodi.</p><p id="p11">Fra 1934 til 1940 var han i Hollywood og skabte i 1940 sit eget filmselskab i London.</p><p id="p12">Blandt de udenlandske tonefilm er " Den dansk-amerikanske fange" og " En sømand går i land".</p><p id="p13">Han optrådte med oneman-shows på hoteller og i klubber i USA og indspillede over hundrede grammofonplader både herhjemme og i udlandet.</p><p id="p14">Han fik snart et stort publikum der fyldte varieté-og koncertsale når han optrådte under sine store turneer.</p><p id="p15">Efter Anden Verdenskrig holdt Carl Brisson hvert år ferie i Danmark med optæden i Ambassadeur, tidligere Mamorhaven, hvor han havde bokset som Carl Pedersen næsten 50 år tidligere.</p><p id="p16">Nu stod han igen på scenen, men denne gang elegant iført kjole og hvidt til en gage, som siges at have været på 2.500 kr. pr. aften.</p><p id="p17">Han kendingsmelodi " A little white Gardenia" blev kendt af de fleste englændere og amerikanere, mens han i Danmark afsluttede sine koncerter med at synge " Københavnervise", en melodi, som i årtier blev spredt via radioens Giro 413.</p><p id="p18"><br /><em style="bold">Medfødt talent</em></p><p id="p19">Hans medfødte talent og personlige charme sammen med en elegant optræden medvirkede til hans store succes, og som fik hans publikum til at glemme hans måske knap så ovevældende sangerevner.</p><p id="p20">I årenes løb fik han stor improvisationsevne og inddrog publikum i forestillingerne, hvor han altid havde et hurtigt svar parat, som nok kunne være vovet, men aldrig plat.</p><p id="p21">Carl Brisson blev indlagt tre måneder før sin død efter at være blevet syg af gulsot under et ophold på Jamaica.</p><p id="p22">Han blev i 1915 gift med skuespillerinden og kabaretsangerinden Cleo Willard Brisson (1894-1975) og deres søn Frederick Brisson blev i USA kendt som manden bag successen " The Pajama Game" fra 1954 og som producent af en række film og teaterforestillinger.</p><p id="p23">Frederick Brisson var fra 1941 til 1976 gift med den amerikanske skuespillerinde Rosalind Russell.</p><p id="p24">Ægteparret Carl og Cleo Brisson ligger begravet på Vestre Kirkegård i København.</p><p id="p1">Udefra ser butikken ikke ud af meget. En enkelt filmplakat for spændingsthrilleren Ek Khiladi Ek Haseena hænger i vinduet. Den fortæller, at veltalende Feroz Khan spiller The Target. Han har den politiske magt i Asien og er gennem sine forbindelser hævet over loven. </p><p id="p2">Selvtillidsfyldte Fardeen Khan er The Rogue, der vil overtage magten, og underskønne Koena Mitra spiller The Wild Card - den ubekendte faktor, der holder sine kort tæt ind til kroppen. <br /></p><p id="p3"><em style="bold">Lille stykke Bollywood</em></p><p id="p4">»Sometimes the wrong side of the law is the right place to be,« lyder sloganet for denne film, der kom ud af Bollywood, Indiens svar på USA's Hollywood, i november sidste år.</p><p id="p5">Inde bag vinduet og plakaten er det nemlig den indiske musik- og filmindustri, der fylder hylderne. I bogstaveligste forstand. Der er ikke mange ledige kvadratcentimeter hos Saaz &amp; Awaaz på Vesterbrogade, der bringer nyt liv og farve til dvd- og cd-afspillere på Vesterbro.</p><p id="p6">»Vi har alt i film, musik og blade fra Indien og Pakistan og en del bøger,« siger danskfødte Vikass Askari.</p><p id="p7">»Jeg åbnede butikken for en fire-fem år siden, fordi der var så mange bekendte, der savnede et sted, hvor de kunne købe musik og film fra Indien og Pakistan.« </p><p id="p8"> Neonlyset i loftet giver om muligt endnu mere farve til de covers, der er placeret rundt på hylderne. Udsmykningen kommer i forreste række, når der produceres film i Bollywood.</p><p id="p9">»Det er en helt anden kultur end den amerikanske. I Bollywood går de meget op i tøjet. Kvinderne skal gå i store flotte kjoler. Og så handler filmene mest om kærlighed,« smiler Vikass Askari.</p><p id="p10">Ek Khiladi Ek Haseena havde da også lidt svært ved at overbevise de lokale anmeldere om, at det var tid til en spændingsthriller. Den blev betegnet som lige lovlig vestlig inspireret og fik aldrig rigtigt tag i det indiske publikum. <br /></p><p id="p11"><em style="bold">Musik og læsestof</em></p><p id="p12">Bollywood 3 Remix, Hot Shot Bhangra III og Ultimate Bhangra Mix skinner igennem i musikafdelingen.</p><p id="p13">»Musikken fra Indien og Pakistan er præget af de traditionelle bhangra- og sufi-stile, men jeg synes, der er en tendens til, at der kommer flere og flere popbands frem med musik, som vi kender det fra Danmark. Det generer mig nu ikke,« fortæller Vikass Askari.</p><p id="p14">Da hyldepladsen slap op, blev kasser af pap og plastik fundet frem til kassettebånd, dvd'er og cd'er. Men der er også masser af guf for læseheste. Det ugentlige magasin på urdu Akhbar-e-Jehan kan erhverves for 12 kr., og adskillige modeblade hænger på væggen.</p><p id="p15">»Vi har mange asiatiske modeblade med smukke kjoler og smykker. Det kan kvinderne godt lide. Vi har også mange bøger bl.a. pakistanske kogebøger, poesibøger og biografier.« <br /></p><p id="p16"><em style="bold">Sufi-kunst i kælderen</em></p><p id="p17">Abida Parveens blide stemme strømmer ud i butikken fra anlægget under disken. Om den største sufi-kunstner af dem alle skrev BBC i en anmeldelse, at hun kunne få folk til at græde bare ved at synge teksten fra en indkøbsseddel, og smukt lyder det. </p><p id="p18">Jeg tror dog lige, at jeg klarer den, men bevæger man sig forbi plakaten for Ek Khiladi Ek Haseena og ned i kælderen under Vesterbrogade 110, venter en oplevelse af de mere anderledes. </p><p id="p19">En oplevelse, der kan give nyt liv og farve til dit musikanlæg.  <br /></p><p id="p20"><em style="bold">Fakta: </em></p><p><em>Top 5 over den bedst sælgende musik hos Saaz &amp; Awaaz :</em></p><p id="p22"> 1. Ustad Nusrat Fateh Ali Khan, 2. Bally Sagod, 3. Jazzy B, 4. Sufi Music og 5. Abida Parveen.</p> <hl2>Top 5 over de mest populære film:</hl2><p id="p23"> 1. Kyon Ki, 2. Main Hoon Na, 3. Kal Ho Naa Ho, 4. Mirza Ghalib og 5. Sholay. Læs mere på <a href="http://www.saaz.dk">www.saaz.dk</a>, eller besøg butikken på Vesterbrogade 110.</p><p id="p1">Pernille og hendes familie nåede at være villaejere på Amager, før de rykkede tilbage til Vesterbro - én gade fra, hvor de før havde boet. At bruge tiden på at passe og vedligeholde hus og have var alligevel ikke dem, og mangfoldigheden på Vesterbro trak.</p><p id="p2">- Vi savnede det blandede klientel, gadelivet, spisemulighederne, fortovsfesterne. Vi elsker vores kvarter, Kødbyen, Carlsberg-haven, Folkehuset Absalon og alt det, Vesterbo byder på, og min søn Sigurd er en rigtig Vesterbro-knægt, fortæller Pernille.</p><p id="p3">De var netop blevet færdige med at renovere huset på Amager, da de satte det til salg og var enige om, at de bestemt ikke skulle købe en lejlighed, hvor de skulle starte forfra med at renovere. Et par dage efter stod de med en underskrevet købskontrakt på et dødsbo, hvor stort set alt skulle laves.</p><p id="p4">- Det var ikke lige planen, men lejligheden lå rigtigt og havde plads til, at vi også kunne drive virksomhed. Både Jens og jeg er selvstændige og arbejder meget hjemmefra, siger Pernille.</p><p id="p5">Jens arbejder som tonemester, og Pernille er beklædningsdesigner med sit eget bæredygtige brand Eksempel og arbejder desuden freelance og underviser på Designskolen i Kolding.</p><p id="p6"><br /><em style="bold">Ung loppejæger</em></p><p id="p7">De 125 m2 er stort set kun indrettet med ting, som Pernille har fundet brugt, eller ting, som har været tilovers fra forskellige projekter.</p><p id="p8">- Jeg har handlet på loppemarkeder, siden jeg var 11 år, hvor jeg købte tøj, som min mor synes var underligt, f. eks. lange blondekjoler og pingvinjakker. Nu går jeg ikke så ofte på loppemarked længere af den årsag, at jeg ikke rigtigt mangler noget.</p><p id="p9">Men hvis der opstår et funktionelt behov, så vil jeg instinktivt kigge efter at finde noget brugt fremfor en ny vare, fortæller Pernille.</p><p id="p10">Tanken om, at tingene har en historie bag sig og lever videre i nye rammer, tiltaler Pernille, men man kan ikke betegne hende som en samler.</p><p id="p11">- Ting, som ikke bliver brugt, men bare står og fylder, fylder også mentalt, og det tynger mig. Jeg har det bedst med kun at have de ting, vi skal bruge og ikke alt muligt overflødigt, fortæller Pernille.</p><p id="p12">I Pernilles arbejde som designer vægter funktionalitet og bæredygtighed også højt. Hun var med til at starte designkollektivet Könrøg og har arbejdet i Paris og Italien, men driver i dag mærket Eksempel, som hun sælger via webshop.</p><p id="p13">I modsætning til hendes tekstildesign som mest kommer i neutrale farver, tøver hun ikke med at bruge farver i indretningen.</p><p id="p14">Gulvene i lejligheden er blevet malet i en stærk tone, for når man vil bruge farve, kan man lige så godt gøre det på de store flader, hvor det har den største effekt, mener Pernille. Farverne har hun valgt, fordi..</p><p id="p15">-... det var den farve maling, som jeg havde en spand i overskud af, og den skulle bruges.</p><p id="p16">" Ting, som ikke bliver brugt, men bare står og fylder, fylder også mentalt, og det tynger mig".</p><p id="p17">HVEM: Beklædningsdesigner Pernille de Place Winther, 45, hendes mand Jens de Place Bjørn, tonemester, 45, og sønnen Sigurd på 14 år.</p><p id="p18">HVAD: Klassisk lejlighed på 125 m2, København V.</p><p id="p19"><br /><em style="bold">TIP</em></p><p id="p20">Mal den ene låge med højglans maling, og den anden med helt mat, som her, hvor Pernille har brugt tavlelak.</p><p id="p1"><br /><em style="bold">Elektronisk på Boulevarden</em></p><p id="p2">Københavns elektroniske bastion Culture Box flytter boksen fra Kronprinsessegade til Sønder Boulevard, hvor spillestedets faste dj's vil repræsentere den elektroniske undergrund, og længere nede af Boulevarden vil Insaniac sørge for trancefest med Ibiza-stemning på deres Stage of Trance.</p><p id="p3"><br /><em style="bold">Palmer og dinoer</em></p><p id="p4">På Mysundegade kan du feste som i kridttiden, når technokonceptet Club T-Rex spiller acid, house og techno blandt palmer og dinoer, og Rumzar aka Rasmus Rekyl vil sammen med Hija de Sánchez servere lækker techno og lækre tacos på Halmtorvet.</p><p id="p5"><br /><em style="bold">Fest for hyggefirserne</em></p><p id="p6">På Liva Weels Plads vil mobildiskoteket GTDisco diske op med en traditionel vejfest med langborde, grillmad og det bedste, som 80erne og 90erne kunne frembringe af popmusik.</p><p id="p7"><br /><em style="bold">Folkefest og fodbold</em></p><p id="p8">FOLKED/ STORTION vil endnu en gang sørge for folkefest med akustisk folkemusik og kædedans, og på Haderslevgade vil Pannahouse demonstrere deres skills udi street fodbold.</p><p id="p9"><br /><em style="bold">Havehygge og fynsk line-up</em></p><p id="p10">Er du til afslapning, kan du tage et smut forbi Camping Barens havefest på Oehlenschlægersgade og få hvilet stængerne med en drink i hånden.</p><p id="p11">På Skjalm Hvides Gade vil Odense Scenens line up udelukkende bestå af fynboer, og o'enseanske Bar Rar vil servere brånsvi'er og iskolde Albani-øller.</p><p id="p12"><br /><em style="bold">Svensk og afrikansk stemning</em></p><p id="p13">Den svenske festival Levande Charader rykker teltpælene fra Stockholm til Bevtoftgade for at lære Vesterbro hur man festar på svenska.</p><p id="p14">Sort Distortion vil afrikanisere Enghave Plads med mad, musik og solskinsstemning fra kontinentet mod syd.</p><p id="p15"><br /><em style="bold">Fest mellem brandbiler</em></p><p id="p16">På både Sønder Boulevard og Dybbølsgade kan du feste blandt brandbiler. Hos Firestarter CPH ruller de for tredje år i træk deres amerikanske veteran/ partybrandbil ud, og hos Dunk-istortion agerer deres hjemmebyggede brandbil specialbygget musikanlæg.</p><p id="p1">LYDVANDRINGER: »Sexindustrien bliver i 1970' erne en indbringende forretning for mange i Vesterbros underverden. I de første år efter billedpornoens frigivelse i 1969 havde sexbutikkerne i Istedgade et tarveligt udtryk. Der var små undseelige pornokiosker udstyret med blade, spolefilm og gummidildoer.</p><p id="p2">Og cykelkældre var blevet malet sorte og indrettet som pornobiografer med kornede sort/ hvide film på lærred.</p><p id="p3">I løbet af ' 71 kommer det store rykind, og flere af gadens dagligvarebutikker bliver erstattet af pornobutikker og sexklubber.« Således begynder lydvandringen ' Sexklubber', som er andet afsnit af serien ' Festen - En lydvandring gennem 70' ernes Vesterbro', der blev udgivet i forbindelse med festivalen Golden Days for cirka en måned siden.</p><p id="p4"><br /><em style="bold">Gåtur tilbage i tiden</em></p><p id="p5">Serien består af fem lydvandringer, der tager lytteren en tur omkring ungdomsgården, grillen, værtshuset, arbejdernes hus og som nævnt Istedgade mange sexklubber.</p><p id="p6">Lydvandringerne er lavet af Lydpol med støtte fra Vesterbropuljen.</p><p id="p7">Hvis du vil med en tur tilbage til 1970' ernes farverige Vesterbro, så læg vejen forbi Soundcloud, hvor du finder de fem lydvandringer.</p><p id="p8">Herfra er det bare at snøre skoene, sætte hørebøfferne godt fast på ørene og gå en tur ud i Vesterbrosgader, hvor 70' erne venter.</p><p id="p1"><em style="bold"> Christian Degn faldt pladask for sin bylejlighed. Selv vurderer han den til en klar 5' er på " hammerslagslisten".</em></p><p id="p2">Tit og ofte har Christian Degn kastet vurderende blikke på danske hjem, når han og " Hammerslag" s ejendomsmæglere har skullet bedømme en boligs værdi. En herlighedsværdi, der på " Hammerslag" beskrives på en skala fra 1 til 5, hvor 5 er bedst, Den 37-årige TV-vært lærte dog for godt 12 år siden på egen krop, at netop herlighedsværdien afhænger helt og aldeles af øjnene, der ser.</p><p id="p3">- Jeg synes jo, gårdhaven i forbindelse med min lejlighed er en klar 4' er på en skala fra 1 til 5, fortæller Christian.</p><p id="p4">Hans far havde dog en noget anden vurdering, første gang han var på besøg i sønnikes nyerhvervede lejlighed på Vesterbro i København, og de sammen stod og kiggede ned på herligheden fra køkkenvinduet.</p><p id="p5">- Han sagde ikke et ord - i meget lang tid.</p><p id="p6">Endelig sagde han så: " Her kunne jeg ikke bo.</p><p id="p7">Her er ingen ukrudt at hakke i".</p><p id="p8">Christian gætter på, at den kun er en 2' er på hans fars skala.</p><p id="p9"><br /><em style="bold">Vild med Vesterbro</em></p><p id="p10">- Men alligevel er det nok det eneste sted, han kan lide heromkring, for her er jo forholdsvis fredeligt og roligt, siger Christian.</p><p id="p11">Faderens dom har da heller ikke ændret på Christians glæde over både lejlighed og omgivelser.</p><p id="p12">- Vesterbro er lige mig. Det er på mange måder et billede på min sjælelige tilstand. En blanding af Jensen's Whisky Sauce og smart salat. En bonderøv i byen, siger TV-værten, som er opvokset uden for Råby mellem Mariager og Randers Fjord.</p><p id="p13">- Der ligger nok kun otte huse, og inde i Råby bor vel omkring 100, så det her er noget anderledes. Som jeg ser det, er der fordele og ulemper begge steder. I Råby lugter der af gylle et par dage om året. Her er der larm, når naboerne fester. Generelt kan jeg nu godt lide at have mennesker omkring mig, siger han.</p><p id="p14">Gadebilledet har dog ændret sig, siden Christian flyttede ind for godt 12 år siden.</p><p id="p15"><br /><em style="bold">Liv i gaden</em></p><p id="p16">- Der er blevet mere livligt i gaden. Til gengæld er her ikke så mange narkomaner mere. Jeg tror, de mange mennesker ved de nye barer og spisesteder har fået dem til at søge mod andre steder.</p><p id="p17">Med tiden kan det godt være, Christian får lyst til lidt mere grønt omkring sig. Han tror dog ikke, at det betyder et farvel til København.</p><p id="p18">- Det bliver nok snarere noget med et sommerhus. Men det er slet ikke der, jeg er i livet lige nu. Jeg vil hellere prioritere at se mine venner, og de bor alle sammen tæt på, siger han.</p><p id="p19">Snart kan du se Christian og co. på tur i landet igen, når helt nye afsnit af " Hammerslag" vises på DR med start i efterårsferien.</p><p id="p1">Distortion? Sikke' et mærkeligt navn til noget, der har udviklet sig til noget nær hovedstadens største byfest.</p><p id="p2">Feststemte mennesker kommer i al fald til at fylde gaderne i denne uge.</p><p id="p3">Festivalen Distortion indtager henholdsvis Nørrebro og Vesterbro samt Refshaleøen.</p><p id="p4">Det betyder bl. a. at store dele af Indre Nørrebro er spærret af i morgen. Københavns Kommunes Center for Renhold står for oprydningen efter festen, og målet er, at københavnerne kan tage på arbejde i en ren by kl. 8 næste morgen.</p><p id="p5">I går eftermiddag startede gadefestivalen på Nørrebro.</p><p id="p6">Her var størstedelen af Indre Nørrebro spærret af fra kl. 13-24. Hele Nørrebrogade fra Søtorvet til Jagtvej var spærret sammen med gaderne omkring Sankt Hans Torv og Blågårdsgade, og alle busruter kørte ad alternative ruter.</p><p id="p7">I dag torsdag holder festen til på Vesterbro.</p><p id="p8">Her er Enghavevej ikke spærret som sidste år, men Istedgade og Søndre Boulevard vil være spærret helt af fra kl.</p><p id="p9">13-24.</p><p id="p10">På både Nørrebro og Vesterbro er der givet tilladelse til gadefest fra kl. 16-22.</p><p id="p11">Festivalen rykker fredag videre til Refshaleøen, hvor der også er fest om lørdagen. Her bliver der ikke spærret veje af.</p><p id="p12">Festivalen og Movia sætter skilte op om alternative ruter for trafikanterne på dagene.</p><p id="p13">Berørte institutioner, virksomheder og beboere i områderne er blevet orienteret ved direkte henvendelse fra Distortion.</p><p id="p14"><br /><em style="bold">Ren by kl. 8</em></p><p id="p15">Alle dagene er det kommunens Center for Renhold, der lige som sidste år er hyret af Distortion til at stå for oprydningen på de arealer, festivalen har ansvaret for.</p><p id="p16">Kommunens renholdsfolk går i gang, lige så snart festerne slutter.</p><p id="p17">Sidste år forløb oprydningen uden problemer, og målet er fortsat, at københavnerne kan tage på arbejde uden at møde glasskår og skrald på byens cykelstier og fortove kl.</p><p id="p18">8 om morgenen.</p><p id="p19">Festivalen skal generelt overholde de krav der stilles om støj ved alle arrangementer.</p><p id="p20">Kommunens støjtilsyn vil være på gaden under hele arrangementet.</p><p id="p21">Hovedindsatsen vil ligge på at lukke piratfester ned og dæmpe godkendte fester, hvis de støjer for meget, og i øvrigt prøve at håndtere så mange klager som muligt.</p><p id="p22">Dette vil foregå sammen med politiet.</p><p id="p23">Politiet har oprettet en borgertelefon, som Københavns Kommune også er med til at bemande. Alle henvendelser vedr. støj fra festivalen kan derfor rettes til borgertelefonen på nummer 114.</p><p id="p24">Beboere kan læse mere på www.cphdistortion.dk/ information eller kontakte Distortions beboerhotline på nummer 71 20 10 20.</p><p id="p1">BYRUM: Trods en gennemgribende byfornyelse i slutningen af 90erne er der på Vesterbro stadig boliger uden eget bad og pladser og byrum, der trænger til en kærlig hånd.</p><p id="p2">Københavns Kommune har netop søgt Socialministeriet om 20 millioner kroner til områdefornyelser af Vesterbro Vest -området omkring Carlsberg og Enghave Plads og Vesterbro Øst -området fra den gamle Matthæusgades Skole, over Enghave Plads til og med Skelbækgade med Litauens Plads som områdets centrum.</p><p id="p3">Hvis Socialministeriet giver tilsagn om at støtte, skal kommunen bidrage med mindst det dobbelte beløb, og det finansieres af teknik-og miljøudvalgets budget på byfornyelsesrammen.</p><p id="p4">Områdefornyelsen er planlagt over fem år, og helt overordnet skal den sikre bedre og mere fleksible byrum med plads til alle.</p><p id="p5">Meningen er også at binde de to områder, vest og øst, bedre sammen end de er i dag.</p><p id="p6">En af udfordringer er ifølge den redegørelse, der skal danne baggrund for områdefornyelsen, og som er udarbejdet af og for Københavns Kommune, er, at Vesterbro er et af de tættest bebyggede områder i København, og der er ikke mulighed for at anlægge nye åndehuller.</p><p id="p7">Derudover vil Vesterbro de kommende år være præget af metrobyggerier og udviklingen af Carlsberg bydel. I områdefornyelser kommer der øget fokus på at udnytte de frirum, der allerede eksisterer, bedre, og der skal arbejdes med at forbedre udearealer ved skolerne.</p><p id="p8">Liva Weels Plads er nævnt som en af de pladser, der bør shines op, og det samme gælder den lille plads ved Bevtoftgade/ Stenderupgade/ Enghavevej, som nu ligger uberørt hen, men som ifølge redegørelsen kunne blive et rekreativt byrum og skabe sammenhæng i kvarteret.</p><p id="p9">I øst er der fokus på Litauens Plads, hvor overskriften er, at børnene skal i centrum, og apropos ønsker Tove Ditlevsens Skole, at Tove Ditlevsens Plads skal være en del af skolens udeareal.</p><p id="p10">Formanden for Vesterbro Lokaludvalg, Niels Vestergaard, er umiddelbart begejstret for områdefornyelsen.</p><p id="p11">»Der er lagt stor vægt på borgerinddragelse, og det vægter vi meget højt, og så synes jeg, at det er positivt, at man lægger vægt på åbne byrum, hvor mennesker mødes,« siger Niels Vestergaard.</p><block><p>Når et sted lukkes ned, åbnes der ofte noget nyt. </p></block><p id="p1">De 11 sultestrejkende iranere, der siden i onsdags har opholdt sig i Stefanskirken på Nørrebro i København, forlod kirken i går klokken 12, da de gik samlet ud af kirken med kufferter og sorte plastikposer.</p><p id="p2">Med sig bar de et rødt banner med påskriften " Ned med det iranske islamiske regime" samt en billedcollage af personer, som tilsyneladende har fået dødsstraf i Iran. En skæbne, de selv frygter at opleve, hvis de vender tilbage.</p><p id="p3">Opholdet i kirken slutter, fordi menighedsrådet har besluttet, at det ikke længere vil huse iranerne, hvis de fortsætter deres sultestrejke.</p><p id="p4">Iranerne har derfor søgt til-flugt i Vesterbro Demokratihus, også i København, som er hjemsted for forskellige foreninger. Her fortsætter sultestrejken, og det samme gør iranernes ønske om at få opholdstilladelse i Danmark.</p><p id="p5">Inden indflytningen gik blandt andre Enhedslisten på Vesterbro i dialog med iranernes talsperson, Said Parvin, på et møde, hvor også de sultestrejkende iranere selv mødte op. Formålet var at finde lokaler til iranerne, hvor de midlertidigt kunne opholde sig. Det var ikke muligt. I stedet valgte iranerne at blive i Vesterbro Demokratihus, hvor de befinder sig nu. Det vides ikke, hvad der kommer til at ske.</p><p id="p6">" Vi forholder os sådan til situationen, at vi må vente og se, hvad der sker. Vi har ikke magt til at smide dem ud. Lokalerne, som de er i nu, er tomme og står til udlejning," siger Stinna Gammelgaard, kontaktperson fra Enhedslisten på Vesterbro.</p><p id="p7">Af samme grund har iranerne også tænkt sig at blive der foreløbig. De forholder sig dog afventende.</p><p id="p8">" Jeg kan ikke sætte nogen dato på, men vi bliver her indtil videre, eller indtil de blander politiet ind i sagen," siger Said Parvin, der ikke ved, om opholdet er ulovligt.</p><p id="p9">" Hvis det er ulovligt, vil vi selvfølgelig gøre alt, vi kan, for at finde et andet sted, men så er kommunen nødt til at kontakte os. Vi vil se, hvad der sker. Vi vil meget gerne samarbejde med politiet og finde et andet sted." Johanna Haas, talsperson for organisationen Tilflugt i Kirken, besøgte i går iranerne i Demokratihuset. Hun er blandt de mennesker, som forgæves har forsøgt at finde et nyt hjemsted til de sultestrejkende.</p><p id="p10">" Vi vidste, at de skulle ud af Stefanskirken. Derfor ville vi finde et nyt sted, hvor de kunne være. Alle de kirker, vi har kontaktet, har ikke ønsket at huse dem, så længe de stadig sultestrejker. De andre organisationer, som vi har talt med, har sagt det samme.</p><p id="p11">Vi venter nu på tilsagn om, hvorvidt de kan få lov til at blive." Johanna Haas siger, at de ikke vil stoppe deres sultestrejke, da de ifølge hende ønsker " at bibeholde autonomi over deres eget liv". En autonomi, som de er flygtet fra Iran for at opnå, men ikke har fundet i Danmark, siger hun.</p><p id="p12">" Vi vil ikke opfordre dem til at spise. De har råderet over deres eget liv," siger Johanna Haas.</p><p id="p13">dale@k.dk ;john.nissen@k.dk </p><p id="p1">I 70'erne var befolkningsunderlaget 70.000. Nu bor der kun 30.000 på Vesterbro. I 50'erne var der 150 købmandsbutikker. Nu er der fire. Tallene er Erling Vilhelmsens, Vesterbro Handelsforening. Hans skæggede ansigt kendes bedst som tilhørende »den hurtige skomager«. Selvstændig på 22. år. Født og opvokset på Vesterbro. »Hvis udviklingen fortsætter, vil der kun være døgnkiosker, frugt/grønt og supermarkeder tilbage,« siger han, og tænker tilbage på den tid, da bydelen bugnede af ismejerier, købmænd, rulleforretninger og en velsignelse af slagterbutikker. Det var også dengang, man gik aftentur hen til Hovedbanen og hjem igen. »Det er der ingen, der gør mere.</p><p id="p2">»Bydelen, vores bydel, bliver fattigere oplevelsesmæssigt, når hjørneejendommene domineres af supermarkedernes blændede ruder.« Opblomstringen af specielt døgnkiosker ser Erling Vilhelmsen som et resultat af, at kommunen ikke længere kræver næringsbrev. Det er for nemt at åbne en døgnkiosk. »De påfører butikker med almindelige lukketider ufin konkurrence.«</p><p id="p1">Fredag 17. juli slog Baresso Coffee dørene op for sin nye kaffebar på Vesterbrogade 30 -nærmere bestemt Vesterbro Torv på hjørnet af Stenosgade.</p><p id="p2">Og man har meget andet at byde på end kaffe.</p><p id="p3">-Vi er meget glade for at være tilbage på Vesterbrogade.</p><p id="p4">-Her åbnede vi en af vores allerførste kaffebarer i år 2000, så det er meget glædeligt at fejre vores 15 års jubilæum med genåbningen af en større og flottere Baresso-kaffebar, siger Kenneth Luciani, stifter og administrerende direktør i Baresso.</p><p id="p5">Udendørsservering Både han og gæsterne ærgrede sig, da Baresso for godt tre år siden måtte opsige sit lejemål, hvor der kun var plads til 12 siddepladser. Men det emmede af hygge, og siden har Baresso stået på spring for at finde større lokaler i kvarteret.</p><p id="p6">Nu er det lykkedes, og med 55 siddepladser, bl. a. i lækre loungestole og med plads til udendørsservering i sommervejret, skal der nok blive gang i den nye kaffebar, der åbner klokken syv om morgenen på hverdage og klokken otte i weekenden.</p><p id="p7"><br /><em style="bold">Ung senior</em></p><p id="p8">Daglig leder af den nye Baresso bliver Therese Ishøj Andersen, som får titlen senior store manager.</p><p id="p9">Hun har hidtil slået sine folder i Baresso på Frederiksberg, hvor hun har været butikschef, og hun har været med til at starte flere af de populære caféer.</p><p id="p10">-Ja, man kan altså godt være senior storemanager, selvom man kun er 36 år udenpå og 24 indeni, siger hun leende.</p><p id="p11">-Det er en ny titel, der dels afspejler, at jeg har været i mange år i faget, dels størrelsen på den nye Baresso på Vesterbrogade, som er indrettet efter kædens helt nye stil og standarder bl. a. med loungeområder og solopladser både ude og inde.</p><p id="p12">Her skal være plads til, at man kan komme som gruppe, med et par børn eller alene. Vi får stort vingefang og masser af plads.</p><p id="p13">Therese Ishøj Andersen har bl. a. haft travlt med at ansætte personale, og der er blevet indrettet til det sidste for at være klar til åbningen, hvor der er åbningstilbud på kædens populære caffè latte ice til en rund 20' er.</p><p id="p14">-Hos Baresso er kaffe jo ikke bare kaffe, her i sommervarmen kan vi f. eks. tilbyde iste og iskaffe, og vores limonade er også meget eftertragtet.</p><p id="p15">Og så kan man få et rigt udvalg af sandwich, salater, yoghurter, frugt, rawgrød og selvfølgelig muffins og cookies, siger den nye boss i byen, der er " supermom" til to småfolk, som indimellem må vente på mors godnatputten til efter klokken 20, hvor Baresso slukker kaffemaskinerne og siger tak for i dag.</p><p id="p16"><br /><em style="bold">Fakta</em></p><p id="p17">Den første Baresso Coffee åbnede på Højbro Plads i København i år 2000. I dag er der 48 caféer.</p><p id="p18">Baresso Coffee beskæftiger 500 medarbejdere.</p><p id="p19">Bag Baresso Coffee står idémanden og iværksætteren Kenneth Luciani, som sammen med sin familie kom hjem til Danmark i 1999 efter 20 års arbejde i Italien og Asien og savnede en ordentlig kop kaffe.</p><p id="p20">Han undrede sig over, at der i dette kaffedrikkende land ikke fandtes kvalitetskaffebarer og kombinerede denne undren med lysten til at drive egen virksomhed og startede i 1999 Danmarks første kæde af espresso-og kaffebarer Baresso Coffee.</p><p id="p1">Palmer, azurblåt hav, kulørte drinks, blomsterudsmykkede kvinder, nærbilleder af pukkelhvaler og en sejlbåd op ad en blå horisontlinje.</p><p id="p2">Det ligner postkortbilleder fra en meget lang ferie, men er nogle af de idylliske rejsebilleder, der er kommet ud af mere end et års jordomrejse med Vibeke Svenningsen som kaptajn på sin egen sejlbåd » Vesterbro « . Lørdag 8. juli 2017 stævnede Vibeke Svenningsen ud fra Lynetten Lystbådehavn på Amager og satte kursen mod resten af verden med et lille sving omkring Nykøbing Mors, hvor blandt andre hendes forældre Mette og Carsten Svenningsen fra Nannerup ved Jebjerg kunne komme og hilse på og ønske hende god vind. Et år og tre måneder senere kom hun hjem til Danmark igen -ad luftvejen -og har givet roret videre til en ny kaptajn på » Vesterbro « , som nu sejler rundt ved Fiji-øerne.</p><p id="p3">Den nu 36-årige Vibeke Svenningsen tog for snart fire år siden en beslutning om, at hun -født og opvokset som landkrabbe -ville på jordomsejling som kaptajn på sin egen båd. Efter et par års forberedelse, opsparing og oplæring i sejlads og maritim sikkerhed vinkede hun farvel til sit gode, faste job i Maersk Lines HR-afdeling og tog af sted for at forfølge drømmen.</p><p id="p4">Og helt bogstaveligt forfulgte hun den -og fandt den. Efter hundredvis af dage og hundredvis af oplevelser har hun svært ved at svare på, hvad der har været den bedste oplevelse på turen.</p><p id="p5">Ugerne med en ren kvindelejr på » Vesterbro « var ganske specielle med nøgenbadning i havet, rødvinsseancer og dybe diskussioner om Kierkegaard.</p><p id="p6">-Jeg kan ikke komme i tanke om noget mere meningsfyldt at lave, forklarer Vibeke Svenningsen.</p><p id="p7">Svømmeturen sammen med pukkelhvaler tæt på den lille øgruppe midt i Stillehavet, Cook Islands, beskriver hun i sin rejsebeskrivelse sådan her: » Kalven kom direkte imod mig, og jeg måtte tage fra på dens mule for ikke at støde frontalt sammen med den -eller få et kæmpe kys.</p><p id="p8">Jeg gled hele vejen ned langs siden af den, og jeg måtte igen tage fra med hænderne flere gange for ikke at blive viklet ind i den glade hval. Da jeg kom fordi dets øje, som i øvrigt var lige så stort som min hånd, føltes det som om, vi havde øjenkontakt i et par sekunder, og vi så ligesom hinanden lidt an. Efter nogle minutters leg kom den gigantiske mor op af dybet, og vi så efter dem, da de svømmede ud i det blå sammen. Det er vel næsten underordnet at sige, at det var den vildeste oplevelse i mit liv. « -At svømme med pukkelhvalerne var helt specielt og livsforandrende, konkluderer hun i dag.</p><p id="p9">SUNDE DAGE PÅ STILLEHAVET Og alligevel er der en oplevelse, der er stærkere. En oplevelse, der tager sin begyndelse, da hun og den fem mand store besætning -heriblandt lillebror Martin -stævner ud fra Galapagos midt i april for at tage den lange tur over Stillehavet til Marquesas i Fransk Polynesien.</p><p id="p10">Det blev en tur hen over et uendeligt ocean.</p><p id="p11">-Det var en strækning, jeg havde glædet mig rigtig meget til, fortæller Vibeke Svenningsen.</p><p id="p12">-Tiden her går bare helt vildt hurtigt og sindssygt langsom på samme tid. Det bliver til mange gode snakke, man læser en bog, drikker et glas vin. Og det at tilberede dagens aftenmåltid bliver en langstrakt oplevelse, og maden bliver tit dagens adspredelse. Og så er der hele tiden nogle der sover og andre, der er vågne. Jeg tror, det er helt vildt sundt at gøre sådan noget, siger hun.</p><p id="p13">Når besætningsmedlemmerne sov på skift, handlede det om, at der hele tiden skulle være nogle til at holde øje med, at alting var som det skal være, og at der ikke pludselig lå et stort containerskib på den rute, båden var sat til at sejle.</p><p id="p14">Og sådan en totimers vagt midt om natten var slet ikke nogen dårlig tjans.</p><p id="p15">-Der er jo ikke nogen lysforurening derude, så du ligger dejligt lunt, og det eneste, du kan høre, er bølgeskvulp mod siden af båden, og så ligger du og kigger op i den vildeste nattehimmel, forklarer hun.</p><p id="p16">I hendes rejseberetning lyder det sådan her: » Dagene som har været skiftevis korte, lange, endeløse og uforglemmelige er gået med fiskeri, gode samtaler, diskussioner, træning, madlavning, at se smukke solnedgange og næsten endnu smukkere måneopgange, men frem for alt har turen været præget af noget af det, jeg virkelig savnede derhjemme, nemlig tid og nærvær. « TÅRER NED AD KINDERNE Det blev til 22 dage eller omkring 5600 kilometer på havet, før kaptajn og besætning igen satte deres fødder på fast grund. Og det var med hendes egne ord ikke én dag for meget. » Vesterbro « havde lagt til ved øen Nuku Hiva, og det var her, Vibeke Svenningsen havde sin stærkeste oplevelse på hele turen, og det indvier hun alle sine følgere i på Facebook og Instagram.</p><p id="p17">» 8. maj. Besætningen har været i kirke på Marquesas, og det blev en oplevelse, jeg aldrig vil glemme.</p><p id="p18">Den store og smukke kirke var stuvende fuld med mænd, kvinder og børn, der sang så levende, så nærværende og med en livsglæde, som jeg aldrig har oplevet før noget sted i verden. " Synger de flerstemmigt? « hvisker lillebror hen over kirkebænken. Han er tydeligvis berørt af den smukke sang, og hvordan de koordinerer det, forstår jeg ikke. Der er unge piger med blomster i håret, firskårne, ældre kvinder, der ser så uendelig yndefulde ud med kæmpestore og strålende blomsterkranse. Der er trommer og guitar, og den overvældende og smukke sang lyder næsten som bølgerne på det ocean, vi lige har krydset og presser tårerne frem af øjnene og ned ad kinderne. En af gasterne kniber mig blidt i armen, og mellem tårerne formår jeg lige at fremstamme " Det er det her, jeg har drømt om." « -Det var en fuldstændig fantastisk oplevelse, og jeg sad med følelsen af: » Du har gjort det! « Det er her magien og eventyrerne skabes.</p><p id="p19">Det var som at træde ind i en helt anden verden, som at træde ind i Narnia, og tårerne piskede ud af øjnene på mig, fortæller hun.</p><p id="p20">Det var også på Marquesas-øerne, hun for alvor fik øjnene op for, at der er andre måde at leve på, end sådan som vi gør det i vores del af verden. Hun oplevede en mentalitet hos befolkningen, som ligger langt fra den, der er i den kapitalistiske del af verden.</p><p id="p21">-Vi mødte en bagerdame, der hver dag bagte et bestemt antal brød, og når hun havde solgt dem, gik hun hjem, for nu havde hun tjent nok.</p><p id="p22">Og hun kunne have solgt mange flere brød. Der var også ismanden, som gik hjem, når han syntes, han havde solgt nok is for den dag. De lever mere i nuet, og det er faktisk en af de ting, som jeg selv har tænkt meget på, for jeg har kæmpet meget med at være til stede i nuet, forklarer Vibeke Svenningsen.</p><p id="p23">Netop det var en væsentlig årsag til, at hun satte gang i projektet » Vesterbro -til verdens ende « . Hun ville væk fra hamsterhjulet.</p><p id="p24">Ville ikke ende som andre stressramte kolleger. Tvunget til at arbejde for at betale af på gælden til den store villa med en følelse af ikke at slå til hjemme i familielivet.</p><p id="p25">HJEM TIL DE NÆRMESTE Beslutningen om at overlade » Vesterbro « til en anden var egentlig sværere end den modsatte beslutning om at sejle videre.</p><p id="p26">-Det ville have været en nemmere beslutning at blive derude og sejle videre, og det var en sværere beslutning at træffe, om ikke der var noget andet, jeg skulle nu. Men det blev pludselig vigtigt for mig at komme hjem til der, hvor de mennesker, der betyder allermest for mig, var, forklarer hun.</p><p id="p27">Endnu ved hun ikke, hvad hverken nærmeste eller lidt fjernere fremtid bringer.</p><p id="p28">-Jeg skal ikke være en del af det traditionelle arbejdsmarked resten af mit liv. Vi bliver syge af det arbejdsmarked, vi har. Det er helt forkert, at man ikke tager udgangspunkt i, hvad der betyder mest for mennesker: Deres børn og familier, der er tættest på og indretter arbejdslivet efter det, siger Vibeke Svenningsen, der blandt andet drømmer om at skrue arbejdstimerne ned i sit fremtidige arbejdsliv og leve et liv tættere på naturen uden det store forbrug. Og hvordan » Vesterbro « passer ind i den ligning, ligger endnu ikke fast. Lige nu sejler den rundt med skipper Rasmus frem til marts næste år.</p><p id="p29">-Og så er det uvist, hvad der skal ske. Skal den sælges enten der eller skal nogen sejle den hjem til Danmark? Skal jeg finde ny skipper og gaster? Det får vi at se. Det kommer an på, hvad der er bedst for mig. Jeg tror ikke, at jeg igen skal sejle i månedsvis, siger Vibeke Svenningsen.</p><p id="p30">Og mens » Vesterbro « sejler omkring og holder ferie i orkan-sæsonen, afsøger Vibeke Svenningsen jobmarkedet for noget, der kan udfordre hende igen.</p><p id="p31">-Nu er jeg klar til at åbne nogle nye kapitler i mit liv.</p><p id="p32">Læs mere om Vibeke Svenningsens jordomsejling og se flere billeder på de næste sider.</p><p id="p1">Småvejene ender ud i grusveje og for enden af en af dem, når vi frem til Hjulsøgård Ungs røde solide murstensbygninger. Der er sørget godt for os, og vi luner de efterårskolde fingre på tekrusene. Karins grønne øjne lyser op, mens hun fortæller, at vi sidder i det værelse i det hus, hun boede i, dengang hun kom i pleje hos en familie som 17-årig. Da hun første gang oplevede mennesker, der nærede omsorg for hende.</p><p id="p2">- Jeg oplevede, at der var nogen, der ville mig, var interesseret og indlemmede mig i deres familie. Det var ikke professionelt den gang. Ikke noget med behandling og terapi. Det var bare familiepleje.</p><p id="p3">Som hun sidder dér, 41 år, smuk, i sort kjole, cowboystøvler og lysende rød lækkerjakke, er det svært at tro, at vejen til lederjobbet på Hjulsøgård har været belagt med store sten undervejs. Det har været en lang proces, men nu synes Karin Glad endelig, at hendes efternavn passer til, hvordan hun har det.</p><p id="p4">- Før jeg kom i familiepleje, gik der tre år hårde år med stofmisbrug, hjemløshed og gadeprostitution på Vesterbro. Jeg turede rundt i et miljø med alt for voksne bekendtskaber, vanvid og vold. Hurtige penge og hård facade.</p><p id="p5"><br /><em style="bold">Smidt ud af skolen</em></p><p id="p6">- Jeg var det glade, nysgerrige, lidt hyperaktive barn, der elskede spænding, stak sin næse i alt, elskede at diskutere og ikke tænkte over konsekvenser, før det var for sent.</p><p id="p7">Det betød meget for mine forældre, at jeg fik en bedre uddannelse end dem, der ikke havde hverken uddannelse eller kørekort. Derfor gik jeg de første år på en lille kristen privatskole. Desværre gik det galt, og selv om min far klagede, blev jeg smidt ud af skolen i 6. klasse efter at have ført an i en protestaktion over en lærerfyring.</p><p id="p8">Pigekliken i den nye klasse på Vesterbro var helt umulig at komme ind i. Og da slet ikke, når man var tyk og dum, som de mente, hun var.</p><p id="p9">Klassen på 28 elever var også helt uoverskuelig, når hun kun var vant til otte. Når hun samtidig kom fra et hjem, hvor der ikke var tradition for samtale og følelsesmæssigt nærvær, og hvor kvalitetstid var lig med fjernsynstid - ja, så gik Karin alene med sine følelser og tanker.</p><p id="p10">Det blev starten på en omtumlet tilværelse.</p><p id="p11">- Jeg var solgt til heroinen med det samme. Den gav så meget ro indeni. Heldigvis nåede jeg aldrig helt langt ud med et forbrug på flere tusind kroner om dagen. Hvis jeg kunne skaffe 3-400 kroner, kunne jeg klare mig, fortæller Karin.</p><p id="p12">Efter flere år med halvhjertede forsøg på at få hjælp, afbrudt af lange perioder med forværring og flere stoffer, blev det endelig til mødet med plejefamilien i Varde og begyndelsen på et positivt liv.</p><p id="p13">Med uddannelse til pædagog og terapeut, godt arbejde og familie.</p><p id="p14">Selv om ungdommen bød på nok af hårde oplevelser til et helt liv, er hun ikke den, der har været sparet siden hen.</p><p id="p15">- Jeg overlevede for nogle år siden mirakuløst en alvorlig glatføreulykke, og kort tid efter fik jeg besked om, at min far havde en ondartet svulst i hjernen og at lunger og lever også var angrebet. I de syv måneder, det varede, før han fik fred, magtede jeg stort set ikke andet end at tage over til ham i København så tit som muligt. Det tog mig nogle måneder at komme mig, men med tid til eftertænksomhed og nogle samtaler hos en stresscoach, var jeg på igen.</p><p id="p16">Vel ovenpå efter faderens død og bilulykken gik Karin ud en lørdag formiddag i haven for at sige til sin mand, at der var kaffe. Han svarede næsten surrealistisk, at han ville skilles - og dét med det samme.</p><p id="p17">- »Det er ikke til diskussion, det er kun en information«, sagde han.</p><p id="p18">Det var så grænseoverskridende at blive svigtet af det eneste menneske, jeg havde fuld tillid til. Hvad nu med huset og børnene, der var hans, men som jeg havde været stedmor for i ni år? Hvad med mit nye lederjob? Hvad med den sommerferie, vi havde bestilt? Jeg var i total krise. Jeg kastede både sten efter hans bil og råbte og skreg af ham i afmagt.</p><p id="p19">Det tog en uges sygemelding, så var hun tilbage på jobbet. Men set i hukommelsens uklare bakspejl tog det mindst et års tid, før hun begyndte at kunne mærke glæde igen. Det, der bragte hende tilbage, var kærligheden. Til sine børn og stedbørn, sine islænderheste, sit arbejde og til livet. Og til at hun og eksmanden i dag har et fint forhold.</p><p id="p20"><br /><em style="bold">Kærlig ja-siger</em></p><p id="p21">Når man spørger, hvad der har båret hende fremad til at nå det solide ståsted, hvor hun er i dag, er det især én bestemt evne.</p><p id="p22">- Hvis jeg er blevet spurgt, om jeg vil påtage mig noget eller starte noget, har jeg altid sagt ja, hvis det interesserede mig. Jeg tror, det er en vigtig evne at have, fordi det bringer mig videre til nye udfordringer hele tiden.</p><p id="p23">Det var i plejefamilien, hun lærte at stole på sig selv og tro på kærligheden.</p><p id="p24">- Når vi behandler hinanden kærligt og omsorgsfuldt, får vi det selv godt i vores liv. Det er både menneske-og næstekærlighed, jeg taler om. Møder jeg mennesker med en positiv indstilling, så er det dét, jeg får tilbage.</p><p id="p25">- Det, der engang reddede mig, var anerkendelse, og det skal de unge også have. Det, jeg har bragt her ud på Hjulsøgård Ung, er det, jeg selv er rundet af. De unge er blevet behandlet så ringe af andre, så de skal behandles godt hos os. De skal ikke afrettes, men have lov til at danne deres egne meninger.</p><p id="p26">Ud over kærligheden som drivkraft, er modet til at stå frem en anden vigtig motor i Karins liv.</p><p id="p27">- Man bliver glad og tilfreds af at stå ved sig selv og af, at tingene flasker sig for én. Det gør de, når man gør det, der er rigtigt for én selv.</p><p id="p28">Der lå også masser af vilje og brændstof bag, da Karin besluttede sig for at få foretaget en fedmeoperation.</p><p id="p29">- Jeg har haft yoyo-vægt hele mit liv og tabt både 17 og 20 kg via forskellige kure indtil flere gange.</p><p id="p30">Noget af det virkede, men kun i en periode. Da en nabo fik gastrick bypass, spurgte jeg hende til råds, og overvejede det i lang tid. Der gik et år, fra jeg begyndte at overveje, til jeg blev opereret. Jeg har tabt 45 kilo, og det er det bedste, jeg nogensinde har gjort.</p><p id="p31">Møder jeg mennesker med en positiv indstilling, så er det dét, jeg får tilbage.</p><p id="p1">Gitte Seeberg skrev i sin kronik 3. oktober i B.T., at der ikke er sket meget i kampen mod narkotikakriminaliteten.  Efter Gitte Seebergs opfattelse skulle især forholdene på Vesterbro være et udtryk herfor.
Lad mig straks slå følgende fast - og her tror jeg, at Gitte Seeberg og jeg deler holdning:
Efter min opfattelse er salg af narkotika - især til vores unge mennesker - helt uacceptabelt og må bekæmpes, uanset om der er tale om udlændinge eller danske statsborgere.
Når det er sagt, er jeg imidlertid samtidig nødt til at slå fast, at en række af de påstande, Gitte Seeberg fremsætter i sin kronik, er uden hold i virkeligheden.</p><p id="p2">Politiet har på alle områder skærpet sin indsats overfor narkotikakriminaliteten.  Og særligt på Vesterbro, hvor jeg på et beboermøde i august lovede beboerne at gøre en særlig indsats.
Det synlige tegn på, at dette allerede har givet resultater, har vi set i dagspressen, hvor vi - igennem september måned - har kunnet læse om forhandlere, der dagligt blev anholdt og varetægtsfængslet.  Det har bl.a.
været en ændret taktik fra politiets side, der har gjort det muligt at få forhandlerne varetægtsfængslet, uanset at de »kun« blev taget med en meget lille mængde stof på sig, og vi ser eksempler på, at narkohandlere i gentagelsestilfælde får skærpet
straffen med helt op til 300%.
Ud over politiets ændrede taktik er der mere generelt sat ind med øget civil og uniformeret patruljering på Vesterbro, ligesom politiets mobile »kommandovogn« konstant befinder sig i området.
Politiet forsøger også at udbygge kontakten med forretningslivet, institutionerne og de private borgere i området, der alle er meget indstillet på at indgå i positivt samarbejde om at få løst problemerne i området.
Den øgede politimæssige indsats er imidlertid ikke alene tilrettelagt med henblik på at få fange »småfiskene« på gadeplan.  Nej - den har i lige så høj grad til formål at give politiet indsigt i tilførselsveje m.v. Altsammen med henblik på at optrævle de
bagvedliggende forhandlernet og afsløre bagmændene.
Det er efter min opfattelse endvidere vigtigt at fremhæve, at politiet udover at løse politiopgaver i snæver forstand, også udøver et stort opsøgende arbejde af forebyggende og social karakter.
Politiet opnår et indgående kendskab til de miljøer, hvori stofmisbrugerne færdes.  Politiet hjælper således bl.a. syge stofmisbrugere til kontakt med døgn- og behandlingsinstitutionerne.  Man gør også meget ud af at vejlede unge mennesker, der er »nye«
i miljøet, om at søge væk inden det er for sent.
Politiet har også en væsentlig forebyggende rolle, idet man hurtigt kan advare, når særligt farligt narkotika udbydes i miljøet.
Jeg kunne nævne en lang række andre foranstaltninger såsom det såkaldte SSP-samarbejde (samarbejde mellem socialvæsen, skole og politi), der har til formål at »gribe« de unge mennesker, inden det går galt.
Den politimæssige indsats vil imidlertid aldrig kunne stå alene, hvis vi virkelig skal løse narkotikaproblemerne.  Det er nødvendigt, at der samtidig og løbende sættes ind med sociale og behandlingsmæssige initiativer.  Og det er afgørende, at unge
kommer i arbejde og uddannelse, og ikke går til i passivitet.
Med hensyn til de udenlandske narkotikahandlere, er jeg enig med Gitte Seeberg i, at der består særlige problemer.  Også dette spørgsmål er politiet særligt opmærksomme på.  Jeg kan i den forbindelse nævne, at der sidste år hovedsageligt på grund af
narkotikakriminalitet blev udvist op imod 40 udlændinge - fortrinsvis afrikanere.
Der gøres altså en hel del, og der er ikke - som tidligere - tale om en »kampagne«, men om en generel og vedvarende øget indsats på området.
e Debatredaktør:
Hanne Rasmussen</p><p id="p1">P-PLADSER: En politisk aftale mellem Socialdemokraterne, Det Konservative Folkeparti, Venstre, Det Radikale Venstre og Dansk Folkeparti på Rådhuset sikrer 1726 nye parkeringspladser til 161 millioner kroner i hovedstaden i 2012 og 2013.</p><p id="p2">Det betyder blandt andet, at der bliver 131 kommunale pladser i Rejbygade, i Kødbyen og på Flæsketorvet samt skråparkeringspladser -i alt 750 skråparkeringspladser på Østerbro ( 500) og Vesterbro og Amager ( i alt 250) til en samlet anlægsudgift 30 millioner kroner.</p><p id="p3">»Jeg er rigtig glad for, at det er lykkedes os at lave en aftale om flere parkeringspladser til københavnerne. København er en moderne grøn storby, hvor vi prioriterer kollektiv trafik og cykler utroligt højt. Men der skal også være plads til de københavnere, som har en bil. Med denne aftale sikrer vi lidt bedre forhold for dem og forbedrer rammerne for byens vækst,« siger overborgmester Frank Jensen. Også de radikale er med i aftalen og glæder sig over den: »København skal være en by for alle. Vi er internationalt kendt for vores gode cykelforhold, og dem skal vi stadig udvikle. Men det er afgørende, at der også er plads til helt almindelige københavnere, der har brug for en bil for at få hverdagen til at hænge sammen. Samtidig er det afgørende for os, at der i aftalen er sat penge af til at forbedre byrummene,« siger Anna Mee Allerslev ( R) og henviser til, at der i aftalen er lavet en pulje på 22,5 mio. til kvalitetsforbedring i byrum omkring skråparkeringspladser.</p><p id="p4">Men den radikale glæde deler teknik-og miljøborgmester, Ayfer Baykal ( SF) ikke: »Jeg er rasende over den aftale.</p><p id="p5">Jeg kan ikke forstå, at især de radikale kan være med i den aftale. Det er en dårlig aftale, for vi har ikke brug for flere biler i byen. Der er mulighed for at lave underjordiske p-huse, eller bruge de private der er, og københavnerne kan ikke være tjent med flere p-pladser, der ødelægger byrummene,« siger Ayfer Baykal ( SF), der forlod forhandlingerne, da de ikke kunne mødes.</p><p id="p6">»Vi var parat til at se på, hvordan vi kunne skabe flere p-pladser ved netop at undersøge mulighederne for underjordisk parkering, men det ville de andre ikke være med til. Den her aftale er ikke fair,« raser Ayfer Baykal ( SF).</p><p id="p7">Også Enhedslisten er sur over aftalen: »Al erfaring viser at parkeringspladser tiltrækker biler som honning tiltrækker bier.</p><p id="p8">Parkeringsforliget vil derfor betyde flere biler i byen og endnu mere luftforurening. Det er den helt forkerte retning at gå,« siger Enhedslistens trafikordfører Morten Kabell.</p><p id="p9">Aftaleparterne, K, V, DF, S og R er enige om at effektivisere betalingen for parkeringspladser, så københavnerne kan bruge deres mobiltelefon til at betale for parkering samt at analysere mulighederne for at lave et system der gør det nemt for billister at finde en ledig parkeringsplads via sin mobiltelefon.</p><p id="p10">Partierne på Københavns Rådhus har valgt at forhandle om nye p-pladser til trods for, at Folketinget for nylig vedtog en lov, der beskærer kommunernes statstilskud til parkeringsindtægter.</p><p id="p11">Loven betyder, at forhandlerne har haft 203 millioner kroner mindre at forhandle om.</p><p id="p1">Hvor den franske bistrobølge for en håndfuld år siden hærgede byen voldsomt, er det som om den er stilnet lidt af de sidste par år.</p><p id="p2">Helt død er bølgen dog ikke, forleden faldt jeg således over den hyggelige Vesterbro knejpe »Je t'aime«. Med den titel må der siges at være tonet ren tricolore - hvilket såvel menu som omgivelser levede fint op til: Høje rødmalede træpaneler på væggene, bittesmå bistroborde, hvor man knapt kan have to tallerkener og to glas stående, og masser af larm og leben.</p><p id="p3">Menuen, som naturligvis blev præsenteret på en tavle, var ærkefransk og talte de mest populære klassikere. Jeg valgte dagens menu, som var hentet fra a la carte kortet og til 350 kr. for fire retter i fuld størrelse forekom at være et godt køb, mens min gæst gik a la carte.</p><p id="p4">Først modtog vi en lille appetizer, bagt butterdej belagt med syltet løg og reven ost, trygt og godt på den franske måde.</p><p id="p5">Je t'aimes vinkort er stykke fra at være byens mest hippe, det er til gengæld ganske fornuftigt prissat. Vi startede med en lækker klassisk, fint udviklet chablis grand cru valmur 2011 fra Christian Moreau, lidt af et fund i disse tider til 500 kr.</p><p id="p6">Chablis'en sad lige i skabet til min ledsagers indledende moules marinières, som bestod af seriøst mange velproportionerede og saftige blåmuslinger, en dejlig frisk topping af urter, samt en bouillon, som desværre var alt for flødetung efter vores smag.</p><p id="p7">Jeg fik rå rimmet kammusling, som i sig selv smagte lækkert: Blød i konsistensen og frisk i smagen. Garnituren bestod af hasselnød, dild og en citronkompot, som jeg var meget lidt begejstret for, sød og gennemtrængende, som den var, ledte den tanker i retning af dessertkøkkenet og smadrede helt den gode vin - heldigvis lod det sig nogenlunde gøre at gå udenom citronmarmeladen.</p><p id="p8">Så kom min mellemret, en god grovhakket (formentlig med kniv) tatar af krondyr, tilsyneladende bare rørt med lidt olie, en anelse hvidløg og et dryp citron. Hvor tataren var meget mild og ren, var den ledsagende sauce tarte (mayo rørt med bl. a. sennep, løg, purløg, kapers og cornichoner) til gengæld særdeles heftig, så den skulle holdes i meget stram snor.</p><p id="p9">Nu skulle der kød på bordet, så på kortet fandt jeg en ung rødvin fra det nordlige rhône, et distrikt, jeg holder meget af, en 2013 crozes hermitage fra Yann Chave (400 kr.).</p><p id="p10">Det viste sig dog at være en 2014' er, en ren vårhare. Tjeneren gjorde på korrekt vis opmærksom på, at årgangen var skiftet i forhold til vinkortet, før han trak op, men jeg havde sat næsen op efter røg, peber og kød i glasset, så jeg stod ved min beslutning: Jo, vinen var ganske ung og rå, men den smagte nu alligevel helt godt.</p><p id="p11">Min ledsager fik kalvemørbrad, fint stegt, så den var både rød, saftig og mør. Men som sædvanlig for denne udskæring smagte den ikke af noget som helst - jeg fatter ikke, at nogen gider at arbejde med mørbrad.</p><p id="p12">Tilbehøret bestod af, hvad der ved første øjekast lignende et marvpibeben drysset med hakket persille og skalotteløg, men viste sig at være en absolut velsmagende persillerod.</p><p id="p13">Det samme kan desværre ikke siges om en portion pommes anna (tynde skiver af kartoffel bagt i lag med anseelige mængder af smør), som efter min mening ikke havde fået nok og i min mund smagte lidt for meget af rå kartoffel.</p><p id="p14">Jeg fik et flot stykke havtaske, som måske lige havde fået et par sekunder for meget, men trods alt var ok. Tilbehøret var jeg dog ikke så begejstret for, den flødede hummersauce var ok, men porrerne var for rå og skarpe i smagen, og tomaten for hård i konsistensen.</p><p id="p15">Ostene var til gengæld fine, en klassisk fransk kvartet bestående af blå (fourme d'ambert), får, ged og ko (comté). Desserten bestod af tarte tatin, den karamelliserede »omvendte« æbletærte, serveret med den klassiske vanillesauce, creme anglaise - mere fransk bliver det ikke.</p><p id="p16">Absolut et måltid, som på alle leder og kanter kunne have været indtaget i Frankrig.</p><p id="p17">Je t'aime er bestemt en sympatisk restaurant med et fornuftigt prisniveau. Men her på siden er reglen ikke desto mindre, at skal man have fire stjerner (som jo er over middel) i bistroklassen, skal præstationen være praktisk talt fejlfri, og det var den ikke på Je t'aime denne aften.</p><p id="p18">sof@berlingske.dk </p><p id="p19">Jeg fik rå rimmet kammusling, som i sig selv smagte lækkert: Blød i konsistensen og frisk i smagen.</p><p id="p20"><br /><em style="bold">Fakta: det spiste vi</em></p><p id="p21">Tatar på kronvildt med sauce tatar 100 kr.</p><p id="p22">Rimmet kammusling med citron og hasselnød 100 kr.</p><p id="p23">Moules mariniéres 75 kr.</p><p id="p24">Kalvemørbrad, persillerod, pommes anna, bagte løg 225 kr.</p><p id="p25">Havtaske med hummerbisque 200 kr.</p><p id="p26">Franske oste 100 kr.</p><p id="p27">Tarte Tatin med creme anglaise 50 kr.</p><p id="p1">Befolkningsprognosen viser, at København alene i år forventes at vokse med cirka 11.000 nye københavnere.</p><p id="p2">Og at væksten fortsætter i fremtiden, hvor der i 2027 vil være hele 100.000 flere københavnere.</p><p id="p3">Befolkningstilvæksten skyldes primært to ting: Halvdelen af tilvæksten skyldes et stort fødselsoverskud i København.</p><p id="p4">Den anden halvdel skyldes, at der flytter mange hertil fra udlandet -blandt andet unge studerende.</p><p id="p5">Tidligere flyttede mange københavnere fra byen allerede inden de fik børn.</p><p id="p6">Det er anderledes i dag, hvor mange familier bliver boende i byen, når de får børn. Gennem de sidste 15 år er der kommet 19.000 flere børnefamilier i København.</p><p id="p7"><br /><em style="bold">International by</em></p><p id="p8">København er også blevet en mere international by i løbet af de sidste 10 år, hvor folk er kommet hertil fra hele verden, og indvandringen er fordoblet.</p><p id="p9">Der er kommet 65 pct. flere internationale københavnere, altså københavnere med udenlandsk statsborgerskab.</p><p id="p10">USA, Italien og Tyskland er de tre lande, der bidrager mest til Københavns vækst For få år siden skyldtes befolkningsvæksten primært, at folk i stor stil flyttede hertil fra resten af landet.</p><p id="p11">Den fordeling har ændret sig, fordi flere flytter ud af byen igen -blandt andet fordi boligpriserne stiger, og folk efter finanskrisen igen kan sælge boligen i København og handle hus i omegnskommunerne.</p><p id="p12"><br /><em style="bold">Mange nye boliger</em></p><p id="p13">I alt flytter cirka 60.000 til og fra København hvert eneste år, og sidste år var der faktisk 211 flere personer, der flyttede fra København til andre kommuner, end der flyttede til København fra det øvrige Danmark.</p><p id="p14">Alt i alt slår prognosen fast, at København har brug for 45.000 nye boliger i 2027.</p><p id="p15">København og danskerne har tilsyneladende et rigtig godt renommé i udlandet, siden så mange flytter hertil.</p><p id="p16">Og Vesterbro er ikke underligt et særdeles populært sted at slå sig ned.</p><p id="p17">Alene her i bydelen vil der næsten bo 30 pct. flere mennesker i 2027.</p><p id="p18">Så hvis nogen synes, Vesterbro er en fortravlet bydel, så bare vent...</p><p id="p1">AALBORG: Selvom Vesterbro er en af byens mest befærdede gader, står det flere steder skidt til med forretningslivet på den strækning, som ligger mellem Vingaardsgade og Hasserisgade. Her er der efterhånden mange tomme butikslokaler og til-salg-skilte, så ifølge de lokale trænger området til et løft.</p><p id="p2">-Fra tyren og ind mod centrum og Limfjordsbroen er der jo mange små butikker og handlende. Men kommer man længere ud ebber det lidt ud, og det er måske meget normalt for byer som Aalborg, Odense og Aarhus, siger direktør i Aalborg City Flemming Thingbak.</p><p id="p3">Blandt de lukkede butikker finder man blandt andet videoforretningen Blockbuster og rejsebureauet Spies, og her er det formentlig udviklingen, der har spillet ind.</p><p id="p4">For flere og flere køber i dag deres rejser via internettet, og videoer -eller dvd'er -er i stor stil erstattet af Netflix og andre streamingtjenester.</p><p id="p5">-Så der er en naturlig forklaring.</p><p id="p6">Men derfor er der alligevel behov for at tænke nye tanker om, hvad der så skal være i området. Og det må naturligvis gerne ske i samarbejde med vores bystyre, tilføjer Flemming Thingbak.</p><p id="p7">Han understreger, at det stadig er mange flotte forretninger -også på den del af Vesterbro. For eksempel fotografen på hjørnet af Hasserisvej eller Trip Trap og Høeg Møbler inde omkring Gåsepigen.</p><p id="p8">-Så Vesterbro er ikke helt død. Der er stadig mange gode specialforretninger, så det handler nok om, at finde ud af, hvad områdets dna er, og forsøge at gøre det lidt unikt.</p><p id="p9">For eksempel noget med restauranter eller cafeer, for der er jo mange, som godt kan lide at sidde og se ud på trafikken og det pulserende liv, mener Flemming Thingbak.</p><p id="p10">Blandt de lukkede forretninger finder man også en musikbutik og et solcenter, og sidstnævnte har Mikele Volpi fra restaurant San Giovanni udsigt til.</p><p id="p11">-Det ser lidt trist ud med alle de lukkede butikker. For vi vil jo gerne have noget mere liv i denne ende af Vesterbro, siger han.</p><p id="p12"><br /><em style="bold">P-hus vil hjælpe</em></p><p id="p13">Ifølge Volpi er der i øjeblikket en tendens til at alle investerer i området omkring Nordkraft og Østerbro. Og derfor ser han også gerne, at der sker noget med planerne om at lave et nyt p-hus eller lignende ved Gåsepigen og den gamle rutebilstation.</p><p id="p14">-Det vil formentlig skabe lidt liv og trække noget mere med sig. Og så må der også gerne ske noget med den tomme SuperBrugs ved Budolfi Plads, for det ligner efterhånden en skændsel, tilføjer han.</p><p id="p15">Vesterbro har egentlig sin egen gadeforening, som også omfatter Vingårdsgade, den første del af Algade og nogle af de mindre stikveje.</p><p id="p16">Og her sidder det tidligere byrådsmedlem Arne B. Schade, som har kontor på Vesterbro 20, med i bestyrelsen.</p><p id="p17">-For nylig havde vi besøg af stadsarkitekten, hvor vi vendte nogle af de problemstillinger, som findes på Vesterbro.</p><p id="p18">For der er ingen tvivl om, at området trænger til at blive forskønnet, og vi vil også gerne vide, hvad der skal ske med trafikken, når man går i gang med at renovere broen over jernbanen, fortæller han.</p><p id="p19"><br /><em style="bold">Brug for helhedsplan</em></p><p id="p20">Gadeforeningen efterlyser også et større fokus på Budolfi Plads og den lukkede Super Brugs, og derfor var det også på dagsordenen ved foreningens seneste møde.</p><p id="p21">-Der er brug for en ny helhedsplan, mener Arne B.</p><p id="p22">Schade.</p><p id="p23">-Vesterbro er en voldsom gennemgangslejr for trafik, så laver man noget ved den gamle rutebilstation -hvor jeg godt kunne forestille mig en ny underjordisk parkering med butikker i gadeplan og boliger ovenpå -er der også brug for at lede trafikken andre steder hen. Eventuelt via en ny vej over jernbanen til Hasserisgade, foreslår han.</p><p id="p24">Trafiksanering, modernisering, bedre renhold og en indsats mod forureningen fra de mange biler på Vesterbro, står også højt på Arne B.</p><p id="p25">Schades ønskeliste.</p><p id="p26">-Derfor er det også vigtigt, at vi får en handleplan, så Vesterbro kan finde sin egen profil -også handelsmæssigt, forklarer han.</p><p id="p1">Når man ser billeder og læser om Vibeke Svenningsens tur, kan man hurtigt få en tanke om, at det har været én lang ferie, hun har været på. Og der har også været mange gode stunder og ikke ret meget, Vibeke Svenningsen ville være foruden.</p><p id="p2">Alligevel afliver hun tanken om, at det hele tiden har været den rene svir.</p><p id="p3">-Det er også hårdt derude, og jeg blev overrasket over, hvor meget administration, der er i sådan en tur her. Hvordan er reglerne i næste land? Hvordan foregår bookningen her? Og mange andre ting. Og så er der alle de andre ting om bord på sådan en båd. Man skal nærmest være uddannet sejlmager, meteorolog og elektriker for at være kaptajn på sådan en tur. Det er altså ikke bare ét langt transportbånd af oplevelser. Man skal selv gøre noget for at få oplevelserne, fortæller Vibeke Svenningsen, der eksempelvis måtte fikse en septiktank undervejs, da den gik i stykker.</p><p id="p4">Langt størstedelen af de mange dage på vandet er foregået stille og roligt, men især et enkelt døgn viste vejret sig fra sin aggressive side.</p><p id="p5">Det var kort efter, at hendes forældre Mette og Carsten Svenningsen var stødt til for at sejle med i fire måneder og » Vesterbro « befandt sig i det Caribiske Hav på vej mod Columbia. En strækning, der er kendt for at kunne vise tænder. Og det gjorde den også over for Vibeke Svenningsen og hendes besætning.</p><p id="p6">-Vi havde en vind på 40 knob (cirka 20 m/ s, red.) og otte til 10 meter høje bølger, og når det er sådan, kommer du hurtigt til at ligge lidt underdrejet med båden. Når du så kan se en 10 meter høj bølge, der er på vej ind fra siden af, og du ved, at hvis du ikke får rettet op, så kommer bølgen ind over båden, så er det ret voldsomt, fortæller hun.</p><p id="p7">Det vejr stod på i 24 timer, og Vibeke Svenningsen måtte have afløsning og opbakning for at holde til det.</p><p id="p8">-Det er helt og aldeles udmattende at sejle i sådan et vejr, og man har brug for at samle kræfter ind i mellem, siger Vibeke Svenningsen om den meget fokuserede opgave, som hun og resten af besætning havde på den del af turen.</p><p id="p9">-Konsekvensen af at begå en fejl kan være katastrofal. Det var første gang mine forældre var med ude at sejle, så de gemte sig lidt af vejen nedenunder -også så de ikke gik i vejen oppe på dækket. Og bagefter sagde de til mig: » Vi var overhovedet ikke bange, for vi kunne se, at I havde styr på det « . Det er ikke sådan, at jeg behøver at komme ud i sådan en situation igen, men det er fedt at vide, at jeg kan klare det, hvis det skal være, siger Vibeke Svenningsen, som op til den lange sejltur gjorde meget ud af at tillære sig så meget viden om båden og sikkerhed om bord som muligt.</p><p id="p10">-Decideret af lære at sejle, gjorde jeg først, da jeg tog af sted, men det andet tog jeg meget alvorligt og havde jeg styr på.</p><p id="p11">Når du er skipper på sådan en båd, lægger folk bogstaveligt talt deres liv i dine hænder, forklarer hun.</p><p id="p12">SEJE FORÆLDRE Vibeke Svenningsen lærte også sine forældre at kende på en ny måde.</p><p id="p13">-Jeg har de sejeste forældre, og de knoklede og fandt deres roller på båden. De passede rigtig godt ind ombord. Mor bagte det daglige brød og lavede frisk yoghurt, og når der var tid til overs smurte far alle de bevægelige del på båden eller hoppede i vandet og skrubbede gummibåden ren.</p><p id="p14">Og efter, at de forlod båden, har vi kunnet snakket sammen på en helt anden måde, end vi ellers ville have kunnet, fordi de ved, hvad jeg har været igennem, siger hun.</p><p id="p15">Det var altså nogle rigtige gode måneder sammen med både forældre og den ene lillebror.</p><p id="p16">-Men jeg ville nok ikke sejle fire måneder sammen med mine forældre igen. Fire måneder er lang tid at være sammen med sine forældre på 12 gange 3,5 meter, siger hun med et skævt smil.</p><p id="p17">Også en af Vibeke Svenningsens andre nære relationer har været med om bord på » Vesterbro « , for Jens Broberg kom ind i Vibeke Svenningsens liv for tre år siden, og han bestemte sig hurtigt for at følge sin Vibeke og købe » Vesterbro « sammen med hende, og tage af sted ud på verdenshavene først i et par uger og senere i et halvt år, hvor han ligesom hende havde løsrevet sig fra det almindelige arbejdsmarked.</p><p id="p18">Et halvt år i samme båd som et nyforelsket par -sammen med flere andre -levner ikke meget plads til at være kærester.</p><p id="p19">-Det er ikke et almindeligt parforhold, og der er ikke meget rum til intimitet, og med det mener jeg, at man ikke kunne have en privat samtale. Og samtidig kommer man også ud i situationer, hvor man er presset, fortæller Vibeke Svenningsen, der satte sin kæreste af på Galapagos i april, så han kan kunne finde fast fodfæste igen.</p><p id="p20">Det gjorde hun blandt anden med disse ord i sin rejseberetning: » Han er en rigtig sømand, en sand ven og mit livs kærlighed og det bliver hårdt at undvære ham, for jeg har vænnet mig til, at han aldrig er længere væk, end at jeg kan række armen ud og få fat på ham. « -» Vesterbro -til verdens ende « var min drøm og ikke hans drøm, forklarer hun.</p><p id="p21">De to kærester gik i hver sin retning, men forblev i en tid kærester, indtil de blev enige om, at bedste venner også var godt at være.</p><p id="p22">-Vi er stadig de bedste venner i dag, og det er ikke turen eller de specielle forhold, der har splittet os, siger hun.</p><p id="p23">REKRUTTEREDE DE HELT RIGTIGE Mens Vibeke Svenningsen har sejlet sammen med meget tætte relationer, har hun også sejlet med mennesker, hun ikke kendte, da hun tog hjemmefra.</p><p id="p24">Undervejs har hun efterlyst og rekrutteret gaster, og selvom hun ikke kunne møde dem alle ansigt til ansigt, men måtte tage nogle af samtalerne over telefonen, så følte hun sig sikker på, at hun fandt de rigtige.</p><p id="p25">Her kom nemlig hendes uddannelse og arbejdserfaring til sin rette.</p><p id="p26">-Jeg rekrutterede rigtig, rigtig meget for Mærsk, så jeg havde gode forudsætninger for at finde mennesker, der var dygtige rejsende.</p><p id="p27">De skulle ikke nødvendigvis have meget sejlerfaring. Det var vigtigere, at de kunne indgå i det sociale samvær på båden og sætte fællesskabet over sig selv. Det har jeg vægtet langt højere. Jeg tog heller ikke selv af sted, fordi jeg var bidt af en gal sejler, men fordi jeg gerne ville have de her oplevelser sammen med andre mennesker, forklarer hun.</p><p id="p1">INDSAMLING: De 260 indsamlere på Vesterbro hev et par timer ud af kalenderen, da de søndag samlede ind for Røde Kors.</p><p id="p2">Og selvom solen skinnede varm og vedvarende på en lidt usædvanlig oktobermåde, faldt indsamlerne ikke for fristelsen til at nyde kaffe på fortovscafeer, men gik til raslebøsserne og samlede ind.</p><p id="p3">Og det gjorde de godt. De fik nemlig over 172.000 kroner ind. Et virkelig flot resultat lyder det fra indsamlingskoordinator i Hovedstaden, Mette Svensson.</p><p id="p4">»Jeg vil gerne takke de mange indsamlere og givere, der har hjulpet os. De har været med til at sikre, at Røde Kors er klar til at rykke hurtigt ud, næste gang katastrofen rammer,« siger Mette Svensson.</p><p id="p5">»Derudover vil jeg også meget gerne takke Danske Bank på Halmtorvet 27, som sørgede for, at vi havde de gode fysiske rammer omkring indsamlingen,« fortsætter Mette Svensson.</p><p id="p6">Stine Fanø havde taget børnene Ingeborg på 6 og Ludvig på 2 med ud og rasle med bøsserne, »Og de var begge to rigtig gode til at samle ind, til at banke på, og ringe på,« siger Stine Fanø.</p><p id="p7">Med trætte to-års ben og balloner i hånden trillede familien hjem til en tiltrængt eftermiddagslur.</p><p id="p8">Tilfredse med deres flotte indsamlingsresultat på 725 kroner.</p><p id="p9">I alt blev der samlet 1.904.805 kroner ind i Hovedstaden og 17 millioner kroner på landsplan.</p><p id="p10">»Det er cirka 1,5 millioner kroner mindre end i 2010, men skal ses i lyset af, at danskerne bidrog med 111 millioner kroner til organisationernes fælles indsamling ' Afrika Nu' i august,« siger Anders Ladekarl, som er Røde Kors' generalsekretær.</p><p id="p11">Pengene går i år blandt andet til at hjælpe de tørkeramte mennesker på Afrikas Horn, til kommende katastrofer og til sociale aktiviteter i Danmark.</p><p id="p12">De, der ikke var hjemme eller ikke har haft besøg af en indsamler, kan stadig nå at støtte indsamlingen med 100 kroner ved at sende en sms med teksten RK100 til 1231. Støt med 150 kroner på telefon 90 56 56 56 eller støt via gironummer 695 0000.</p><p id="p1">Det handler om at gøre en forskel, få unge mennesker til at mene noget og få dem engageret via musik, digte eller teater.</p><p id="p2">Pædagogen og sangskriveren har netop gjort dette.</p><p id="p3">Rørt en masse børn. Givet dem færdigheder, selvtillid og mod på livet. I dag fylder indbegrebet af Vesterbro Ungdomsgård, Bo Schiøler, 70 år.</p><p id="p4">Han stammer ikke selv fra Vesterbro, men bydelen blev hans skæbne. Som ung pædagog begyndte han som musiklærer i klubben i Absalonsgade og kom gennem de næste mange årtier til at spille en stor rolle for bydelens børn og unge.</p><p id="p5">" Jeg faldt totalt for vesterbroerne.</p><p id="p6">Der var et socialt sammenhold, jeg ikke havde oplevet før. Folk havde mange problemer, men kæmpede for værdigheden.</p><p id="p7">Og alle var der for hinanden på trods af forskelligheder," udtalte han til Politiken i 2010.</p><p id="p8">Bo Schiøler står bag mere end 185 teaterstykker fremført af børnene på ungdomsgården og har skrevet musik og sange i lange baner.</p><p id="p9">Mest kendt er pladerne " Kattejammerrock" og " Hjerteblod". Men han har også udgivet sangbøgerne " Sange fra Vesterbro" i 1986, " Stenbroens stemmer" fra 1996 og " Ballademager Blues" fra 2004.</p><p id="p10">Det blev til 44 år i alt på Vesterbro Ungdomsgård, hvor han gjorde en forskel for mange, men langt fra for alle i det barske kvarter.</p><p id="p11">" Jeg bliver utrolig ked af det, når nogle af de unge, jeg har kendt og elsket, går under og dør af narko. Eller jeg ser en stå nede på Tove Ditlevsens Plads og være helt væk. Men jeg kan jo ikke redde alle. Man kan jo kun ridse i overfladen og håbe," sagde Bo Schiøler til Politiken.</p><p id="p12">Multikunstneren har også prøvet kræfter med voksenteater som dramatiker og instruktør hos Comedievognen og Bådteatret. Derudover har han udgivet digtsamlinger og modtaget en række priser og legater.</p><p id="p13">Selv har han udtalt, at han er meget glad for Martin Andersen Nexøs Æreslegat.</p><p id="p14">Men det er også blevet til LO's Kulturpris, Gerdaprisen og ikke mindst titlerne som kulturambassadør for Københavns Kommune og Fair Trade DK. I 2006 blev han desuden Ridder af Dannebrog/ ritzau/.</p><p id="p15" /><p id="p1">VÆLGERMØDE: Hvis du ikke allerede har gjort det, så sæt nu et stort kryds -rødt eller blåt alt afhængig af, hvor du ligger politisk -onsdag 6. november fra 19-21.</p><p id="p2">Her holder Vesterbro Bladet i samarbejde med Husets Teater vælgermøde i selve Husets Teater, Halmtorvet 13.</p><p id="p3">I panellet sidder de otte politikere, som vi lige nu tegner et portræt af hver uge.</p><p id="p4">Det er Jens-Kristian Lütken ( V), Iben Rathje ( SF), Rikke Lauritzen ( Enhedslisten), Mikkel Sarbo ( R), Mette Katrine Ejby Buch ( K), Theresa Lange ( LA), Anna Hede ( DF) og Niels Bjerrum ( S).</p><p id="p5">Til at styre debatten er journalist og forfatter Torben Steno i storform og har lovet at give både provokerende og opklarende spørgsmål til politikerne.</p><p id="p6">Vælgermødet vil være delt op i to halvlege -første halvleg får politikerne lov til at give bud på deres mærkesager og deres visioner for København i almindelig og Vesterbro i særdelshed.</p><p id="p7">Emnerne vil blandt andet være fixerum, fri hash, prostitution, renovering af Istedgade og Værnedamsvej -og andre nye byrum, Carlsbergudviklingen, skoleveje, trafik og klubpladser.</p><p id="p8">Efter en pause, hvor der er mulighed for at få et glas vin eller vand, er det publikums tur til at give politikerne tørt på og stille spørgsmål til kandidaterne.</p><p id="p9">Har du allerede nu spørgsmål til de otte kandidater, er du meget velkommen til at stille dit spørgsmål til abx@berlingskemedia.</p><p id="p10">dk -skriv VÆLGERMØDE i emnefeltet -så vil vi tage det med til mødet.</p><p id="p11">Både Husets Teater og Vesterbro Bladet er til stede under vælgermødet, og vi glæder os vildt til at møde jer læsere.</p><p id="p12">Så få fat i babysitteren eller bedsteforældrene og sæt aftenen af og vær med til en festlig og politisk aften.</p><p id="p13">Læs mere på Vesterbro Bladets facebookside, hvor du også kan tilmelde dig, så vi ved, hvor meget vin og vand vi skal købe.</p><p id="p1">Københavns Kommune tæller regelmæssigt, hvilket slags affald og hvor meget, der lander på gaderne i stedet for i byens mange skralde-spande. Den gode nyhed er, at København som helhed har knækket skraldekurven og er blevet renere. Den knap så gode nyhed er, at især Vesterbro sakker bagud.</p><p id="p2">"Vesterbro er et fantastisk sted med masser af liv på caféer og plad-ser, og det betyder mere affald. Her har kommunen sammen med vesterbroerne en fælles opgave. Vi skal have endnu flere affaldskurve på Vesterbro, og vesterbroerne skal blive endnu bedre til at ramme dem," opfordrer teknik- og miljøborgmester Klaus Bondam og fort-sætter "Det er cigaretskodder, papiraffald, kapsler og glas, der flyder. Vi skal nå ligeså langt på Vesterbro som i resten af byen, for vi vil ikke bo i en skodby."</p><p id="p3"><br /><em style="bold">Ren By kampagnen kommer til Vesterbro i uge 28</em></p><p id="p4">Ren by kampagnen kommer til Vesterbro for at sætte spot på det fæl-les ansvar for en ren by. I uge 28 samler vi alt det affald, der ramte forbi skraldespandene på Halmtorvet, Istedgade og Enghaveplads og udstiller det i en gennemsigtig glascontainter på Enghaveplads. Bud-skabet er enkelt: alt for meget papir, cigaretskodder og andet affald lander på gaden frem for at ramme plet i skraldespanden.</p><p id="p5"><br /><em style="bold">Ram plet og vind en ren by</em></p><p id="p6">Torsdag den 9. juli kl. 15-17 på Enghave plads udfordrer vi borgerne i at ramme plet i skraldespanden - der er t-shirts, lommeaskebægere og et renere Vesterbro på højkant.</p><p id="p7"><br /><em style="bold">Tal på renhold</em></p><p id="p8">* Københavns Kommune gør en særlig indsats for at samle kanyler</p><p id="p9">* 12 københavneraskebægere på Enghave plads, 9 på Vesterbros torv. Der bliver også sat askebægere op på Istedgade og Vesterbrogade.</p><p id="p10">* 5 affaldskurve særligt udviklet til pizzabakker</p><p id="p11">* Københavns Kommune samler 3.500 tons affald om året. Det er ca. 70 tons om ugen.</p><p id="p12">* Der er tilført 30 mio. kr. ekstra til renhold om året siden 2007, så Københavns Kommune nu bruger 110 mio. om året på at holde rent.</p><p id="p13">* Det koster 2 kr. at opsamle et cigaretskod, et stykke burgerpapir eller en pizzabakke.</p><p id="p14">* Det koster 5 kr. at samle en hundelort. Medarbejderen skal tilbage til sit køretøj for at hente en skovl at fjerne lorten med</p><p id="p15">* Det koster 10 kr. at fjerne et stykke tyggegummi.</p><p id="p16">* Det koster 10 kr. at fjerne en knust flaske. Medarbejderen skal tilbage til sit køretøj for at finde kost og skovl frem.</p><p id="p17">* Det koster 15 kr. at fjerne en pose husholdningsaffald, og så tiltrækker det rotter.</p><p id="p18"><br /><em style="bold">København som Europas reneste hovedstad</em></p><p id="p19">Københavns Kommune vil være Europas reneste hovedstad i 2015. En del af målsætningen er, at affald i offentlige gader skal være fjernet inden 8 timer. For at nå målet, har Teknik- og Miljøforvaltningen lavet følgende initiativer siden 2007.</p><p id="p20">* Der er opstillet over 500 ekstra affaldskurve og 30 specialdesignede pizza-affaldskurve.</p><p id="p21">* Der er kommet 50 nye renholdsmedarbejdere på gaden. I alt er der nu ca. 220 renholdsmedarbejdere i kommunen.</p><p id="p22">* Der bliver gjort mere rent på centrale gader over hele byen, affaldskurvene bliver tømt oftere, og renholdsindsatsen er blevet mere fleksibel, så renholdelsesfolkene er der, hvor behovet er størst.</p><p id="p23">* Der er indgået forpligtende partnerskaber med private aktører, heriblandt gratisaviser, fastfood-restauranter, kaffekæder og kollektive trafikselskaber.</p><p id="p24">* Københavnerne bliver opfordret til at tage medansvar for en ren by med bl.a. skraldeskulpturer, lommeaskebægre og talende affaldskurve.</p><p id="p25">* Bydele som Valby, Vesterbro og Bispebjerg har lavet gode lokale indsatser, hvor beboerne tager ansvar for en ren bydel.</p><p id="p26">* Teknik- og Miljøforvaltningens seneste affaldstælling* viser et fald på 20 % i forhold til 2007.</p><p id="p27">* affaldstællinger er stikprøver, der viser antal stykker affald på en given strækning</p><p id="p28">Yderligere oplysninger fås desuden ved henvendelse til:</p><p id="p29">* Klaus Bondam via pressechef Eva Ziegler tlf. 2630 1425</p><p id="p30">* Områdechef Søren Friis Mikkelsen, tlf.: 27157201, e-mail: sorfri@tmf.kk.dk</p><p id="p4">Upassende tidligt kom efteråret med regn og rusk og alt hvad der hører til  sådan en »siberian summer«. Det betød i gamle dage mad af den lidt tungere  slags, og gerne med mørkt øl til. Ganske belejligt åbnede der for nylig  endnu et mikrobryggeri (dem er der alene i år åbnet små 15 af) – og her  endda med en restaurant tilknyttet. Ganske vist ikke – som man kunne  forledes til at tro, når man ser busreklamerne for stedet, der lover at  »successen fortsætter« – i forlængelse af Nørrebro Bryghus, som for længst  har slået sig fast som landets førende øl-restaurant med et meget ambitiøst  køkken. Næh, den brovtende busreklame refererer såmænd til den noget mere  ydmyge Færgekroen i Tivoli, som deler ejerskab med Vesterbro Bryghus. Nemlig  restaurant-imperialisterne Ole Strecker og Henrik Fabricius-Bjerre, der også  står bag en række andre steder i Tivoli, Nyhavn og i den Scalabygning, som i  enden op mod Rådhuspladsen nu også huser Vesterbro Bryghus.</p><p id="p5">MENUKORTET I DET aflange lokale med murstensskaller  på væggene, kæmpebar i indgangspartiet og kobberkedler og weekendnatklub i  kælderen minder da også mest af alt om Færgekroens – blot er vægten her lagt  på grillmad tilberedt på den gasdrevne franske rotisseriegrill bagerst i  lokalet. Forretter som varm gedeost med karamelliserede figner og  tapastallerken med oliven, chorizopølse og serranoskinke (til 98 kr. – så er  den da i hvert fald betalt!) var ikke ligefrem, hvad vi havde lyst til denne  forblæste og regnvåde aften, så det blev til moules classic til fruen, mens  jeg hoppede ombord i kortets dyreste forret, den grillede hummer til 145 kr.  </p><p id="p6">Den grillede hummer var, om end en anelse til den tørre side, særdeles  delikat og med god smag af hvidløg. Det kunne man ikke helt sige om den  medfølgende 'urte'-mayonnaise, der var så anonym, at den kunne have været  hentet hos McD-naboen inde ved siden af. Fruens klassiske øl- og  fennikeldampede muslinger er en af de få retter på kortet, hvor øllet er  brugt i, og ikke kun til, maden. Den gode øl var dog desværre spildt på de  meget små blåmuslinger, hvoraf et forbavsende stort antal var enten med  knust skal eller ikke havde åbnet sig under dampningen, og så er det klogest  at lade dem ligge. </p><p id="p7">VESTERBRO BRYGHUS brygger som sagt sine øl selv.  Fem styk i alt, og man kan endda smage dem alle i et sæt af fem små ti  centiliters glas formedelst 59 kr., der er en enhedspris, der også gælder et  glas med en halv liter af én og samme øltype. Husets brygmester er fra  Østrig og således udlært i den bayerske øltradition, og det mærkes i de  angelsaksiske ales. Især husets India Pale Ale virker helt forkert, og også  den amerikansk inspirerede Red Ale har en underlig undergæret smag. Mest på  hjemmebane er brygmester Georg Lassacher så absolut i sine undergærede  lagerøl, både den humleprægede Blonde og måske især den ravgyldne og  sødmefyldte Amber, der står rigtig godt til kortets tungeste retter. Som  f.eks. min lam tagine marrakech, en af de få hovedretter, der ikke havde  været en tur på grillen. I stedet kom min lammeskank i en af de  traditionelle marokkanske overdækkede lertøjstallerkener med »skorsten«,  hvor den havde simret længe i en ølsauce og var blevet dejligt mør, men  desværre også noget tør, hvad der tyder på at den ikke ligefrem var  frisklavet, men var genopvarmet i mikroovnen inden den blev serveret sammen  med lidt koriander-ris og en selleri-kartoffelmos.</p><p id="p8">Fruen havde valgt kortets dyreste hovedret, den såkaldte mixed grill  tallerken med både oksemørbrad, lammekotelet og kalvekød, og var noget  skuffet over hvor lidt kød man får for 198 kr. Til gengæld var det fint  grillet. Garnituren var en mayonnaisesvømmende coleslaw, en uinteressant  salat, såkaldt »håndskårne« kartoffelbåde (hvad der dog på ingen måde  behøver at betyde hjemmelavet, al den tid at »håndskårne« kartoffelbåde kan  købes præfabrikeret i store spande, og sådan smagte de her) samt en bakke  med fire saucer: ketchup, bearnaise, tzatziki og sesamolie. De fire saucer  og de såkaldt håndskårne og meget melede kartoffelbåde gik igen som  garniture ved det scampi-grillspyd, fruen og jeg delte til sidst. Det kom på  bordet stadig sydende på sin støbejernstallerken i selskab med et udvalg af  snittede grønsager, bl.a. røde pebre, løg, tomater og gulerødder. Aftenens  bedste servering, intet mindre, fordi grillningen her var perfekt timet, og  de præcist krydrede rejer og grønsager fremstod både sprøde, saftige og med  masser af smag.</p><p id="p9">FRA DESSERTKORTET valgte fruen en tallerken med tre såkaldte  »gårdoste«, der var så kedelige, at de må have fået deres navn ud fra  devisen: gård den, så gård den! Min karamelrand var klassisk, men havde fået  spøjst selskab af en mojito granité, der med sin forfriskende smag af lime  og mynte ville have fungeret fantastisk som ganerenser mellem to retter.  Meningen med et modspil til den søde karamelrand var såmænd god nok, men den  romfyldte iscocktail i utide virkede nu mest som en halvfærdig idé. Og sådan  var det meste af aftenen på Vesterbro Bryghus, som mest af alt fremstår som  et værtshus, der også gerne vil servere noget mad, men ikke tager det helt  alvorligt. Ser vi bort fra scampi-grillspyddet, kommer vi ikke bort fra at  der alt for ofte skydes hurtige genveje med især garnituren. Og når en enkel  klassiker som dampede blåmuslinger også rammer ved siden af (skønt den også  er på kortet i Færgekroen og man derfor i det mindste burde kunne ramme dén  rigtigt), så er det svært ikke at sidde tilbage med en fornemmelse af en  turistfælde, der først og fremmest bruger maden til at lokke folk ind, så de  kan købe en hulens masse øl. </p><p id="p10"><a href="mailto:aok@berlingske.dk">aok@berlingske.dk</a></p> <hl2 id="p11">Det spiste vi </hl2><p id="p12">Moules classic 85 kr.</p><p id="p13">Grillet hummer 145 kr.</p><p id="p14">Mixed grill tallerken 198 kr.</p><p id="p15">Scampi-reje grillspyd 149 kr.</p><p id="p16">Lam tagine marrakech 169 kr.</p><p id="p17">Tre typer gårdost 85 kr.</p><p id="p18">Creme caramel 75 kr.</p><p id="p19">Fra dessertkortet valgte fruen en tallerken med tre såkaldte  »gårdoste«, der var så kedelige, at de må have fået deres navn ud fra  devisen: gård den, så gård den! </p><p id="p1">Der var engang, hvor Onkel Dannys Plads slet ikke hed Onkel Dannys Plads, havde grusbelægning i stedet for brosten, hvor Café Mandela og Råhuset var henholdsvis indendørs og ikke-eksisterende, mens småbørn måtte have fornuftigt fodtøj på for at undgå at stikke sig på de efterladte kanyler.</p><p id="p2">I dag er sagen en anden, og en del af den ære tilfalder rimeligvis den lokale tv-værtinde og græsrod, Fanny Pedersen, der de seneste 16 år har boet i den nærtliggende Stampesgade.</p><p id="p3">- Der er sket meget med pladsen inden for de senere år. Jeg tror virkelig, den er vokset i folks bevidsthed - og det skyldes ikke kun det nye navn. Førhen kom her kun junkier, nu er det et sted, hvor man tager hen for at drikke en øl om eftermiddagen og om aftenen, siger hun som forklaring på, hvorfor lige netop den lille plads midt i Den brune Kødby er hendes yndlingssted på Vesterbro. </p><p id="p4">- Det er et dejligt åbent byrum. Vesterbro er jo fyldt med lukkede gader, men det her er en åben plads i en god størrelse, som er god for folk på Vesterbro, og her sker også mange ting - måske bortset lige fra om sommeren, lyder det med et skævt smil, mens vi siddende på Beboerhusets trappesten kigger ud over den relativt affolkede plads.</p><p id="p5"><br /><em style="bold">Hunden gik forrest</em></p><p id="p6">Selv blev hun for alvor involveret i pladsen tilbage i 2003, hvor hun sammen med René Lund fra Kulturstaldene stablede Fanny &amp; Foxys Fashion Fair på benene. Fanny &amp; Foxy var et alternativ til CPH-Vision i Øksnehallen, beregnet på vækstlaget af nye designere på Vesterbro, som ikke havde mulighed for eller råd til at være med i Øksnehallen, forklarer Fanny:</p><p id="p7">- Vi tog simpelthen Råhuset, som dengang ikke rigtigt blev brugt til noget, og hev alt indmaden ud og malede det hvidt. Og så lavede vi modemesse! Det kostede 500 kroner at være med, for det var vigtigt at alle havde råd. Hver dag klokken 15.00 gik vi i en slange ud på Halmtorvet - Foxy min hund gik forrest - og så videre ind i Øksnehallen, hvor den store modemesse fandt sted. Det fik dem til at kigge en del, griner hun. </p><p id="p8">- Jeg tror, vi har fået sendt 100 -150 unge designere af sted på den måde, siger Fanny om modemessen, der fandt sted for foreløbigt sidste gang sidste år.</p><p id="p9">Sideløbende var Fanny formand for bestyrelsen i det, der dengang hed Kulturstaldene - nu Kultur Vesterbro - og var derfor en af hovedkræfterne bag at få Råhuset, som i dag primært er et spillested for ung og upcoming-musik, op at køre.</p><p id="p10"><br /><em style="bold">Rodet på loftet</em></p><p id="p11">Og sidste år kom så Fannys loppemarkeder til. En jævnligt tilbagevendende begivenhed henover sommeren, hvor 20 - 25 boder med lokale handlende befolker den lille plads.</p><p id="p12">- Det var egentlig noget, jeg fandt på, fordi jeg havde så meget rod på mit loftsrum, som jeg gerne ville af med, siger hun.</p><p id="p13">- Men det handler også om, at jeg gerne ville have, at der skulle ske lidt mere hernede om sommeren. Når Kultur Vesterbro holder sommerlukket, sker der jo næsten ingenting, og det er en skam, siger Fanny, hvis røde mund og negle og karakteristiske hatte mange nok vil kende fra programmerne på Vesterbro Lokaltv, der kører hver uge på Kanal København. En omsiggribende tjans hun passer ved siden af deltidsjobbet på Kulturværkstedet Dagmar, der holder til i Beboerhuset på pladsen.</p><p id="p14"><br /><em style="bold">Afghanske koncerter </em></p><p id="p15">Og her støder vi så på den første rigtige torn i Fannys forhold til pladsen. Ligesom mange andre har hun nemlig også en mening om den omstridte placering af Sundhedsrummet. Om ikke andet så i hvert fald ad omveje. For hvis Sundhedsrummet - som hun i øvrigt er en stor tilhænger af - kommer til at ligge i Kvægtorvsgade, så skal DGI Storkøbenhavn rykke ind i Beboerhuset de næste to år. Og det er ikke noget, der passer Fanny.</p><p id="p16">- Jeg har ikke noget imod, hvis Sundhedsrummet kommer til at ligge i Kvægtorvsgade. Men jeg synes nok, at DGI Storkøbenhavn burde kunne finde plads i DGI-byen - selv om jeg godt ved, at de ikke hører direkte sammen på den måde - i stedet for, at vi andre skal smides ud, når vi nu endelig har fået et godt og velfungerende beboerhus, lyder det uden egentlig surhed i stemmen. Fanny selv skal nemlig nok klare sig, finde en løsning eller få en ny idé. Det er man som tilhører slet ikke i tvivl om. Faktisk er der allerede én på vej.</p><p id="p17">- Jeg kunne godt tænke mig at holde nogle udendørs koncerter med afghansk og pakistansk musik. Alle grønthandlerne her omkring er nemlig afghanere og i øvrigt de sødeste og rareste mennesker, slutter hun.</p><block><p>Manu Sareen siger "VKO har ført en kynisk og umenneskelig politik over for narkomanerne fokus har været på straf. </p></block><p id="p1">Lad mig sige straks, at vi er heldige her på Vesterbro..</p><p id="p2">Os, der er interesserede i kirker og kristendom.</p><p id="p3">Vi har nogle meget progressive præster, der laver et både spændende og interessant arbejde -også blandt børn og unge.</p><p id="p4">I Kristkirken arrangerer Mette Gramstrup en række flotte arrangementer med sine konfirmander, og i Sct.</p><p id="p5">Matthæus Kirke har den fra Australien hjemvendte Birgitte Kragh-Engholm bl. a. arrangeret nogle forrygende Carols og lys-aftener, som vel at mærke har været stærkt besøgte -kirken har været stuvende fuld.</p><p id="p6">For ikke at tale om vesterbrokirkernes store, sociale arbejde med natcafé m. m.</p><p id="p7">For mennesker vil gerne kirken -især hvis den har lidt mere at byde på end den sædvanlige søndagshøjmesse, der i mange tilfælde stadig finder sted kl. 10 -et tidspunkt hvor de fleste familier stadig sidder ved morgenmaden.</p><p id="p8">Selve højmessen er for de mange mennesker i 2015 nærmest uforståelig.</p><p id="p9">For mange salmer skrevet i et sprog, som de fleste har glemt. Med ord og vendinger som ingen fatter.</p><p id="p10">Hvis folkekirken på sigt vil overleve, må den følge med tiden.</p><p id="p11">Som alt andet i dette samfund.</p><p id="p12">Der er jo heller ikke mange bødkere tilbage, vel? Her kan mange kirker lære af flere af vesterbro-præsterne.</p><p id="p13">Det haster, hvis vi ikke skal opleve flere kirkelukninger i de kommende år -og generationer.</p><p id="p1">INFORMATION: I november præsenterede Københavns Kommune og lokaludvalgene på Vesterbro, Kgs. Enghave og Valby for første gang planer- Ellebjerg og Mozarts Plads til Teglholmen.</p><p id="p2"><br /><em style="bold">Konkrete planer</em></p><p id="p3">Nu er udviklingsplanerne dog langt mere konkrete, blandt andet med præcise angivelser af de mulige stationsplacerinrække steder, der er planlagt til at være en del af den foreslåede metrolinje.</p><p id="p4">Efter rundturen til Ny Ellebjerg Station, Mozarts Plads og Teglholmen er der borgermøde om den nye linjeføring i Karens Minde på Wagnersvej i Kgs. Enghave. Her bliver sløret løftet for det samlede forslag for den nye metroforbindelse og der er lagt op til både debat og workshop.</p><p id="p5"><br /><em style="bold">Milliarder mod syd</em></p><p id="p6">Metrolinjen, der endnu ikke er fuldt finansieret vil -forudsat, at de nødvendige penge bliver afsat -tidligst åbne i 2022.</p><p id="p7">I juni sidste år blev der i første omgang afsat otte millioner kroner til en udredning om mulighederne for den nye metrolinje. En udredning, der nu bliver diskuteret offentligt med en rundtur til stationerne og efterfølgende debatmøde.</p><p id="p8">pielt ja til den milliardstore investering i mere metro mod det sydvestlige København. Mens linjen kommer til at koste i omegnen af seks til otte milliarder, bliver den ifølge prognoserne den linjeføring med næstbedst driftsøkonomi. Kun overgået af Cityringen.</p><p id="p9">Ifølge analyserne vil udbygningen af metrolinje M4 fra Vesterbro mod Sydhavnen bidrage med 34.000 nye daglige passagerer i 2025.</p><p id="p10">BESIGTIGELSE. Ny Ellebjerg, ved S-banen mod Hellerup.</p><p id="p11">Derefter Mozarts Plads og Teglholmen på hjørnet af Teglholms Alle. Mandag 17. juni kl. 1730 til 18.30.</p><p id="p12">BORGERMØDE. Karens Minde, Wagnersvej 19,3 sal. 2450 SV. Kl. 19.00-21.00 Ingen tilmelding nødvendig.</p><p id="p1">Gymnasierne på den københavnske vestegn har sagt stop over for elever, der blot venter på at blive optaget på mere populære skoler.</p><p id="p2">Der er meget længere fra Vesterbro til Hvidovre, end der er fra Hvidovre til Vesterbro. Den erfaring har man forlængst gjort sig på gymnasierne i Københavns omegn.</p><p id="p3">De senere år har gymnasierne på især den københavnske vestegn oprettet ekstra klasser, som kunne optage de unge fra København, som der ikke er plads til på de populære gymnasier inde i København City. Men de unge har været så utilfredse med, at de skulle gå i gymnasiet på vestegnen, at de enten ikke mødte op på gymnasiet eller skiftede hurtigst muligt, når der var blevet pladser på de mere attraktive gymnasier, som ligger nærmere Rådhuspladsen i København.</p><p id="p4"><br /><em style="bold">»Her vil jeg ikke være«</em></p><p id="p5">Den trafik er gymnasierne på vestegnen blevet så trætte af, at de i år har sagt stop. De vil ikke længere oprette ekstra klasser til unge fra København, som alligevel skifter skole efter få måneder. Og det er den primære årsag til, at mange af de københavnske gymnasier i år har været nødt til at bryde klasseloftet og oprette større klasser, end de må, som Berlingske skrev mandag .</p><p id="p6">»En del af vores gymnasier har i løbet af det første halve år en trafik ud af klasserne af elever, som ikke har valgt det pågældende gymnasium og derfor bruger alle deres kræfter på at komme til et andet gymnasium. Det er et problem, hvis man som elev og forældre kommer til en skole med den attitude, at her vil jeg ikke være, for jeg har ikke ønsket den skole. Og det bliver en meget dyr fornøjelse for vores gymnasier at skulle køre videre med halvtomme klasser,« forklarer rektor Mogens Andersen fra Høje-Taastrup Gymnasium, som er formand for det fordelingsudvalg, som fordeler eleverne på gymnasierne ude på den københavnske vestegn.</p><p id="p7">»Hvis man fjerner klasseloftet, fjerner man direkte kvalitet fra undervisningen«</p><p id="p8">»Efter grundig analyse har nogle gymnasieskoler fundet ud af, at de vil nedskrive deres kapacitet. Det vil sige, at hvor de tidligere har oprettet seks-syv nye klasser, har de i år kun oprettet de fem klasser, som realistisk set fortsætter. Når gymnasierne fra København ikke længere kan henvise eleverne til ledig kapacitet hos os, så bliver de nødt til at bryde klasseloftet,« forklarer Mogens Andersen.</p><p id="p9">Klasseloftet blev indført i 2012 af den daværende SRSF-regering med stemmer fra Enhedslisten og til stor jubel fra gymnasielærere og -elever. Men klasseloftet bevirker, at færre elever kan få deres ønske om et bestemt gymnasium eller studieretning opfyldt, fordi nogle gymnasier får langt flere ansøgere, end de har plads til.</p><p id="p10"><br /><em style="bold">Venstre klar til at drøfte klasseloft</em></p><p id="p11">Når de »overtallige« elever bliver placeret på et gymnasium i en af omegnskommunerne, venter de bare på, at der bliver en ledig plads på et gymnasium i City, efterhånden som nogle elever falder fra. Faktisk har skolerne en aftale om, at de ikke vil optage nye elever, som skifter gymnasium, i løbet af grundforløbet, som varer fra august til januar, fortæller Mogens Andersen. Men den aftale overholdes ikke. Han mener, at en ændring af bekendtgørelsen kunne stoppe den uhensigtsmæssige trafik af elever mellem skolerne.</p><p id="p12">»Man kunne ændre bekendtgørelsen, så det fremgik, at når en elev har fået sit ønske opfyldt, eller er blevet henvist til en skole, så kan man ikke flytte eleven i grundforløbet. Så får man ro i det første halve år,« siger Mogens Andersen.</p><p id="p13"><br /><em style="bold">Elever tælles på 20. skoledag</em></p><p id="p14">I år har halvdelen af gymnasierne i Region Hovedstaden for mange elever i klasserne, men flere af gymnasierne har tilladelse til at bryde klasseloftet, fordi der for eksempel er tale om omgængere eller udvekslingsstuderende. Tilbage er 12 ud af 53 gymnasier, der bryder reglerne for klasseloftet, og de fleste af dem ligger i København.</p><p id="p15">Gymnasierne skal tælle deres elever allerede på 20. skoledag i skoleåret på et tidspunkt, hvor de elever, der har valgt forkert, endnu ikke er faldet fra. Det ventes derfor også, at gymnasierne kommer ned under klasseloftet til foråret, fordi en del af de overtallige elever vil være faldet fra på det tidspunkt. Klasseloftet siger, at der max må være 28 elever pr klasse i gennemsnit på en årgang.</p><p id="p16">Glade elever på Ørestad Gymnasium, som er et af de københavnergymnasier, som får langt flere ansøgere end gymnasiet har plads til. Foto: Simon Skipper.</p><p id="p17">Glade elever på Ørestad Gymnasium, som er et af de københavnergymnasier, som får langt flere ansøgere end gymnasiet har plads til. Foto: Simon Skipper.</p><p id="p1">Fra i dag indtager en ny ugentlig rockklub Vesterbro. Navnet er Frankie Teardrop, og rammerne bliver Vegas Ideal Bar.</p><p id="p2">Der bliver fuldt fokus på rock - både fra 50' erne, 60' erne, 70' erne, 80' erne, 90' erne og 00' erne - og med rigelig plads til det skæve fra undergrunden. Og så skal det være noget, man kan danse til.</p><p id="p3">Og det bliver ikke rodet sammen i et miskmask det hele. Hvert årti får hver sin fredag og bliver dermed udforsket i alle afkroge.</p><p id="p4"><br /><em style="bold">Dj-værter styrer klubben</em></p><p id="p5">Folkene bag (og klubbens dj-værter) er ESBEN WEILE (kulturel altmuligmand, modeblogger, gadefestarrangør og tidligere aktivist i Ungdomshuset med stor kærlighed til postpunk og punkrock), CECILIE JØRCK (spiller i dj-duoen Posh &amp; Ginger), DJ GUL (startede som dj i 2008 og har siden spillet fast på bl. a. Drone, Gefährlich og Mesteren &amp; Lærlingen) og TOBIAS WINBERG (producer, dj og musiker fra Death Valley Sleepers).</p><p id="p6">Og hvem er Frankie Teardrop så? Jo, han er fra titlen på en uhyggelig sang fra 1977 af bandet Suicide. Og så rummer navnet, mener værterne, både noget af 50' ernes poesi, 60' ernes rock'n'roll, 70' ernes psykedeliske lyd og 80' ernes new wave.</p><p id="p7">Ligesom klubben - der også vil danne rammen om livekoncerter, musikdokumentarfilm, quizzer, foredrag og efterfester for nogle af VEGA's mange koncerter.</p><p id="p8">Hvad: Frankie Teardrop Hvor: Ideal Bar Hvornår: Første gang 2. september kl. 23.00.</p><p id="p9"><br /><em style="bold">PROGRAM</em></p><p id="p10">urban 2. september: Launch night. Dj ' s: Martin Wild, Cille Veje, Surprise act, Tobias Winberg, Dj Gul, Posh, Esben Nymåne.</p><p id="p11">9. september: 50-60 ' s beat, mod &amp; soul Night. Dj-vært: Cille Jørck, dj ' s: Posh &amp; Ginger + Club Mau Mau.</p><p id="p12">16. september: 70 ' s Glam Rock Night. Djvært: Dj Gul, 70 ' s film + Joan Jett look-a-like contest. Dj ' s: Dj Gul + Oh No Ono.</p><p id="p13">23. september: 80 ' s Night. Natmaskinen.</p><p id="p14">Dj-vært: Esben Weile. Dj ' s: Esben Nymåne, Emma Acs + Christian D ' or.</p><p id="p15">30. september: 90 ' s shoegaze &amp; britpop night: DJ-vært: Tobias Winberg, Dokumentarfilm.</p><p id="p16">Dj ' s: Tobias Winberg &amp; Sister Ray.</p><p id="p1">Det foregår i Danmark i 2018.</p><p id="p2">Kvinder, ofte fra Østeuropa eller Afrika, bliver holdt fanget i kældre og faldefærdige huse, så mænd kan svinge forbi, lyne bukserne ned og tømme sig i dem. Forsøger kvinderne at stikke af, bliver de gennembanket og deres familie i hjemlandet truet.</p><p id="p3">Det er en hemmelighed, som alle kender til: Der er kvindehandel og tvangsprostitution i Danmark.</p><p id="p4">Bo Tengberg har i to årtier fotograferet spillefilm og tvserier - fra Jonas Elmers skrabede milepæl "Let's Get Lost" til DR's veldesignede "Forbrydelsen" - og nu træder han frem og minder om hverdagens rå realiteter i sin instruktørdebut med den ironiske titel, "Wonderful Copenhagen". Filmen udspiller sig i Kødbyen på Vesterbro, hipsterparadiset, hvor kaffens mælkeskum står så højt, at ingen ser, hvad kvinderne i de billige vindjakker på Sønder Boulevard og i Skelbækgade bliver udsat for.</p><p id="p5">Idéen fik han sammen med sin ekskone, Trine Pallesen, som har en central rolle i filmen.</p><p id="p6">Hun spiller en kvinde, der fra sin nyåbnede café dagligt bliver vidne til de prostitueredes usle levevilkår.</p><p id="p7">Hun forsøger at redde en polsk kvinde, der er kommet til Danmark med forestillingen om, at hun skulle arbejde som stuepige. Kvinden vil ikke hjælpes, selv om hun rutinemæssigt får tæsk af kunder og bagmænd.</p><p id="p8">»Trine var i en periode goodwill-ambassadør for en nu opløst forening, som hjalp ofre for menneskehandel,« forklarer Bo Tengberg.</p><p id="p9">»Derfor talte vi om trafficking, og i samme periode havde en af mine venner åbnet en café i Kødbyen på et hjørne, hvor man kunne se de østeuropæiske kvinder.</p><p id="p10">Han inviterede dem inden for, fordi han ville hjælpe dem, men måtte stoppe det igen. De stjal fra garderoben og turde heller ikke modtage hjælp. Han fortalte, at flere af dem var handlede og var her ufrivilligt.« Bo Tengberg og Trine Pallesen delte frustrationen over den viden, de sad med.</p><p id="p11">»For nogles vedkommende er der tale om slavelignende vilkår, men vi sidder bare og drikker latte. Vi blev enige om, at vi jo faktisk godt kunne gøre noget. Vi har gennem vores daglige arbejde lært at fortælle historier.«.</p><p id="p12"><br /><em style="bold">Samlede vennerne</em></p><p id="p13">Duoen samlede en række venner fra branchen. Det var i 2013, og idéen var at lave en film gennem en workshop.</p><p id="p14">Der var ingen løn til de medvirkende, men folk sagde alligevel ja til at deltage.</p><p id="p15">Bo Tengberg skrev historien i samarbejde med manuskriptforfatteren Flemming Klem, og skuespillerne fik deres karakterer, som de kunne udvikle løbende. Udgangspunktet var hele tiden en fiktionsfilm med en stærk dramaturgi, men den skulle være baseret på grundig research i miljøet. Arbejdet stod på over en periode på i alt fire år, men lå stille i perioder, fordi ophavsmanden skulle tjene penge.</p><p id="p16">" Wonderful Copenhagen" er fuld af autentiske ansigter.</p><p id="p17">På rollelisten er bl. a. Bjarne Henriksen og Sarah Boberg.</p><p id="p18">Sidstnævnte bor selv på Vesterbro, og hun gav instruktøren et uventet billede af kvindernes kunder.</p><p id="p19">»Sarah ændrede på myten om, at det kun er ensomme og lidt ulækre mænd, der bruger pigerne. Ifølge hende er det yngre mænd, håndværkere og familiefædre med barnesæder i deres stationcar, som stopper ved pigerne,« siger Bo Tengberg.</p><p id="p20">Hans eget undersøgelsesarbejde bragte ham til Christians Safe House, en nonprofit organisation, som hjælper handlede kvinder på adresser, som hverken alfonser eller myndigheder kender til.</p><p id="p21">»Mogens Pedersen, som driver de hemmelige opholdssteder, har skrevet en række af pigernes historier ned, og jeg fik lov til at læse dem, så jeg kunne lade mig inspirere og beskrive bagmændenes metoder - volden, undertrykkelsen. Pigerne er selv bange for at tale, fordi de frygter repressalier,« siger Bo Tengberg.</p><p id="p22">Det kan være svært at forstå, hvordan et samfund som det danske kan tillade, at kvindehandlen finder sted.</p><p id="p23">Hvorfor bliver den ikke bare stoppet håndfast, når alle ved, at den findes? Bo Tengbergs vurdering er, at myndighederne har mere fokus på problemerne end tidligere, men arbejder under svære betingelser.</p><p id="p24">»Mistilliden til politiet er stor blandt kvinderne. I nogle af de lande, de kommer fra, kan politiet være lige så slemme som undertrykkerne. De vil heller ikke i kontakt med læger og hospitaler, og så kan man ikke løfte bevisbyrden i en sag. Der er det anderledes med narko-og våbenhandel, hvor man kan tage folk med fingrene i fadet,« siger han.</p><p id="p25"><br /><em style="bold">Uvidende kunder</em></p><p id="p26">Man kan også undre sig over, at danske mænd tilsyneladende synes, at det er helt i orden og lækkert at bruge pigerne.</p><p id="p27">I filmen er det både den milde familiefar og rendyrkede sadister, der betjener sig af dem.</p><p id="p28">»Muligvis er en del af forklaringen, at mændene ikke kender kvindernes baggrund,« siger Bo Tengberg.</p><p id="p29">»De ved ikke, hvilken undertrykkelse, der finder sted.</p><p id="p30">De er optaget af egne behov og kan være ganske ordentlige mennesker i det daglige.</p><p id="p31">Hvis en effekt af filmen kan være en politisk debat, og at mændene tænker sig om en ekstra gang, vil jeg blive glad.</p><p id="p32">Realiteten er, at nogle piger bliver molestreret voldsomt.</p><p id="p33">Man knækker deres vilje med tæv og voldtægt. Nogle af dem ved ikke engang, hvilket land de befinder sig i.« Bo Tengbergs nysgerrige og dokumentariske kamera har optaget filmen på stedet, hvor kvinderne bevæger sig til daglig, men han er sluppet for trusler fra virkelighedens alfonser.</p><p id="p34">»Vi brugte diskret udstyr, og vi har på intet tidspunkt sat lys. Produktionen har været så stilfærdig, at de ikke har opdaget, at vi lavede filmen.</p><p id="p35">Havde de gjort det, ville de have reageret negativt.« "Wonderful Copenhagen" er produceret i hans eget selskab og uden støtte fra Det Danske Filminstitut.</p><p id="p36">Bo Tengberg har helt undladt at søge, fordi hans erfaring siger, at der følger en vis form for kontrol med pengene.</p><p id="p37">»Inddrager man andre, er der en naturlig tendens til, at de gerne vil have indflydelse.</p><p id="p38">Vi ville gerne arbejde uforstyrret i ensemblet, og vi kunne se, at vi godt kunne lave filmen uden støttemidler.</p><p id="p39">Det gav os frihed, at vi ikke skulle forholde os til en stram tidsplan og et budget, og vi har, synes jeg, opnået et æstetisk udtryk, som passer til denne type københavnerfortælling.</p><p id="p40">michael.enggaard@jp.dk </p><p id="p41">For nogles vedkommende er der tale om slavelignende vilkår, men vi sidder bare og drikker latte.</p><p id="p42">Bo Tengberg, debuterende instruktør.</p><p id="p43"><br /><em style="bold">Fakta: BLÅ BOG</em></p><p id="p44">Bo Tengberg (født 1964) er fotograf og har filmet danske spillefilm og tv-serier i mere end 20 år.</p><p id="p45">" Wonderful Copenhagen" er hans debut som instruktør.</p><p id="p46">Han har også skrevet og produceret filmen, som er lavet uden støtte fra Det Danske Filminstitut.</p><p id="p47">Filmen har premiere torsdag i biografer over hele landet.</p><p id="p48">Privat danner Bo Tengberg par med Socialdemokraternes formand, Mette Frederiksen.</p><p id="p1">En lille skål med spinkle, håndtegnede blomster i klar indigo-blå var starten på stylisten Marie Monrad Graunbøls japanske forelskelse. Hun fandt den på sin første tur til Tokyo for over ti år siden hos en lokal keramiker, der havde åbnet sit værksted for forbipasserende i et beboelseskvarter i den nordlige del af millionbyen, og i dét sekund var hun solgt.</p><p id="p2">" Den står i vores stue i dag, og jeg passer så godt på den, at det grænser til det neurotiske. Fordi den er så delikat og smukt formgivet - og fordi den helt symbolsk blev starten på den udforskning af japanernes særlige forhold til æstetik, som jeg sandsynligvis aldrig bliver færdig med," fortæller hun med et skævt smil, der afslører, at hun også langtfra er færdig med at samle. På gryder og køkkenredskaber, små keramiske skåle og fade, gamle litografier og patinerede metalvaser, papir, skriveredskaber og æsker - allerhelst fra lokale håndværkere, kunstnere og antikvitetshandler, hvor hun kan gøre de unikke fund, som hun synes er de allermest interessante. Siden det første besøg er turene til Tokyo, Kyoto og seneste Japans svar på Hawaii, tropeøen Okinawa, nemlig blevet til flere og flere - og det samme er de skatte, hun har taget med sig hjem. Allerhelst er Marie af sted en gang årligt, både for at arbejde for det japanske magasin MiLK, hun er tilknyttet som bidragende redaktør, men også for at blive opladt kreativt i forbindelse med sit arbejde som stylist.</p><p id="p3">" Der er intet andet sted i verden, jeg oplever at blive så fyldt op af nye ideer som i Japan, og jeg er altid ved at eksplodere af arbejdsiver, når jeg kommer hjem. Der er en afgrundsdyb respekt for håndværket og alt det, som man ikke kommer sovende til, men som skal repeteres og forfines i det uendelige for at blive rigtig godt. Samtidig er der en mangfoldighed og en legesyge, som jeg lærer af hver gang; et mod til at vende tingene på hovedet og gøre noget, der forekommer skørt og helt ved siden af. Lige indtil man ser ideen realiseret og bare må måbe af beundring," fortæller hun.</p><p id="p4">Det er imidlertid ikke de radikale alt-er-vendt-på-hovedet-løsninger, der præger indretningen i den gamle herskabslejlighed, som engang var kvarterets apotekerbolig. Snarere afspejler rummenes enkle møblering, at Maries arbejdsliv består af en evig strøm af nye, visuelle projekter, der gør, at der i hendes privatsfære er behov for en modvægt i form af ro, beherskelse og bestandighed. Det ses blandt andet tydeligt i hendes forkærlighed for skandinaviske og amerikanske møbelklassikere - enten originale, fulde af sjæl og skrammer, eller nyproducerede som f. eks. den smukke slanke Wegner-sofa produceret særligt til Marie og hendes mand.</p><p id="p5">" Min mand bragte Børge Mogensens Shaker-bord med sig, dengang vi flyttede sammen. Han har altid været vild med især de gamle skandinaviske møbelmestre - og det smitter!" siger hun.</p><p id="p6">Gennem årene har bordet, der stadig er centrum for alle familiens måltider, fået følgeskab af ikke bare sofaen i stuen, men også en hel del andre af designhistoriens ikoner, blandt andet det karakteristiske skrivebord ' Home Desk' af den amerikanske modernist George Nelson, en originaludgave af Børge Mogensens ' Søborg'-stol og Maries absolutte favorit, Hans J. Wegners ' Flagline'-stol.</p><p id="p7">" Både min mand og jeg køber helst ikke møbler, design eller kunst, vi ikke har intentioner om at beholde resten af vores liv, og jeg elsker tanken om, at noget formår at forblive relevant i vores vanvittigt omskiftelige tid. F. eks. kommer ' Flagline'-stolen stensikkert til at overleve både iPhonen og tabletten. Den dag alt dét, vi lige nu slet ikke kan forestille os en verden uden, er blevet både håbløst umoderne og totalt ligegyldigt, så står den tilbage og er præcis lige så genial, som dengang Wegner fandt på den i 1950.".</p><p id="p8">HER BOR Journalist, redaktør og stylist Marie Monrad Graunbøl sammen med sin mand Jonas Keiding Lindholm, der er generalsekretær i Red Barnet, og deres to døtre Elin Mildrid og Irma April. Herskabslejligheden på 130 kvadratmeter er den gamle apotekerbolig på Vesterbro i København.</p><p id="p9">.</p><p id="p1">Det er en sejlivet og stædig sønderjyde, der mandag den 2. februar indtog chefredaktørstolen på Mediecentret Frederiksberg, der udgiver aviserne Vesterbro Bladet, Frederiksberg Bladet, Valby Bladet/ Kgs. Enghave Bladet samt Vanløse Bladet.</p><p id="p2">Morten Outzen-Jensen er 42 år og kommer fra en stilling som erhvervsredaktør på Søndagsavisen.</p><p id="p3">Som yngste søn af en drengeflok på fire voksede han op i en murermesterfamilie i Løgumkloster -byen som ifølge Morten er » mest kendt for sin kirke og cisterciensermunkene « , men nu også er kendt fra TV 2s » Årgang O « , hvor en af familierne bor i netop Løgumkloster.</p><p id="p4">Barndommen i den gamle klosterby var tryg og som familiens benjamin lærte Morten, at det ikke altid er den, der råber højst, der har ret.</p><p id="p5">-Det vil nok irritere mine brødre, hvis de læser det, griner Morten. Han har stadig tæt kontakt med sine brødre.</p><p id="p6">Sammen med en af dem og et par fætre har han en læseklub.</p><p id="p7">-Det lyder nok lidt nørdet, men vi læser James Joyces Ulysses, og vi har også været i Dublin og gået i forfatterens og hovedpersonens fodspor, fortæller Morten, der i det hele taget er meget glad for at læse.</p><p id="p8"><br /><em style="bold">Tilfældet</em></p><p id="p9">Som barn spillede Morten badminton og fodbold. Handelsskolen begyndte han på i Tønder og afsluttede i Silkeborg.</p><p id="p10">Senere gik turen til Århus.</p><p id="p11">Egentlig var det tilfælde, der førte ham ind på Journalisthøjskolen.</p><p id="p12">Morten er handelsuddannet og havde altid tænkt, at han skulle være ingeniør eller noget med handel.</p><p id="p13">Og det blev da også til en forskellige småjobs i den branche, indtil to venner spurgte, om han havde overvejet at søge ind på Journalisthøjskolen.</p><p id="p14">-Det mærkelige var, at de kendte ikke hinanden, og de spurgte mig næsten på samme tidspunkt. Jeg sagde så, at det vist var svært at komme ind, hvorefter den ene stillede 10.000 kroners spørgsmålet, har du prøvet? Det havde jeg ikke, så det prøvede jeg og kom ind, og det har jeg været glad for lige siden, fortæller Morten.</p><p id="p15">-Jeg elsker at fortælle historier, at være filter og formidler mellem kilderne og læserne. Jeg er ret glad for erhvervsstof ikke mindst fordi, der næsten altid gemmer sig gode menneskehistorier i firmaerne, siger Morten, der i sin tid som erhvervsredaktør på Søndagsavisen har lavet mange af den slags historier.</p><p id="p16">Morten skal være redaktør for det samlede mediecenter, så det er primært Vesterbro Bladets nuværende journalist Susanne Bundgaard, som læserne vil møde.</p><p id="p17">Men Morten vil også udforske Vesterbro og glæder sig til at møde læserne.</p><p id="p18">-Det er Københavns hotteste bydel med lækre cafeer og spændende butikker. Der er sket en stor forandring, og nogle vil måske mene, at der er blevet for pænt i forhold til, hvad der var en gang, siger Morten, der i 1996 arbejde som tilkaldevikar i Børnehaven Sønder Boulevard, mens han læste minoritetsstudier på Københavns Universitet.</p><p id="p19"><br /><em style="bold">Storbydreng</em></p><p id="p20">Morten og Jane og de to piger flyttede for et år siden til Ørestaden, hvor de fik det ekstra værelse og en altan, som de havde savnet.</p><p id="p21">-Vi boede i en tre-værelses lejlighed på Callisensvej i Hellerup, hvor vi flyttede til, da pigerne var seks og ni år.</p><p id="p22">Efterhånden som de blev større, og vi trængte til mere plads og luft, flyttede vi til Ørestaden.</p><p id="p23">Et herligt sted tæt på storby og natur, siger Morten, der trods en dejlig opvækst i den jyske muld ikke kunne drømme om at flytte tilbage til Jylland.</p><p id="p24">-Jeg elsker København og alle de muligheder, der er.</p><p id="p25">Og jeg kan rigtigt godt lide, at der også er en masse muligheder, som man ikke bruger, siger Morten, der er en flittig opera-, teater-, og biografgænger.</p><p id="p26">Arbejdspladsen på Mediecentret Frederiksberg lige ved metroen gør det let for Morten at komme på arbejde.</p><p id="p27">-Jeg vil helt sikkert bruge metroen, selvom der selvfølgelig kan der være dage, hvor man skal et eller andet, og det er praktisk at have bilen, men som udgangspunkt vil det være metroen eller cyklen, og så vil jeg nok løbe hjem en gang imellem. Det er otte kilometer, så det er en fin tur, siger Vesterbro Bladets nye redaktør.</p><p id="p28"><br /><em style="bold">Fakta</em></p><p id="p29">Morten Outzen-Jensen, 42 år, uddannet journalist fra 1999. Otte år som journalist og erhvervsredaktør på Søndagsavisen.</p><p id="p30">Gift med Jane Friis Outzen og bonusfar til pigerne Line på 17 år og Lea på 20 år. Bor i Ørestaden.</p><p id="p31">Født og opvokset i Løgumkloster i Sønderjylland. Musik: Stones, Van Morrison, Eagles, som han skal til koncert med til maj, Bob Dylan og svensk musik som Bo Kaspers Orkester, Ulf Lundell og Lisa Ekdall.Spiller badminton og løber.</p><p id="p32">Læser meget og går tit i biografen eller i operaen.</p><p id="p33">Morten Outzen-Jensen afløser Peter Erlitz, der har været redaktør på Mediecentret Frederiksberg Bladet i 12 år og som skal til en tilsvarende stilling på Vestegnen, der ligesom Mediecentret Frederiksberg er en del af Berlingske Media.</p><p id="p1">LOKALHISTORIE: Vesterbro adskiller sig fra andre københavnske bydele ved at prostituerede ' trækker' på gaden.</p><p id="p2">Forklaringen skal ikke mindst søges i nærheden til byens trafikknudepunkt, Hovedbanegården.</p><p id="p3">F. eks. fortæller Rosa Elisabeth Cederholm ( f. 1884), der som ung arbejdede på Hotel Duval, Vesterbrogade 14, at et stort rum »blev indrettet med båse på hver side af en midtergang med småkabinetter på hver side med forhæng for hvert.  Det hele var lagt an på Vesterbros løse fugle, det lå jo ideelt nær banegården.« Hovedbanegården lå dengang, hvor Palads ligger i dag. Fra 1911 fik banegården sin nuværende placering, og siden har gadeprostitution været koncentreret om den del af Istedgadekvarteret, der ligger tæt op mod banegården.</p><p id="p4">Ove Pedersen ( f. 1899) husker fra sin barndom: »Kvarteret omkring vor bolig, der lå overfor Skipperstiftelsen og mellem gaderne Gasværksvej og Viktoriagade, var ret livligt med piger ( både unge og gamle), der trak på deres tildelte strækninger - og stakkels dem, der forsøgte udenfor - og med alfonser, der sloges.« Alfonser -eller ' kradsekarle', som de ifølge Rosa Elisabeth Cederholm blev kaldt - holdt øje med deres piger fra kvarterets mange værtshuse.</p><p id="p5">Ludere af husmodertypen Flere erindringer beskriver de prostituerede. F. eks. fortæller Rosa Elisabeth Cederholm, at det var ' modne og bredbarmede' kvinder, der benyttede sig af Hotel Duval.</p><p id="p6">Frank Hansen ( f. 1917) skriver: »Man kunne også dengang, især i kvarteret omkring Hovedbanegården, træffe på en vis erotisk aktivitet i skikkelse af en del ludere af husmodertypen, der tilbød ydelser til absolut moderate priser. Der var ingen lange støvler, intet lædertøj eller skørter til midt på lårene.  De promenerende damer lignede i påfaldende grad respektable husmødre på indkøb.« Mindre husmoragtig virkede Olga, der boede i Istedgade 29. Hende husker Brita Olsson ( f. 1920) fra sin opvækst på samme adresse: »Vi havde da også vor egen luder, Olga, som boede i en af stuelejlighederne i baghuset sammen med sin fyr.  Sent hver eftermiddag gik hun på arbejde iført hat, rød ræv, jakke, snæver nederdel, højhælede sko og den obligatoriske sorte laktaske.« Den diskrete frækhed Gadens prostituerede var det eneste, der direkte afslørede Vesterbros prostitution. Det var først med frigivelsen af pornografien i 1969, at store pornoreklamer og pornobutikker ændrede gadebilledet.</p><p id="p7">Frank Hansen fortæller om gaden fra tiden før: »I Istedgades ' uartige' ende fandtes en del prostitution sådan nærmest på amatørbasis, men man var forskånet for pornobutikker, sex-shows og lignende vulgære fænomener.</p><p id="p8"> Der kunne hist og her selvfølgelig være en lille tobakshandel, hvor man kunne købe Kriminal-Tidende, Varité eller et eller andet nudistblad, men det var også det nærmeste, man kom på ' det frække'.« Har du en oplevelse/ et fotos fra gadelivet i Istedgadekvarteret, send en mail til Stadsarkivet, stadsarkiv@kff. kk. dk. Du er også velkommen til at skrive andre erindringer om Vesterbro - de kan uploades på www.erindringer.dk eller mailes til Stadsarkivet.</p><p id="p1">Særlig provokerende virkede det, at ejeren med kommunal accept påbegyndte nedrivningen af det fine lille porthus Vesterbrogade 29, kun tre uger før fredningsmyndighederne skulle behandle et fredningsforslag for ejendommen.- I karréen skal opføres
et stort hotelkompleks med en trøstesløs facade, der vil være ødelæggende for Vesterbrogades varierede præg.  Ikke kun beboerne i Saga-karréen har følt sig krænket af rådhusets arrogance, også alle andre vesterbroere, der har brugt tid og energi på
byfornyelsen, har med Saga mistet troen på, at Borgerrepræsentationen nogensinde har haft til hensigt at leve op til sine egne hovedprincipper, der bl.a. lyder:  »...beslutninger om nedrivning af bebyggelse afgøres ud fra en konkret vurdering af den
enkelte karré og gade.  I vurderingen indgår så vel økonomiske som arkitektoniske, historiske og kulturelle kriterier samt beboernes eventuelle ønsker om en bevaring...«.  Ingen af disse kriterier er der imidlertid taget hensyn til i Saga.  Selv den
vedtagne lokalplans ordlyd er i direkte modstrid med det massive hotel, der skal bygges, idet den siger, at ny bebyggelse skal opdeles i facadeenheder med længder, der »...harmonerer med facadelængderne på den pågældende gadestrækning.  Facaderne skal
endvidere harmonere med nabobebyggelserne med hensyn til facadeudtryk og skal i øvrigt udformes med passende variation...«.  Hotellets facade bliver 70 meter lang, hvorimod de eksisterende huse hver er ca. 15 meter lange.  Gennem det seneste år har
Københavns Borgerrepræsentation gjort alt for at fremme ønsket om et nyt stort hotel-kompleks i Saga-karréen.  Et større antal boliger, erhvervsbygninger samt den store gamle Saga-biograf blev for ca. ti år siden officielt overtaget af Jens Jordan og Kay
Wilhelmsen, som formodentlig allerede inden da ejede bygningerne via forskellige selskabskonstruktioner.</p><p id="p2">Sært var det i hvert fald, at overborgmester Egon Weidekamp allerede i sit daværende forslag til kommuneplan havde lanceret muligheden for at opføre et 12-etagers kontorhus i karréen.  Weidekamp gav på denne måde de to driftige herrer håndslag på,
at et sådant ønske uden videre ville blive blåstemplet af Københavns Borgerrepræsentation.
Selv om byfornyelsen på Vesterbro endnu ikke for alvor var påbegyndt, blev der allerede i 1989 dannet en gruppe af beboere og erhvervsdrivende, der skulle sikre Saga-karréen en fornuftig fremtid.  Året efter fremkom Kay Wilhelmsen - der stod alene som
bygherre - med det forventede projekt for et 12-etagers kontorhus.  Karréens beboere var imod den massive nedrivning af husrækken Vesterbrogade 19-29.
Rådhuset udarbejdede et lokalplanforslag, og beboerne besluttede at bede arkitekterne Jørgen Kreiner-Møller og Erik Nobel udarbejde et alternativt projekt.  De 12 etager var i arkitekternes forslag »fladet ud« således, at bebyggelsen holdtes i en
menneskelig højde, men med samme antal etagekvm.  De væsentligste beboelsesejendomme, Vesterbrogade 27 og 29, ville samtidig kunne bevares, og dermed forhindre en 70 meter lang monoton facade på nybyggeriet.
Lokalplanen opnåede aldrig at blive vedtaget, da Kay Wilhelmsen ikke ønskede forslaget realiseret, selv om rådhuset havde fået kolde fødder m.h.t. hans 12- etagers kontorhus.  I foråret 1993 erklæredes Wilhelmsen desuden konkurs, hvorefter Jordan igen
kom på banen og overtog ejendommene.  Alt imens beboerne i Saga-karréen skiftevis sloges med Jens Jordan og Kay Wilhelmsen samt embedsmændene på rådhuset, var byfornyelsen i fuld gang i bydelen.  Indre Vesterbro var udpeget som Nordeuropas største
samlede byfornyelsesområde, og der var derfor stor prestige for kommunen i, at forløbet udadtil fremstod mønsterværdigt.  Ingen ønskede en gentagelse af Nørrebro-urolighederne i 1970¬erne og 1980¬erne, hvor beboerne ikke blev taget med på råd omkring
forandringen af deres nærmiljø.  Især stod »Slaget om Byggeren« - hvor flere tusinde nørrebroere og sympatisører gjorde op med kommunens tyranni - som en begivenhed, man ikke ønskede at genopleve.  Af samme grund havde Socialdemokratiet skilt sig af med
Weidekamp og introduceret den mere forhandlingsvillige Jens Kramer Mikkelsen.  For at lægge afstand til den linie der var praktiseret på Nørrebro, havde kommunen formuleret nogle (rimeligt) visionære principper hvad angik beboerinddragelse og en mere
bevarende byfornyelse.  Man ønskede at distancere sig fra sin egen bulldozer-sanering på Nørrebro, hvor hele og halve gader var udslettet; fremover skulle randbebyggelse som udgangspunkt bevares.  Den ændrede tankegang kunne ligeledes aflæses i
ordvalget; således udskiftedes det dårligt klingende ord sanering, med det mere lovende byfornyelse.
Selv om der havde været stille om Saga-planerne i et stykke tid, blev der alligevel i det skjulte arbejdet på et nyt projekt.  I foråret 1996 var Jens Jordan atter fremme med en ny plan, og rådhuset var straks klar med råd og vejledning.  Planerne
omfattede et stort hotel, igen med en 70 meter lang facade mod Vesterbrogade og desuden et hav af elementer, der var helt uacceptable for beboerne, som var rasende over endnu engang at skulle forsvare deres karré mod overgreb.  Overborgmesterens afdeling
udarbejdede atter et lokalplanforslag, og samtidig besluttede man, at byfornyelsen af karréen skulle fremrykkes for at følge nybyggeriet.  Der blev afholdt flere møder mellem beboerrepræsentanterne, byfornyelsesselskabet SBS, kommunens embedsmænd og
bygherren.  Fra beboerside var man indstillet på at indgå et kompromis, så der stadig kunne opføres et stort hotel, blot randbebyggelsen Vesterbrogade 27 og 29 bibeholdtes.  Særlig mærkværdigt var det, at man fra rådhusets side ønskede at nedrive de
store familieboliger i nr. 27, når man andre steder i bydelen sammenlagde små lejligheder.  På trods af kommunens formulerede intentioner om at fastholde bydelens karakter ville man også fjerne det unikke og karakterfulde porthus nr. 29. Beboerne var nu
på det rene med, at de havde været genstand for skinforhandlinger, og at alt var afgjort på forhånd.
Fra hele Vesterbro strømmede det ind med positive tilkendegivelser over for beboerne, der endnu en gang måtte bruge stor energi på at forhindre ødelæggelsen af deres nærmiljø og boliger.  I foråret 1997 blev det nyeste lokalplanforslag sammen med forslag
til byfornyelsesbeslutning så sendt ud i høring, hvilket resulterede i, at der kom 52 uddybende indsigelser, og at en underskriftindsamling blev sat i gang, hvor mange aktive vesterbroere deltog.
På kort tid lykkedes det at få samlet 15.613 indsigelser, der blev afleveret på rådhuset af nogle meget glade beboere, der håbede, at hotellet nu var en saga blott.  Der blev sågar arrangeret demonstrationer, og mange vesterbroere anså det for
sandsynligt at projektet blev beskåret i en eller anden form.
Det mest almindelige gæt var, at borgerrepræsentanterne var kloge nok til at lægge låg på sagen ved at lade porthuset Vesterbrogade 29 blive liggende, og ellers fuldføre resten af projektet.  Hovedparten af de mange indsigelser og personlige foretræder
for diverse udvalg på rådhuset gik på, at ejendommene Vesterbrogade 27 og 29 skulle bevares.  Desuden mente mange, at hotellets facade ville smadre det gennemgående forløb af mindre enheder, karakteristisk for Vesterbrogade.  Stadsarkitektens Direktorat
accepterede - nærmest som en formssag - hotellets fantasiforladte udformning.  Desuden udtalte Direktoratet sig skråsikkert om Vesterbrogade 29¬s manglende arkitektoniske kvaliteter, hvorimod den kendte arkitekt Kristian Isager samtidig fremhævede, at
huset var »stærkt identitetsskabende«, og dermed en væsentlig kvalitet for området.
For Jordan var det ikke noget kardinalpunkt, at Vesterbrogade 29 blev fjernet, da han sagtens kunne realisere sit hotel alligevel.  Trods dette vedtog et flertal i Borgerrepræsentationen, bestående af S, V, K og R, at samtlige huse skulle nedrives!  For
de beboere, der overværede det tragiske møde i Borgerrepræsentationen d. 19. juni, var det tydeligt, at hovedparten af partiernes ordførere ikke havde sat sig tilstrækkeligt ind i sagen, og at de i øvrigt hverken ønskede eller formåede at forsvare deres
nedrivningsbeslutning.  Efterhånden har byfornyelsessager i København opnået den tvivlsomme ære, at være genstand for en refleksagtig rutinebehandling, hvor lokale forhold og særpræg er uden betydning.  Flere af de større partiers byfornyelsesordførere
har talrige gange præsteret at udtale sig decideret besynderligt om sager, hvorved de afslørede, at de var fuldstændig uforberedt og samtidig forudindtaget.
Byfornyelsen på Vesterbro har tydeligvis ikke været helhedsorienteret, derfor må man antage, at teksten i den ny byfornyelseslov har klar adresse til Vesterbro, idet en af dens væsentligste pointer netop er en »helhedsorienteret byfornyelse«.  Men hvis
de lokale beslutningstagere ikke ønsker, at borgerne skal have medindflydelse, og at demokratiet derved skal fungere i praksis, kan intentionerne i lovteksten være nok så gode, hvilket fremtiden desværre nok vil vise.  Saga-karréens beboere er fra
kommunalt hold blevet foregøglet indflydelse på de beslutninger, der skulle træffes - alligevel ser virkeligheden helt anderledes ud.  Selv om de gennem næsten ti år har været nogle af de mest engagerede og udholdende deltagere i byfornyelsesprocessen på
indre Vesterbro, har de intet fået ud af deres kamp mod bygherren og kommunen.  Saga-sagen er af principiel karakter for byfornyelsen i det hele taget.  Sørgeligt er det at måtte erkende, at byens historie, kultur og ikke mindst beboerdemokratiet ikke
bliver taget alvorligt!
Den afstand, Socialdemokratiet for otte år siden ønskede at lægge til Weidekamp og hans udemokratiske styreform, er for os at se forsvindende lille, og dét der er sket i Saga, må siges at være en utilgivelig handling over for Vesterbro.</p><p id="p1">Duften af frisk spraymaling hænger i disse dage tungt i luften flere steder på Vesterbro, hvor seks af verdens mest respekterede street art-kunstnere er i færd med at udsmykke hver sin gavl i byrummet.</p><p id="p2">De 15-20 meter høje gavlmalerier bliver lavet frem mod weekenden i forbindelse med den anerkendte danske stjerne-fotograf Søren Solkærs kommende udstilling ' Surface' i Øksnehallen, hvor man kan opleve 122 portrætter af de mest betydningsfulde kunstnere på den internationale street art-scene. Et projekt, som Søren Solkær har arbejdet i tre år på, og københavnerne nu også kan høste frugten af.</p><p id="p3">» Der var nogle af kunstnerne, jeg forelskede mig i på grund af deres magiske arbejdsmetoder og værker. Og så tænkte jeg, det kunne være fantastisk at få deres værker op at hænge i København, og derfor inviterede jeg dem, « fortæller Søren Solkær, der fået 350.000 kroner i støtte af Københavns Kommune til de seks udendørsværker.</p><p id="p4">» Vi har ikke særlig meget street art i den helt store skala her i byen. Så jeg synes, det var vigtigt, at folk også kan opleve det helt tæt på og følge den magiske proces, når kunstnerne laver det, « siger Søren Solkær.</p><p id="p5">Kinesiske DALeast, der er en af seks inviterede kunstnere, er enig i, at street art i høj grad bør opleves på nært hold.</p><p id="p6">» Det skal ses. Ikke bare på fotos, men også i virkeligheden.</p><p id="p7">Det er ligesom med sex.</p><p id="p8">Det er også bedre end at masturbere, « siger han.</p><p id="p9">Søren Solkærs udstilling ' Surface' kan ses fra den 13.</p><p id="p10">juni til den 29. juli i Øksnehallen.</p><p id="p1">En mand hamrer sin krop frontalt ind i et stort skab og falder så om på jorden. Hans modstander skynder sig ufortrødent at kravle op på skabet, før den faldne er på benene igen. Med elegante bevægelser skubber de hinanden op, rundt og ned af skabet, uden at slåskampen resulterer i, at de bliver enige om, hvor skabet egentlig skal stå.</p><p id="p2">Det er ikke en helt almindelig morgen i Enghaveparken på Vesterbro. Performancefestivalen Mellemrum indtager de næste tre uger bydelen med en vandreperformance skabt af danser og koreograf Kitt Johnson og hendes dansekompagni X-act. Den alternative byvandring består af tre forskellige performances, som hver især er skabt helt specifikt til det byrum, hvori de bliver opført. Og som tager afsæt i stedets særlige karakterer og atmosfære.</p><p id="p3">Tidligere har både Nørrebro og Indre By ageret scene for Mellemrum, og tanken er at udforske byens sprækker og vise andre historier end dem, man normalt oplever på sin cykeltur gennem København. En slags teater midt i byen, der leger med byens rum og viser, at byen også kan se helt anderledes ud.</p><p id="p4"><br /><em style="bold">Nyforelsket i København</em></p><p id="p5">Tilbage i parken cykler en ældre herre med cykelhjem forbi, men slår lejr på den nærmeste bænk, da han opdager skabskampen.</p><p id="p6">Og da en far kommer forbi på sin christianiacykel, bliver han også nødt til at stoppe op og kigge. Og forsikre sin søn om, at det bare er for sjov, at manden i kedeldragt ligger nærmest livløs på jorden.</p><p id="p7">Inden vi ankom til parken, er vi blevet ført gennem snuskede baggårde med den umiskendelige lugt af tis, har mødt skæbner, der sælger sig selv på en snusket beverding og vandret ad ufremkommelige stier, man ikke anede eksisterede. Og som en ældre dame udbryder: »... selv om man tror, man kender sin by, folder den sig pludselig ud og viser andre sider af sig selv. Og man bliver helt forelsket på ny«. Og Vesterbrogade ser faktisk helt anderledes ud, da vi kommer ud af parken igen. Pludselig er manden, der tømmer sin varevogn, interessant, for mon han pludselig bryder ud i sang eller begynder at danse rundt? Hverdagen bliver med ét magisk, fordi den smelter sammen med fiktionen. Eller som en blandt publikum bemærker, da vandringen lakker mod enden: »Klokken er kun 10om morgenen, og jeg har allerede oplevet mega meget. Jeg tror, jeg skal hjem og sove lidt«.</p><p id="p8" /><p id="p9"><br /><em style="bold">Fakta: MELLEMRUM I BYEN</em></p><p id="p10">Mellemrumer en stedspecifik performancefestival, der gennem en byvandring med forskellige forestillinger udforsker og leger med byens rum og historier. I år løber Mellemrum af stabelen for tredje gang, denne gang på Vesterbro.</p><p id="p11">Indre By dannede ramme omMellemrum i 2008, hvor publikum på en af vandringerne mødte op ved en campingvogn på Gl. Torv, kom gennem Regensens gård og ned i en p-kælder i Adelgade, hvor danser Kitt Johnson i et soloshow transformerede sig til et hurtigløbende dyr i sin store frakke, inden en Mercedes kom farende forbi og kørte hende bort. Senere udførte danser i Mute Comp. Kasper Ravnhøj en dansesolo på en tagterrasse, der bagefter blev forvandlet til pizzarestaurant og sørøverskib.</p><p id="p12">Indre Nørrebro lagde i 2010 rum til Mellemrum, hvor publikum fik lov til lidt af hvert.</p><p id="p13">De agerede urbane rollespilskrigere, fik en omgang morgenmad i form af en fataya med kød og spinat fra Alis Bageri, kom på værtshus på hjørnet af Heimdalsgade og fik et kig ind i omklædningsrummet i Nørrebrohallen, hvor en lille kvinde i sort hættetrøje lå på flisegulvet, helt uanfægtet, mens vandet fossede ned over hende.</p><p id="p1">»Politiet råbte til pigen, at hun skulle åbne døren og ikke have noget i hænderne, fordi hun ellers kunne risikere at blive skudt,« fortæller formand for beboerforeningen på Slesvigsgade, Knud Feveile, til B.T.</p><p id="p2">Raid Tolba, vicepolitiinspektør ved Københavns Politi, har bekræftet overfor B.T., at de har haft en aktion på adressen.</p><p id="p3">Politiet har ikke ville kommentere på, om aktionen har haft forbindelse til den efterlyste svenske bil, som politiet har jagtet hele dagen.</p><p id="p4">Den 16-17-årige pige var alene hjemme, da et SWAT-team på 10-15 mand og nogle civilklædte betjente forsøgte at komme ind i en lejlighed på Slesvigsgade, hvor de ifølge formanden for beboerforeningen mistænkte, at en mand befandt sig.</p><p id="p5">Men det gjorde han ikke. Faktisk aner familien, der er nyindflyttet i lejligheden, ikke, hvem den mand, politiet ledte efter, er.</p><p id="p6">»Pigen kan ikke se betjentene, og hun tør ikke åbne døren for nogle fremmede, der hamrer løs, som hun ikke ved, hvem er,« husker Knud Feveile.</p><p id="p7">»Hele opgangen kan høre, at den er helt gal, og vi bliver alle sammen meget forskrækkede.« </p><p id="p8">Knud Feveile føler, han har et ansvar og kan hjælpe. Men da han siger til politiet, at han kan få pigen til at åbne døren, fordi hun kender ham, peger politiet i stedet deres maskingevær i ansigtet på ham og beder ham gå tilbage.</p><p id="p9">»Pigen i lejligheden skriger, hun er skræmt fra vid og sans, mens politiet prøvede at smadre døren,« fortæller formanden.</p><p id="p10">Men arbejdet med at ødelægge døren var ikke ligetil, for beboerforeingen har for nyligt fået forstærket alle døre i opgangen på grund af mange indbrud. Derfor tog det politiet 10 minutter at få døren op.</p><p id="p11">»Da politiet endelig får brudt døren op, afhører de pigen på en meget hård måde, men hun kender slet ikke den mand, de efterlyser,« siger Knud Feveile.</p><p id="p12">Tre Kriminalfolk forlader adressen Slevigsgade nr. 14 på Vesterbro, fredag den 28 september 2018. Foto: Jens Nørgaard Larsen</p><p id="p13">Poltitiet gennemroder ifølge beboerformanden hele lejligheden og har revet ting ned fra hylder.</p><p id="p14">Der gik 2,5 time fra de første politifolk kom, til de sidste gik omkring klokken 20. Det eneste, beboerne i opgangen fik, var et undskyld.</p><p id="p15">Hele pigens familie er kommet hjem og de passer på hinanden. Naboerne har også været nede og vise deres sympati og støtte, afslutter formanden.</p><p id="p1">En mand er ramt ved et nyt skyderi på Vesterbro.</p><p id="p1">Torsdag den 2. juni rykker Distortion til Vesterbro. AOK har udvalgt de bedste gadefester.</p><p id="p2"><br /><em style="bold">Den vilde lillesøster</em></p><p id="p3">Coma Clubs lillesøster Amoc går helt amok til Distortion. Det betyder fest med bl.a. Kenneth Bager, DJ Kushi, AyOwA og Kill J.</p><p id="p4">Foto: Distortion Vesterbro..</p><p id="p5">Foto: Distortion Vesterbro..</p><p id="p1"> Det åbenlyse misbrug fylder mindre end tidligere på Vesterbro. Men oplevelsen af misbruget varierer dog fra gade til gade, afslører ny undersøgelse blandt borgerne på Vesterbro.</p><p id="p1">Mand skudt ned på klos hold i Saxogade på Vesterbro i København. Manden er ramt i brystet, oplyser brandvæsnet.</p><p id="p2">/ritzau/</p><p id="p1">Vesterbro er en gammel bydel, og i år kan Vesterbro fejre 400-års fødselsdag. For 50 år siden -i 1964 -blev Vesterbros 350-års fødselsdag fejret med pomp og pragt med de handlende, politimester samt fået med os daværende overborgmester Urban Hansen i spidsen.</p><p id="p2">Også i år vil fødselsdagen blive markeret med en festdag på Vesterbro Torv sidst på sommeren, og nu er en festkomité bestående af bl. a.</p><p id="p3">Lokalavisen Vesterbro, Vesterbro Handelsforening og idrætten på Vesterbro gået i gang med forberedelserne til den store dag. Også overborgmester Frank Jensen er blevet opfordret til at deltage. Inde i avisen fortælles historien om Vesterbro.</p><p id="p1">NYE NAVNE: Det blev et skuffende valg for flere vesterbro-politikere.</p><p id="p2">Ingen af de opstillede i Københavns Storkreds, der bor på Vesterbro, blev valgt ind.</p><p id="p3">Det nærmeste vesterbrorelaterede er Rosa Lund, der var opstillet for Enhedslisten Vesterbro, og som nu skal i Folketinget.</p><p id="p4">Her følger oversigt over folkevalgte i Københavns Storkreds og stemmefordelingen på Vesterbro samt de enkelte afstemningssteder.</p><p id="p1">Vesterbro Vinstue inviterer til en nytårsaften med kærlighed fra både køkkenet og vinskabet.</p><p id="p2">Lagt på af bruger:.</p><p id="p3">Lagt på af bruger:.</p><p id="p1">INDSATS: Tyverier, narkotika, vold og trusler i nabolaget er årsagen til, at beboerne på Indre Vesterbro føler sig mere utrygge end i resten af København.</p><p id="p2">Det viser en ny tryghedsmåling, som Københavns Kommune netop har lavet.</p><p id="p3">Især tyverier oplever beboerne som et problem, og der er flere anmeldelser end i den øvrige by.</p><p id="p4">Derfor er behovet for en indsats generelt større på Vesterbro end for resten af København.</p><p id="p5"><br /><em style="bold">Hver femte er utryg</em></p><p id="p6">På Ydre Vesterbro er det under hver 10. borger, der føler sig utryg i nattetimerne, mens det på Indre Vesterbro, især omkring Hovedbanegården, er hver femte borger, der føler sig utrygge, når de er ude om aftenen eller natten.</p><p id="p7">Beskæftigelses-og integrationsborgmester Anna Mee Allerslev (R) erkender, at der er behov for at gøre Vesterbro til et tryggere sted at bo og være.</p><p id="p8">»Vi indførte tryghedsindekset for at måle, hvor vi skulle indsætte ekstra ressourcer, og Vesterbro er blevet et mere trygt sted. Men vi kan også se, at der er behov for et fortsat fokus på Vesterbro særligt på grund af tyveri og narkotikahandel.</p><p id="p9">Og her er vi nødt til at se på, hvad der kan gøres,« siger borgmesteren.</p><p id="p10">Formanden for Vesterbro Lokaludvalg, Thomas Warburg mener at statistikken er en smule skævvredet: »Det inderste Vesterbro vil altid fremtræde som særligt utrygt, fordi det er på Station 1 og Hovedbanegården, at mange tyverier anmeldes af gæster og turister. Dette skævvrider statistikken,« siger Warburg, der påpeger at borgerne oplever Otto Krabbes Plads som særligt utryg om natten.</p><p id="p11">»Her arbejder vi med en bedre belysning,« siger Warburg.</p><p id="p1">VALG: Vesterbro Lokaludvalg er en aktiv medspiller på Vesterbro, der udover at uddele puljemidler til projekter i bydelen, selv sætter gang i byudviklingen.</p><p id="p2">I de seneste fire år har Vesterbro Lokaludvalg blandt andet kæmpet for at sikre en god løsning for narkomanerne og naboerne på Vesterbro. Udvalget har blandet sig i renoveringen af Istedgade og startet Lokalstival - bydelens egen festival.</p><p id="p3">Nu skal der så vælges nye medlemmer til lokaludvalget for de næste fire år. Tilmeldingerne fra Vesterbros foreninger er begyndt at tikke ind, men erfaringsmæssigt er det ikke alle, der er lige repræsenteret i nærdemokratiet.</p><p id="p4">Men det betyder ikke, at de ikke er velkomne, lyder det fra udvalgssekretær Lotte Thiim Bertelsen.</p><p id="p5">»Herfra skal lyde en opfordring til de unge, til kvinderne og til etniske minoriteter om, at Vesterbro også har brug for dem i lokaludvalget,« siger hun.</p><p id="p6">Har man holdninger og ideer til, hvordan Vesterbro skal udvikles, og er man medlem af en forening, der har sit virke på Vesterbro, så kan man stille op til Vesterbro Lokaludvalg.</p><p id="p7"><br /><em style="bold">Fakta</em></p><p id="p8"><br /><em style="bold">VALG TIL VESTERBRO LOKALUDVALG</em></p><p id="p9"> Man skal være fyldt 18 år for at kunne stille op  Man skal repræsentere en forening med minimum to medlemmer, der har aktiviteter på Vesterbro  Lokaludvalget består af 23 medlemmer. Otte er udpeget af de politiske partier, mens de resterende 15 skal vælges af det såkaldte repræsentantskab  Der er tilmeldingsfrist for opstilling 27. januar  Der afholdes orienteringsmøde om valget efter fyraften 5. februar  Valgmødet afholdes 18. februar  Det nye lokaludvalg starter sin valgperiode, når Borgerrepræsentationen 13. marts har godkendt opstillingsmødets valg  Læs mere på vesterbrolokaludvalg. kk. dk.</p><p id="p1"> Københavns Kommune har indtil videre forgæves forsøgt at få staten til at tage sig af de mange afviste asylansøgere og udviste udlændinge, der hver dag junker, ryger og pusher på Vesterbro.</p><p id="p1">Udforsk fantastiske Vesterbro på en byvandring i selskab med ølkenderen og byhistorikeren Allan Mylius Thomsen, og hør alt om sex, narko og druk på vesterbrosk.</p><p id="p2">Løjerne starter på Vesterbro Torv og varer ca. 2 timer</p><p id="p3"><br /><em style="bold">SØNDAG DEN 11. OKTOBER kl. 14 til 16</em></p><p id="p4"><br /><em style="bold">Gratis adgang</em></p><p id="p1">VESTERBRO UNGDOMSGÅRD PRÆSENTERER FOR FØRSTE GANG EN FESTIVAL, SOM INDBYDER VESTERBRO OG OMEGN TIL AT OPLEVE MUSIK OG ANDRE SJOVE TING PÅ VORES GRÆSPLÆNE GANSKE GRATIS. DER VIL BLIVE SPILLET MUSIK BLA. FRA BANDS FRA VESTERBRO UNGDOMSGÅRD, RYTMISK CENTERS BØRNESKOLE OG ANATOLIEN SPROG OG KULTURCENTER (ASK). DANSEHOLDET DANSER OG</p><p id="p2">Lagt på af bruger:.</p><p id="p3">Lagt på af bruger:.</p><p id="p4">Lagt på af bruger:.</p><p id="p5">Lagt på af bruger:.</p><p id="p1">En mand blev her til aften skudt af tre andre i en massageklinik i Arkonagade 13 på Vesterbro, oplyser politiet.</p><p><a target="_blank" href="http://woview.infomedia.dk/?url=http://www.jv.dk/article.asp%3Fid=20020916:RB:4974:0%26u1=Indland%26u2=Feature%26u3=&amp;OpointData=2ef4d55cd9a09e49fbeb632793401d73JmlkX3NpdGU9NDQ0JmlkX2FydGljbGU9NTQwNjgmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Jv.dk</a></p><p id="p1">PINSE: Manden den 13. juni, 2. Pinsedag har kirkerne på Vesterbro og i Sydhavn fælles gudstjeneste klokken 14 på Vesterbro Torv. Før gudstjenesten er der festligt optog med " Street Parade", som begynder på Enghave Plads, hvor der er musik fra klokken 13, og paraden begynder at gå klokken 13.15.</p><p id="p2">Esben Just er den musikalske leder af paraden, som vil bevæge sig til Vesterbro Torv.</p><p id="p3">Pinsefesten vil fortsætte med en noget anderledes gudstjeneste på Vesterbros Torv Kl.</p><p id="p4">14. hvor du bl. a. har mulighed for at sende en bøn til himlen med balloner. Samtale, tiltale, bøn er tema for gudstjenesten.</p><p id="p5">Der vil også være masser af korsang og musik. Vesterbro Provsti Børne-og ungdomskor synger sammen med Vesterbro Gospelkor, samt sangere fra alle kirkekorene på Vesterbro.</p><p id="p6">Og Frelsens Hærs brassband sørger for orkestermusikken.</p><p id="p7">I forbindelse med gudstjenesten samles der penge ind, som i år vil gå direkte til Missionen blandt Hjemløse. Sidste kolde vinter lagde én af Vesterbro Bykirkes kirker, Bavnehøj Kirke, rum til et nødherberg i 3 måneder, som bl. a. var etableret i samarbejde med Missionen blandt Hjemløse. Efter gudstjenesten er det muligt at få en kop kaffe og kage - og møde præster, frivillige og ansatte fra de 8 kirker, som arbejder sammen i Vesterbro Bykirke samt kirken i Sydhavn.</p><p id="p8">www.vesterbrobykirke.dk.</p><p id="p1">Der er fem elementer i aftenens program: Invandrere og stemmeret;</p><p id="p2">EU og Danmarks Grundlov - fra debatmøde i Østerbrohuset den 1. februar; Vesterbro Kulturhus, privatiseringstanker i relation til åbent stormøde; kulturstaldene på Vesterbro; Mayday om naturmedicin og endelig om Fastelavn...</p><p id="p3">Programmet genudsendes på torsdag kl. 21-22.</p><p id="p4">Vesterbro Lokaltv på Kanal København tirsdag den 4. marts kl. 20-21.</p><p><a target="_blank" href="http://woview.infomedia.dk/?url=http://www.arbejderen.dk/index.aspx%3FF_ID=6060&amp;OpointData=eb3e1e740031e07b45b4726a29864a6bJmlkX3NpdGU9MjkzNyZpZF9hcnRpY2xlPTE3NjcwJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Arbejderen.dk</a></p><p id="p1">Den verdensberømte rejseguide Lonely Planet har lavet en liste over verdens ti mest cool bydele. Og her finder man den københavnske bydel Vesterbro.</p><p id="p2">Bydelen har fået en særlig ære ved at blive nævnt som et af de fedeste steder at besøge lige nu.</p><p id="p3">Lonely Planet har til top tilisten også valgt at beskrive hver enkelt bydel. Vesterbro omtales blandt andet således: ' Takket være den farverige historie og på trods af dens stigende popularitet, så har Københavns mest cool bydel formået at beholde sin kant. Hjem for noget af byens bedste gadekunst, pulserende Vesterbro er spækket med cool uafhængige butikker, gademarkeder og barer.'.</p><p id="p4"><br /><em style="bold">Konkrete idéer</em></p><p id="p5">Lonely Planet kommer også med nogle mere specifikke bud på, hvad man skal foretage sig, når og hvis man besøger Vesterbro.</p><p id="p6">' Det er en god idé, at ankomme til bydelen sulten. Vesterbro er spækket med gode brunchsteder på caféer som Mad &amp; Kaffe og Granola, mens Kødbyen (en hip lomme på Vesterbro) og det nyligt åbnede WestMarket er fyldt med gode muligheder for madelskere.</p><p id="p7">Er du tørstig? Fadølselskere kan smage på varerne på de lokale bryggerier Mikkeller og Fermentoren,' skriver Lonely Planet.</p><p id="p8">jepa@bt.dk </p><p id="p1">VESTERBRO GADEFORENING tager nu initiativ til medlemsmøde med fokus på Vesterbro og de omkringliggende områder.</p><p id="p2">-Vi har brug for at komme op i helikopteren og få set på de udfordringer og potentialer vi har på Vesterbro.</p><p id="p3">-Det gælder både for Vesterbros fremtid som handelsstrøg og det gælder også hvordan vi kan få styrket Gadeforeningens arbejde og skabt mere kvalitet både på Vesterbro og områderne omkring Vesterbro, fastslår bestyrelsesmedlem Arne B.</p><p id="p4">Schade.</p><p id="p5">Gadeforeningen har indbudt til medlemsmøde 15.</p><p id="p6">september på Helnan Hotel Phønix. Direktør Thomas Fedder fra Reklamebureauet Fedder+ Okkels og erhvervsmægler fra Nybolig Erhverv Mads Jensen vil skubbe gang i debatten og hæve overblikket til helikopter-niveau og byrådskandidat Arne B. Schade vil gøre rede for de byplanovervejelser, der er for Vesterbro og det omkringliggende område med Budolfi Plads og Gåsepigen.</p><p id="p7">Og så har han også et konkret forslag til " nyt syn" på infrastrukturen i området med sig til mødet.</p><p id="p8">Det indledes kl. 18 med spisning.</p><p id="p1">LOCATION: Når du alligevel skal aflevere eller låne en bog, kan du lige stikke op på 2. sal, hvor fire store foreninger på Vesterbro har slået pjalterne sammen. Det er sekretariatet i Vesterbro Lokaludvalg, Områdefornyelsen Vesterbro, Frivilligcenter Vesterbro samt Kulturanstalten, der har fået nye fine lokaler med plads til både medarbejder og besøgende borgeret var Sortsø arkitekter, der stod for hele ombygningen, der i alt kostede 1 million kroner. </p><p id="p1">VESTERBRO: Røde Korsbutikken på Vesterbro 55 bliver fra 21. juni større.</p><p id="p2">Med udvidelsen kan Røde Kors-butikken nu give flere kunder muligheden for at gøre et godt fund, når de besøger butikken.</p><p id="p3">I øvrigt kan man i Røde Korsbutikkerne på Hjallesevej 6 og Vesterbro 55 få 50 procent i rabat 21. juni og 22. juni, og det kan man, fordi butikkerne fejrer åbningen af den nye afdeling. På billedet er Inga Nielsen, der er frivillig, i gang med at pynte en gine og gøre butikken klar til åbningen af den nye afdeling den 21. juni.</p><p id="p1">Det bliver ikke Vesterbro, der får skøjtebanen, når skøjtebanen på Kongens Nytorv skal flyttes på grund af det forestående og udvidede metrobyggeri.</p><p id="p2">Vesterbro Lokaludvalg og andre aktive i bydelen har ellers arbejdet hårdt på forskellige forslag om en placering i enten kødbyen eller foran DGI-Byen.</p><p id="p3">På Vesterbro Lokaludvalgs møde torsdag aften var flere medlemmer begejstrede for en eventuel placering foran Øksnehallen, hvis det kunne passes af med modemessen.</p><p id="p4">Men på kultur-og fritidsudvalgets møde den 20. august besluttede udvalget, at forvaltningen skulle arbejde videre med et forslag om en placering på enten Israels Plads, i Havnegade eller på Kultorvet.</p><p id="p1">Der var guld til Vesterbro Bladet, da Ugeavisernes Årspriser blev uddelt onsdag aften ved Ugeavisernes Efterårsseminar i Kolding.</p><p id="p2">Den fornemme hæder bliver givet til artikelserien om den hjemløse Leif, der kunne læses i Vesterbro Bladet tidligere på året.</p><p id="p3">Serien er skrevet af journalist René Mølskov, og billederne er af fotograf Michael Paldan.</p><p id="p4">Vesterbro Bladet var nomineret i kategorien 'Bedste Feature' sammen med Adresseavisen Syddjurs, Folkebladet Glostrup-Brøndby-Vallensbæk, Rødovre Lokal Nyt og Villabyerne.</p><p id="p5">Ved Ugeavisernes Efterårsseminar samles alle landets ugeaviser. Prisen uddeles af Danske Medier. Der uddeles endvidere priser i kategorierne 'nyheder', 'redaktionelle ideer', og 'digitale initiativer'.</p><p id="p1">Det er ikke alle børn og unge på Vesterbro, der har det lige godt. Der er flere børn, der ikke går til noget efter skole i forhold til resten af København, og en tredjedel oplever at de ikke har nogen voksen at tale med på skolen, hvis de er kede af det.</p><p id="p2">Der er også flere børn, der oplever daglig mobning, og der er flere end i København, der ikke har en god ven.</p><p id="p3">Ligesom der er flere børn, der på en 10-trinsskala svarer 1 og 2 på deres livskvalitet, hvor 0 er det dårligste og 10 det bedste.</p><p id="p4">Det viser en ny undersøgelse, som socialforvaltningen og børne-og ungeforvaltningen i Københavns Kommune har udarbejdet. Det sociale barometer hedder rapporten, der tager temperaturen på børn og unges trivsel, hvor det altså på nogle områder viser sig, at Vesterbro/ Kgs. Enghave ligger lidt dårligere end gennemsnittet.</p><p id="p5">De tal kommer bag på Erling Hagemann, der sidder i Vesterbro Lokaludvalg for børn og unge, og som er med i Kultur Vesterbro samt sspsamarbejdet på Vesterbro og som udtaler sig om Vesterbro.</p><p id="p6">»Det overrasker mig utrolig meget, det er ikke det, vi oplever. Vi har jo ikke problemer, som andre bydele, og vi har et fantastisk netværk på Vesterbro, hvor vi taler om tingene, og der er mange gode tiltag. Men vi oplever også, at skolerne i forhold til institutionerne ikke er så engagerede i netværk, og det er ikke en kritik af skolerne, for jeg kender ikke til deres arbejde, men det virker som om, de er pressede, og igen det er ingen kritik af deres arbejde, men bare en konstatering af, at sådan er det,« siger Erling Hagemann, der godt kan nikke genkendende til at mange børn savner voksenkontakt.</p><p id="p7">»Nede i Børnekulturstedet ( i kælderen under børnebiblioteket i Lyrskovsgade, red.) har vi for nylig oprettet et rugbrødsværksted, hvor børn og unge kan komme og få en mad om eftermiddagen.</p><p id="p8">Det er en dundrende succes, og forleden var der 50 børn og unge. Og dem, der arbejder der, siger, at de oplever, at børnene er meget kontaktsøgende og har brug for voksenkontakt, så lige den del af undersøgelsen kan vi godt genkende,« siger Erling Hagemann.</p><p id="p9"><br /><em style="bold">Fakta</em></p><p id="p10"><br /><em style="bold">Undersøgelsen</em></p><p id="p11">Uddrag fra undersøgelsen -hele undersøgelsen kan læses på www.kk.dk/ detsocialebarometer. aspx. Børnene i den del af undersøgelsen går i 4. til 9. klasse Hvor mange børn og unge går ikke til noget efter skole? Vesterbro / Kgs. Enghave: 35% Hele København: 30% Hvordan vurderer børn og unge deres livskvalitet? (% af børn der svarer 1 eller 2 på en 10-trinsskala) Vesterbro / Kgs. Enghave: 4% Hele København: 2% Hvor mange børn og unge oplever dagligt mobning i skolen? Vesterbro / Kgs. Enghave: 2% Hele København: 1,8% Hvor mange børn og unge har ikke en god ven i skolen? Vesterbro / Kgs. Enghave: 4% Hele København: 3% Hvor mange børn og unge oplever, at der ikke er en voksen på skolen, de kan tale med, når de er kede af det? Vesterbro / Kgs. Enghave: 30% Hele København: 29%.</p><p id="p1">Vi elsker Vesterbro lige så meget som dig og vil gerne have din hjælp med at indfange den helt særlige vesterbro-stemning. Tag et billede på Instagram med tagget # elskditvesterbro, og bliv del af en fast klumme her i Lokalavisen, der fejrer den særlige vesterbro-stemning.</p><p id="p2">Har du et bud på, hvorfor det er noget helt særligt at bo på Vesterbro? Kan du indimellem blive indfanget af en helt særlig stemning, og tænke " det her, det er Vesterbro!"? Næste gang det sker, så prøv at indfange øjeblikket på et billede. Læg det på Instagram, tagget med # elskditvesterbro -så er du med til at skabe et billede af Vesterbros sjæl og egenart anno 2015. Valby Lokaludvalg lancerede i 2014 tagget # elskditvalby, og under tagget er nu samlet en hyldest til Valby, og alt hvad der gør bydelen særlig. Det kunststykke skal vi nu se, om vi kan genskabe på Vesterbro. Her på Lokalavisen vil vi indføre Skulle der også følge en lille historie med fotoet, er det jo bare helt fantastisk -og kan ikke blive meget lokalt. På forhånd tak til alle vores udsendte medarbejdere.</p><p id="p3">(Foto Dan Møller) en fast klumme med billeder under tagget # elskditvesterbro.</p><p id="p4">Billederne skal sammen give et varieret og frisk bud på, hvordan det føles at bo og færdes på Vesterbro. Og for at være med skal du: Downloade Instagram til din telefon. Indfange dit bud på den helt særlige vesterbro-stemning på et billede.</p><p id="p5">Læg billedet på Instagram med tagget # elskditvesterbro Din konto skal være åben, for at Lokalavisen kan bruge billederne.</p><p id="p1">Venstre på Vesterbro/Kgs. Enghave inviterede forrige uge indenrigs- og socialminister Karen Ellemann til vælgermøde og guidet tur på Vesterbro.</p><p id="p2">Ellemann så blandt andet Reden International, Mariatjenesten og Café Dugnad, hvor hun så hvor travlt der var en hverdagsaften. I Mariatjeneste fortalte Karin Zorn, hvordan skiftet fra heroin til kokain havde ødelagt mange narkomaner. Efter gåturen fortsatte debatten på café Obelix og Ellemann lagde ud med at sige, at hun 'skam godt kendte Vesterbro og dens mørke sider, da hun havde haft en ungpigelejlighed i Dybbølsgade, og hun bestemt ikke var en forstadsmokke'.</p><p id="p3">En række beboere fra Halmtorvet var mødt op for at fortælle om, hvordan - set med deres øjne - at sundhedsrummet havde givet mere uro i kvarteret.</p><p id="p4">Beboere fra Helgolands gadelaug fortalte om de problemer, der har hærget gade hen over sommeren og om ønsket om et fixerum til at give narkomanerne et sted at være. I det hele taget var der til debatmødet bred enighed om at et fixerum var en god ide.</p><p id="p5">"Vesterbro er allerede et stort fixe rum - ved at få narkomanerne indenfor i ordnede forhold hjælper man både beboeren og narkomanerne".</p><p id="p1">Vesterbro kulturdøgn starter lørdag.  Der er aktiviter i hele bydelen lige fra sport i DGI-byen til kunst med børn i Enghaveparken. </p><p id="p2">Kulturdøgnet starter kl.  9.00, og et døgn frem vil der være aktiviteter for både børn og voksne i hele bydelen.</p><p id="p3">Kulturdøgnet er arrangeret af idræts- og kulturorganisationer på Vesterbro og er en udvikling af Kulturuge på Vesterbro, socialrådgiver Jørgen Kunstmann sædvanligvis står for.</p><p id="p4">Nogle af de adskillige arrangementer foregår i DGI-byen.  I vandkulturhuset vil der hele døgnet være marathonsvømning, og i løbet af natten kan man sammen med sine børn opleve novelle- og kortfilm i idrætsbyen.</p><p id="p5">Enghaveparken vil også fra morgenstuden fyldes med diverse aktiviteter.  En af dem står Dorte Holbek og Sigrid Bennike for.  De kommer fra DaDa der er et kursustilbud i billedkunst for børn.  I samvær med børn vil de bygge et kolonihavehus af forskellige materialer.</p><p id="p6">Derudover vil der være loppemarked, skattejagt og børneshow i parken.  Rundt omkring på resten af Vesterbro er der yderligere aktiviteter.  Det er idræt på Halmtorvet, diverse udstillinger, foredrag og musiske indslag.</p><p><a target="_blank" href="http://woview.infomedia.dk/?url=http://www.berlingske.dk/kobenhavn/artikel:aid=187968&amp;OpointData=a1a84a1dcce9d8d1440663728418c702JmlkX3NpdGU9MTIxJmlkX2FydGljbGU9MzY3NTgmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Berlingske.dk</a></p><p id="p1">AALBORG: Det store opgravningsarbejde på Vesterbro er nu begyndt.</p><p id="p2">I den netop overståede weekend blev der sat afspærringer op, så den trafikerede strækning nu er blevet indsnævret.</p><p id="p3">Det betyder, at trafikken på Vesterbro bliver reduceret til kørsel i en vognbane i begge retninger. Der er således kun et spor farbart i hver retning på Vesterbro mellem Prinsensgade og Urbansgade.</p><p id="p4">På forhånd advarer kommunen om risiko for kø på strækningen.</p><p id="p5">Gravearbejdet på den trafikerede strækning løber til og med uge 29 og skyldes, at forsyningsledninger til vand, varme og gas skal udskiftes.</p><p id="p1">En sværm af gavekort til butikker på Vesterbro vil i julemåneden havne hos Vesterbro Bladets læsere.</p><p id="p2">Fra næste uge er vi, sammen med en lang række lokale butikker, klar til at præsentere Vesterbros største julekonkurrence.</p><p id="p3">Årets julehandel får i år et ekstra festligt og spændende indslag. Et væld af lokale butikker er gået sammen med Vesterbro Bladet om den største julekonkurrence nogensinde i lokalområdet.</p><p id="p4">Læserne kan vinde gavekort for mere end 50.000 kroner.</p><p id="p5">Lige nu er puljen på 15.000 kr. Julekonkurrencen starter i næste uge, og løber i tre uger. I alle de butikker, der er med, kan der hentes kuponer til julekonkurrencen. Når kuponen er udfyldt med navn og adresse, skal kuponen lægges i den særlige julepostkasse i butikken. Der er også mulighed for at udfylde kuponen her i bladet, ligesom læserne også er velkomne til at lægge kuponen i julepostkassen på Vesterbro Bladet.</p><p id="p6">Der er rigtig mange præmier på spil. Vesterbro Bladet har sørget for et stort antal gavekort fra alle de butikker, som er med i julekonkurrencen.</p><p id="p7">Gavekortene har en værdi på mellem 100 kr.</p><p id="p8">og 1.000 kr. og skal indløses i de butikker, de er udstedt til.</p><p id="p9">Efter julekonkurrencen har varet i tre uger, bliver alle julepostkasser ude i butikkerne tømt for kuponer, og så går en større lodtrækning ellers i gang på Vesterbro Bladet.</p><p id="p10">Alle vinderne får tilsendt deres gavekort i starten af uge 51, så der er tid til at bruge gavekortene op til jul i de forskellige butikker. Desuden bliver vindernavnene offentliggjort i Vesterbro Bladet lørdag 20. december</p><p id="p1">INDLEDNING: Tirsdag aften sidste uge var der valg til Vesterbro Lokaludvalg, der de næste fire år skal være med til at forme og udvikle Vesterbro.</p><p id="p2">I alt skulle der findes 23 medlemmer, og de otte pladser er reserveret de politiske repræsentanter, men på Vesterbro lykkedes det ikke Liberal Alliance at finde en repræsentant, så den ene post overgår til det, der hedder repræsentantskabet og som er vesterbroere eller aktive på Vesterbro valg af foreninger.</p><p id="p3">Forinden havde det holdt hårdt med at finde kandidater nok men det lykkedes til sidst, og valget fordelte sig, som følger: Teknik-og Miljøområdet: Heidi Bjerg Gregersen, KBH FF, 17 stemmer Niels Vestergaard, Tante Agenda, 17 stemmer Erik Willumsgaard, Vesterbro Handelsforening, 12 stemmer Anne Mette W. Nielsen, AB Rosenåen, 12 stemmer Bruno A. Schwede, Trafikog Byrumsgruppen, 11 stemmer Per Skovgaard Andersen, Humleby Husejerforening, 10 stemmer Social-og Sundhedsområdet: Ena Juhl, Fisken, 18 stemmer Carsten Clausen, 16 stemmer Ivan Christensen, Mændenes Hjem, 16 stemmer Allan Frederiksen, Klippen, 7 stemmer Svend Erik Gimm, Ældresagen, 6 stemmer Kultur-Fritid og børn: Mikael Stenstrup, Boldklubben Vestia, 21 stemmer Ole Rindtoft, Lokalhistorisk forening, 17 stemmer Mathias Lund Bach, Jazzforeningen MS Congo, 9 stemmer Mia Rosenkilde Nielsen, Stampesgade AB, 8 stemmer Knud Holt Nielsen, Boligforeningen 3B - Porthuset, 7 stemmer.</p><p id="p4">Erik Hegelund, der har siddet i lokaludvalget, blev overraskende ikke genvalgt.</p><p id="p5">De politisk udpegede er som tidligere beskrevet i Vesterbro Bladet Marlene Jesper Pedersen (S), Jørgen Krause (V), Frans Luja Madsen (K), Mørkbak Bruun (Radikale), Thomas Warburg (SF), Thomas Egholm (EL) samt Anna Hede fra DF.</p><p id="p6">Det nye lokaludvalg har i skrivende stund ikke konstitueret sig, og indtil første møde 19. marts, er det det det tidligere lokaludvalgs formandsskab, der styrer biksen.</p><p id="p7"><br /><em style="bold">Fakta</em></p><p id="p8"><br /><em style="bold">VESTERBRO LOKALUDVALG</em></p><p id="p9"> København har i alt.. lokaludvalg fordelt i bydelene.</p><p id="p10"> Vesterbro Lokaludvalg har sekretariat sammen med Kgs. Enghave Lokaludvalg.</p><p id="p11"> Der er valg til lokaludvalgene hvert fjerde år -valgene følger efter kommunalvalgene.</p><p id="p12"> Et lokaludvalg består af.. medlemmer -de otte er udpeget af politiske parter -og de resterende.. skal findes i lokale foreninger og organisationer.</p><p id="p13"> På Vesterbro lykkedes det ikke Liberal Alliance at finde en repræsentant -derfor overgår den ene plads til repræsentantskabet, og det er teknik-og trafikgruppen, der får den ekstra plads.</p><p id="p14"> Vesterbro Lokaludvalg får hvert år godt. million kroner i puljemidler, som foreninger og beboere på Vesterbro kan søge om.</p><p id="p15"> Næste konstituerende og ordinære møde er... marts. Alle møder er offentlige.</p><p id="p1">JUL: Fredag 28. november kommer julen til Vesterbro, og det sker på Vesterbro Torv ved en lystændingsfest, når træerne bliver pyntet af elektrisk julelys for at lyse op i den mørke tid.</p><p id="p2">Det er blandt andre Café Obelix og Eliaskirken, der har doneret julelyset og i det hele taget står for initiativet, hvor det tidligere var Vesterbro Handelsforening, der satte lys i træerne.</p><p id="p3">Arrangementet begynder fredag klokken 17.30 med en lystale af sognepræst Birgitte Kvist Povlsen og lidt udskænkning, og klokken 18 synger Vesterbro Gospelkor julen ind fra trapperne op til Eliaskirken.</p><p id="p4">Den lille koncert er samtidig en forsmag på korets store julekoncert, som finder sted i Eliaskirken søndag den 14. december klokken 15.</p><p id="p5"><br /><em style="bold">Lys i Istedgade</em></p><p id="p6">Men Vesterbro Torv er ikke det eneste sted, hvor der kommer lys over land.</p><p id="p7">Også de erhvervsdrivende i Istedgade har skillinget sammen til en juleguirlande, der bliver tændt fredag klokken 16.</p><p id="p8">»Vi håber, at det giver lidt hygge til Istedgade, som er hårdt ramt af renoveringen,« siger indehaver af Lissies Blomster, Arash Hatamiyan, der har taget initiativ til lys over Istedgade.</p><p id="p9">Juletræstænding på Vesterbro Torv Fredag 28. november klokken 17.30 Taler, koncert, gløgg og æbleskiver.</p><p id="p1">VIBORG: Det er slut med betalt parkering på det noget forhutlede Vesterbro Torv. Siden Netto flyttede sin forretning over i nye lokaler, har de bynære parkeringspladser stået temmeligt ubrugte, og i går fjernede parkeringsvirksomheden Onepark så betalingssautomaten. Samtidig satte man nye skilte op, som fortæller, at man kan holde på stedet i to timer -såfremt man indstiller sin p-skive korrekt, forståes.</p><p id="p2">Ønsker man længerevarende parkering på Vesterbro Torv, kan man tilkøbe sig en p-plads.</p><p id="p1">VESTERBRO: Dan Exchange der har 3 afdelinger i København og 2 i Sverige har nu også en afdeling på Vesterbro 3, Odense. Mohamed Nammour er ansat som daglig leder i den nye Odense afdeling.</p><p id="p2">-Vi tilbyder at veksle alle slags valutaer til en god veksel kurs.</p><p id="p3">Derudover tilbyder vi kunderne at sende og modtage penge over hele verden. Vi tager ingen vekselgebyr for vores arbejde, siger Mohamed Nammour.</p><p id="p4">Dan Exchange holder åbent mandag til fredag fra klokken 9.30 til 17.30 samt lørdag fra klokken 9.30 til 16.00.</p><p id="p1">Lagt på nettet den 1. oktober 2001 kl.  20:42.</p><p id="p2"><br /><em style="bold">Skærper kursen mod kriminalitet på Vesterbro</em></p><p id="p3">Københavns Kommune og politiet vil forsøge at bremse op for den narkokriminalitet og prostitution, der generer beboerne på Vesterbro.  Det blev løftet til borgerne i bydelen, efter at overborgmester Jens Kramer Mikkelsen (S) i dag mødtes med repræsentanter for beboerforeninger, handelsstandsforeningen, politiet og for flere sociale projekter i kvarteret for at diskutere de problemer, som beboerne har med narkomanerne og med de prostituerede og deres kunder.</p><p><a target="_blank" href="http://woview.infomedia.dk/?url=http://www.stiften-aarhus.dk/indland/artikel:aid=37296&amp;OpointData=6becbce159da7446bcdfd626b92fbdfeJmlkX3NpdGU9MzQyJmlkX2FydGljbGU9MTAzMzcmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Stiften.dk</a></p><p id="p1">Vesterbro kan gå hen og vinde det danske Melodi Grand Prix, når musikkonkurrencen finder sted lørdag.</p><p id="p2">' Vesterbro' er nemlig titlen på årets eneste dansksprogede bidrag.</p><p id="p3">Det er den tidligere X Factor-vinder, 36-årige Thomas Ring, der debuterer i grand prix-sammenhæng med sangen, der som titlen antyder, tager udgangspunkt i Vesterbro.</p><p id="p4">»Sangen er skrevet efter en bytur, hvor jeg lige var blevet single. Jeg gik småfuld hjem ad Istedgade på Vesterbro og sugede hele stemningen til mig,« siger Thomas Ring.</p><p id="p5">' Vesterbro' har udelukkende Thomas Ring selv som afsender, idet han både har skrevet teksten og komponeret musikken på egen hånd.</p><p id="p6">Side 14.</p><p id="p1">Jeg har boet seks år på Vesterbro, ikke meget, mange har boet her et helt liv. Og oplevet meget mere end migMen jeg har oplevet efterår og vinter og forår og sommer på vesterbroJeg har oplevet styrtregn og hedebølger og orkaner og alt det midtimellem på VesterbroJeg har hørt junkierne snøvle mens hovedbanegården stod i flammerJeg er blevet forført på Vesterbro været forelsket på Vesterbro været fortabt på Vesterbro og forelsket igen på Vesterbro jeg har været vild af begær på Vesterbro og fået den kolde skulder på Vesterbro og blevet tatoveret på Vesterbro og dinglet rundt og haft mine problemer på Vesterbro Jeg har fået mit hjerte knust og min dør slået ind og brændt af og mit videokamera stjålet på VesterbroJeg er blevet hustlet i en nådesløs narkodeal en sen nat i strassenOg blevet bortvist af panserne fra Maria KirkenJeg har stønnet bag vinduerne i Nam Nam Beauty Og set duerne pikke på vesterbro torv Jeg har set gambianerne deale og panserne tage brusebad på Station 1 Jeg har hørt narkohunden glamme og sirenerne hyle på Vesterbro Jeg har kigget på Miss Vandala-skiltet i Eskildsgade Og overhørt en døvekongres i DGI-byen Jeg har lejet videoer hos Yvonne fået på klods i døgnkioskerne købt rørsukker på Solhatten og drukket dyre fadøl på Barbarbar og følt mig som Jastrau i 'Hærværk' Jeg har sniffet coke på Preben Elkjær-spejlet i Oehlenslägergade og hørt 'Barbie girl' og drukket tequila og spillet pool på Touche klokken fem morgen mens en flok tremmekalve på udgang med træstammearme hærgede baren og ville slås med samtlige tilstedeværendeJeg var med den nat da Sørøver-Sally, Frisør Tina og Anette væltede Mcklud og chikanerede stampublikummet og voldtog jukeboksen og knuste inventaretJeg har drønet gennem neonnatten i sene taxier med hvinende dæk og ventet på 16'eren på frostsprængte morgenerOg jeg har kastet øl i hovedet på kærester og kysset dem på Lam &amp; Vissen og redet Den Sorte Hest før og efter politiet komOg fået en blodtud af en lokal Skipper Skræk på Vestre Fælledvej fordi jeg forsøgte at stjæle hans madrasJeg har stået model og spillet karmageddon på AmerikavejOg gået på hardcore-arbejdsformidlingen i Tøndergade Hvor de heldigvis ikke havde noget den dag Jeg har følt suset når der virkeligt er fest og fyrværkeri og bål i Istedgade nytårsaftenNår festen lige får en tand mere end i resten af København og DanmarkJeg har set kvinder med slør og kvinder i miniskørter vandre i fred mellem hverandreMens forbipasserende perkerøser blaster dunkende araberpop med megabassen i bundJeg har set tyrkere og kurtere i Skydebaneparken der var gode venner.</p><p id="p2">Jeg har mødt nazi-drukbumser der blev bløde som smør fordi nogen ville tale med demJeg har spist hotdogs ved pølsevognen på Vesterbro Torv mens en iraner provokerede en grønlænder med at sige han ikke var raceren og skulle skrubbe hjem til sine sælerJeg har leget med min datter på legepladsenJeg har pjasket rundt som familliefar og solo og single og svømmet i Vandkulturhuset og frosset i deres sauna og vandret som romersk imperator i hvid badekåbe i kurbadet for sølle 80 kronerJeg har set sex-film i Saga og hørt Sort Sol og Motörhead og Einsturzende Neubauten og Public Enemy og LL. Cool J i SagaJeg har gået til punkkoncerter i Saltlageret og da det blev Planetarium blev jeg suget ind i Omnimax-tunellen og hele universet hvor stolesædet forsvandt under en og man følte at man fløjJeg har set Marilyn Manson og Type O Negative og smækket en busdør i hovedet på Henry Rollins på VegaOg lånt af bog om kinesisk tao-sex på Biblioteket i Lyrskovsgade som jeg endnu ikke har afleveret tilbageJeg har interviwet Iggy Pop på Sheraton Og set stripperne vride sig i de sparsomme spots på Waterloo og Dolce Vita Jeg har afslået invationer fra russiske champagnepiger en sen nat på LesleyJeg har kendt den syngende afrydder på Titanic Og gået uden om Xanadu Jeg for vild mellem hylderne i Video-netto men slap akkurat igennem indgangschecket i IsoOg beundrede havkatten der lå på is i fiskeafdelingen Jeg har købt bomberjakker i Mckorman og blomster ved siden af Jeg har købt standard og superfed hos drengene på Otto Krabbes Plads Og røget jointen på Tove Ditlevsens plads og skænket hende en tanke Jeg har elsket med min barns moder i Hedebygade Jeg har ventet på min aids-test fra lægen i Valdemarsgade - den var negativJeg har mødt fantastiske folk af begge køn af alle racer i alle aldre på Vesterbro Og ført samtaler med venner og bekendte og mænd og kvinder og børn og tilfældige forbipasserendeOm kærlighed og had og samfundet og ømuen og regeringen og tiden vi lever i og tiden der lever i os og stort set alt andet mellem himmel og jord på Vesterbro. Jeg har læst, lyttet,skrevet og levet og fundet tusinder af universer på VesterbroJeg har gået igennem Istedgade i regn og sne og når gaden var en åbenbaring af sol der fylder min krop og sjæl med lys på trods af altOg viser mig at paradiset ikke ligger på Enghaveplads hvor man ender men i hvert eneste skridt jeg tager på vej derhenJeg har oplevet himmel og helved og alt det indimellem på VesterbroOg jeg ved at Vesterbro ligesom alle andre steder er besjælet. Besjælet af de mennesker der lever her Besjælet af de mennesker der døde her Besjælet af alle de mennesker der har arbejdet, elsket, drømt, leet, lidt, stridt og kæmpet, bukket under, blevet knust og rejst sig igen i disse gader i al den tid Vesterbro har eksisteretJeg er blevet forført på Vesterbro,været forelsket på Vesterbro, været fortabt på Vesterbro, og forelsket igen på Vesterbro Vesterbro er en en kinesisk æske med millioner af skæbner og verdener i sig Alene tanken om al den energi der er blevet udgydt i disse gader kan stadig gøre mig svimmeljeg har levet på Vesterbro jeg ved ikke om jeg vil dø på Vesterbro men jeg ved at jeg har oplevet livets evige cyklus på Vesterbro.</p><p id="p1">KOMMENTAR: Også på Vesterbro er der flere områder, hvor der mangler parkeringspladser.</p><p id="p2">Ved optællinger viser det sig, at der en overbelægning på parkeringspladserne flere steder på Vesterbro. Det har Teknik-og Miljøforvaltningens opgørelser vist.</p><p id="p3">Det er derfor ikke rigtigt, når Vesterbro Bladet i sin lederartikel i sidste uge siger, at der ikke mangler parkeringspladser på Vesterbro.</p><p id="p4">Det er Vesterbro Bladets politiske holdning, for faktum er, at der er overbelægning flere steder i bydelen.</p><p id="p5">Politisk mener jeg, at vi skal lave ekstra parkeringspladser.</p><p id="p6">Det skal være sådan, at de vesterbroborgere, der har købt og betalt for en parkeringslicens også kan få en parkeringsplads.</p><p id="p7">Gerne under jorden eller i parkeringshuse. Det vil kun være en fordel, hvis vi får så megen parkering som muligt væk fra gadebilledet og ind i parkeringsanlæg.</p><p id="p8">Redaktionens svar: Vesterbro Bladet har ingen leder, og heller ikke i sidste nummer. Det indlæg, Jakob Næsager, henviser til er et indlæg skrevet af Niels Birk fra Miljøpunkt Vesterbro og således ikke udtryk for Vesterbro Bladets holdning. red.</p><p id="p1">BOESLUNDE: Mandag den 19. februar er det igen tid til foredrag i Boeslunde Sogns Hyggeklub. Denne gang er det Kim Greiner, der fortæller om » Vesterbro på kryds og tværs « . Foredraget finder sted klokken 14 i Præstegårdsladen. </p><p id="p1">Fremragende resultater af tidligere års Stop Graffiti-kampagner får nu embedsmændene i Københavns Kommune til at foreslå ordningen udvidet til Indre Vesterbro i år. På halvandet år er mængden af graffiti i København faldet med 55 procent, og især på Christianshavn er mængden allerede faldet med 80 procent. Ordningen har eksisteret siden 1999, og mens der hidtil er fjernet graffiti i Indre By, Frederiksstaden, områderne omkring Søerne, blev indsatsen i fjor koncentreret om Christianshavn og Vanløse. "Indre Vesterbro er et af de områder, hvor der er blevet byfornyet mest i de senere år. Samtidig har vi fået mange henvendelser fra borgere, der gerne så ordningen udvidet til Vesterbro," fortæller bygge- og teknikborgmester Søren Pind (V) om baggrunden for, at lige netop Vesterbro nu bliver indsatsområde.</p><p id="p2">Kampagnen indeholder renholdelse og fjernelse af graffiti, en direkte dialog med skolernes mellemstore klasser og en bredt funderet borgerinformation. Hidtil har Kommune Teknik København (KTK) udført opgaven for Københavns Kommune. I indstillingen fremgår det, at KTK har tilbudt at udføre graffitibekæmpelsen i det nye område for cirka 1,1 million kroner. Samlet set er der i år mere end seks millioner kroner til graffitibekæmpelse i København. <a href="mailto:jpk@jp.dk">jpk@jp.dk</a></p><p id="p1">ÅBENT BREV : Hov - vi har fundet et sort hul i budgettet.</p><p id="p2">Der er lavet en budgetaftale i Københavns Kommune. Over 50 milliarder kroner er der sat adresse på. Der ligger hundredvis af dokumenter til grundlag for at sammenstykke et budget for Danmarks hovedstad. Bilag og bilag til bilagene. I et af disse bilag til bilagene har Kultur- og Fritidsforvaltningen medtaget en kunstgræsbane på Vesterbro som et 'need to have'. Altså ikke et 'nice to have'.</p><p id="p3">Og det har forvaltningen helt ret i. Vesterbro er det mest underforsynede sted i hele Danmark hvad angår rammer for fodbolden. Og Vesterbro med over 40.000 borgere er et af de steder i landet, som har størst stigning i antallet af børn og unge på grund af nybyggeri og fødselsoverskud. I budgetmaterialet kan man se, at antallet af børn og unge i alderen 0-15 år forventes at stige med 41 procent i på Vesterbro og i Kgs. Enghave.</p><p id="p4">Vesterbros børn og unge flokkes på sølle to fodboldbaner, som endda ligger lige udenfor bydelen. Én græsbane, én kunstgræsbane. Alene boldklubben Vestia har 1.000 medlemmer, en sand bedrift under de vilkår. Vestia har op til budgetforhandlingerne, forsøgt at råbe Borgerrepræsentationen op. Det har vi også gjort fra Vesterbro Lokaludvalg.</p><p id="p5">Måske har I som politikere lyttet. Men I har bagefter glemt at afsætte pengene til at skabe en ny kunstgræsbane med plads til en 11-mands bane og to 5-mands baner på området ved Otto Busses Vej. I øvrigt de første baner på Vesterbro overhovedet.Men der er tid endnu. Budgettet skal først endeligt vedtages den 4. oktober. Og vi taler kun om et par hundrededele af en promille af det samlede budget.</p><p id="p6">I har stadig muligheden for at lukke hullet og glæde en hulens masse børn og unge. Grib chancen!</p><p id="p7">På vegne af Vesterbro Lokaludvalg - Thomas Egholm.</p><p id="p1">GALTEN/RY/HØRNING: Næsten som en flok forårsbebudere lægger de syngende børn og unge fra Vesterbro Ungdomsgård endnu engang vejen forbi Skanderborg- området.</p><p id="p2">Denne gang viser de deres nye forestilling »Bumsebal på loftet« ved en håndfuld forestillinger på skoler, mv. i dagene fra 23. til 26.april.<br /></p><p id="p3"><em style="bold">Flippet collage</em></p><p id="p4">Bumseballet beskrives som en flippet collage - men ikke mere flippet end at det ligner virkeligheden i storbyen på en prik. Tilskuerne møder en flok hjemløse som Jesper Jernbane, Olga Polka, Søren Smøg, Tutti Tigger og en del andre - alle spillet af børn i alderen fra 10 til 14 år..<br /></p><p id="p5"><em style="bold">Godhed og ondskab</em></p><p id="p6">Midt i al elendigheden er der en bums, som arver en masse penge. Og det er ganske vist. En sand historie!</p><p id="p7">Stor godhed og ufattelig ondskab ser dagens lys.</p><p id="p8">Som altid, når Vesterbro Ungdomsgård er på banen, venter både dyb alvor, fis og ballade og masser af sang og musik.<br /></p><p id="p9"><em style="bold">Kulturinstitution</em></p><p id="p10">Vesterbro Ungdomsgård er en fritids- og ungdomsklub i Absalonsgade centralt på Vesterbro. Men også en kulturinstitution, hvis børn og voksne over snart fire årtier har skabt en lang række skuespil og ørehænger-plader. Indtil nu er det blevet til 28 lp'er og cd'er.</p><p id="p11">Når de unge fra Vesterbro dukker op i det østjyske hvert forår skyldes det et samarbejde med Ejer Bavnehøjskolen i Tebstrup, der inviterede holdet til området første gang for 14 år siden.</p><p id="p12">Lige siden har børn fra ungdomsgården været på forårsvisit med privat indkvartering i Tebstrup og spillet teater for børn og unge flere og flere steder i området.</p><p id="p1">KONKURRENCE: Har du hele skuffen fuld af noveller, digte og bevingede ord? Eller har du aldrig skrevet andet end en huskeliste til Netto eller Super-Best men drømmer du om at kunne sætte ord og bogstaver sammen til meningsfyldte og måske en dag huskværdige sætninger, der ligefrem bliver til små historier -meninger, synspunkter, oplevelser eller bare fri fantasi, du vil dele med andre -dine læsere, der glæder sig til at læse, hvad du nu har på hjerte? Så har du nu chancen for at springe ud som skribent -i samarbejde med Vesterbro Bladet arrangerer teamet bag Vesterbro Lokalstival, der så dagens lys første gang på Otto Krabbes Plads i september sidste år, og som igen i år løber af stablen første weekend i september, en skrivekonkurrence, hvor alle kan deltage og alle har en chance.</p><p id="p2">Overskriften til skrivekonkurrencen er ' Vesterbro' og du kan vælge følgende genrer: novelle/ historie, digt, smædeskrift eller ' fristil'. Dommerpanellet udvælger de fem bedste, der alle bliver trykt på Vesterbro Bladets hjemmeside, dinby.</p><p id="p3">dk/ vesterbro og hovedpræmien er at teksten bliver læst op af skuespilleren Ken Vedsegaard på selve lokalstivalen.</p><p id="p4">Dommerpanelet i konkurrencen består af forfatterne T. S. Høgh, Claus Ankersen og Line Knutzon samt Vesterbro Bladet.</p><p id="p5">Rammen for det litterære indslag er økonomisk sat af Vesterbro Lokaludvalg og indholdsmæssigt af Byens Forlag med Thomas Aagard Skomand.</p><p id="p6">Men først lidt indspark fra dommerkomiteen:.</p><p id="p7"><br /><em style="bold">Også for børn og unge</em></p><p id="p8">sidste år spurgt om han ville være med til optræde på festivalen, men skulle lige se det an først, og var så almindelig publikum til Vesterbro Lokalstival.</p><p id="p9">»Det var bare så hyggeligt og vesterbrosk og helt rigtigt, og jeg sagde straks til Esben ( Just, medarrangør af Vestgerbro Lokalstival, red.) at jeg er med til næste år ( i år, red.),« siger T. S. Høgh, der er en eksperimenterende forfatter.</p><p id="p10">»Jeg vil ikke give nogle gode råd andet end, at hvis man har bare den mindste lyst til at skrive, så skal man kaste sig ud i det, og vi opfordrer både meget unge og gamle til at være med,« siger 54-årige T. S. Høgh.</p><p id="p11"><br /><em style="bold">Flot præmie</em></p><p id="p12">Mikael Stenstrup er 48 år og var også sidste år med til at arrangere lokalstivalen. Han håber på bred opbakning til konkurrencen og håber at så mange som muligt vil deltage.</p><p id="p13">»Vi har jo i lokaludvalget støttet konkurrencen økonomisk, og jeg tror og håber på, at så mange som muligt vil være med -også gerne børn og unge.</p><p id="p14">Præmien er jo at blive bedømt at kompetente lokale kulturpersonligheder samt at få sit bidrag læst op af Ken Vedsegaard -det er en flot præmie, synes jeg,« siger Mikael Stenstrup.</p><p id="p15"><br /><em style="bold">Festival med bil</em></p><p id="p16">Til Vesterbro Lokalstival, som i finder sted den 4. september.</p><p id="p17">vil der være musik som sidste år -hvad er endnu uvist, og Ken Vedsegaard skuespiller og vesterbroer er også i år konferencier og binder indslagene sammen.</p><p id="p18">I det store telt, som er opstillet af Vesterbro Lokaludvalg, vil blandt andre Byens Forlag være at finde.</p><p id="p19">For direktøren i forlaget, 39-årige Thomas Aagaard Skovmand, var der ingen tvivl om, at han ville være med til Vesterbro Lokalfestival, og det frække folkevognsrugbrød, som er udlånt af kiosken Khiosk, er selvfølgelig med.</p><p id="p20">»Jeg tændte på ideen om et telt, en bil og et sted, hvor man kan røre ved forfatterne og købe bøger og kaffe,« siger Thomas Aagaard Skovmand, der også vil læse op fra en af sine bøger.</p><p id="p21">»Det bliver nok Skyerne over Vesterbro, som har scener på Otto Krabbes Plads,« siger Thomas Aagaard Skovmand.</p><p id="p22"><br /><em style="bold">SKRIVEKONKURRENCE</em></p><p id="p23">Sådan deltager du: Sæt dig godt til rette og skriv enten 1 ) novelle/ historie, 2 ) digt, 3 ) smædebrev/ opråb eller 4 ) ' fristil' -det skal fremgå hvilken genre, du vælger.</p><p id="p24">Teksten skal være på max. en A 4 -side med type 12 og skal naturligvis overholde almindelige juridiske regler om ikke at indeholde anstødende eller injurierende udsagn.</p><p id="p25">Send dit bidrag senest 15. juni på abx@berlingskemedia.</p><p id="p26">dk -husk at skrive KONKURRENCE i emnefeltet og husk at skrive dit fulde navn, adresse og telefonnummer.</p><p id="p27">De fem bedste tekster bliver trykt på dinby. dk/ Vesterbro og den bedste -VINDEREN -bliver trykt i Vesterbro Bladet og ikke mindst læst op på Vesterbro Lokalstival af Ken Vedsegaard.</p><p id="p1">AALBORG: Den i forvejen pressede trafik på Vesterbro kan få endnu mere åndenød, hvis en boligkarre i det centrale Aalborg udvides med 29 nye boliger.</p><p id="p2">Det frygter by-og landskabsudvalget i Aalborg Kommune. Efter at have drøftet en startredegørelse for et byggeri i Kirkegårdsgade -tæt på Almen Kirkegård og Vesterbro er det besluttet, at der skal ses nærmere på en løsning for trafikken.</p><p id="p3"><br /><em style="bold">Bilerne stuver op</em></p><p id="p4">Startredegørelsen danner grundlag for en ny lokalplan og et kommuneplantillæg, der skal gøre det muligt at hæve bebyggelsesprocenten.</p><p id="p5">Karreen på hjørnet ud mod Kirkegårdsgade skal udbygges til 6,5 etager - samme højde som den øvrige del af karreen ud mod Hasserisgade og Vesterbro.</p><p id="p6">Politikerne er positivt indstillet over for byggeplanerne, der falder i tråd med den overordnede målsætning om mere byfortætning. Men der er som sagt også en bred politisk opfattelse af, at flere boliger ikke må få trafikken til at gå helt i baglås.</p><p id="p7">-Indføringen fra Hasserisgade til Vesterbro er problematisk i dag, så vi frygter, at situationen kan blive forværret, siger by-og landskabsrådmand Hans Henrik Henriksen (S).</p><p id="p8">Fra Hasserisgade er det kun muligt at svinge til venstre på Vesterbro, men der er alligevel problemer med, at trafikken stuver sig op på Vesterbro.</p><p id="p9">-Der er desværre en tendens til, at folk bliver ved med at køre ind i krydset, selv om de kan se, at der ikke er plads til flere biler, anfører Hans Henrik Henriksen.</p><p id="p10">Trængselsproblemerne bliver ikke mindre af, at bilisterne fra Vesterbro kan svinge til venstre ad Kirkegårdsgade.</p><p id="p11">-Det er ikke hensigtsmæssigt i myldretiden, og når der er trængsel på Vesterbro, har bilisterne problemer med at finde ud af at flette, inden de kommer op over jernbanebroen.</p><p id="p12">I det videre arbejde skal vi derfor se på, om det stadig skal være muligt at svinge fra Vesterbro ind i Kirkegårdsgade, og om vi kan lave en anden signalstyring, siger by-og landskabsrådmand Hans Henrik Henriksen.</p><p id="p13"><br /><em style="bold">Gammel sag</em></p><p id="p14">Signalstyringen skal tænkes sammen med planerne om at indføre grøn bølge på Vesterbro med intelligent styring af trafiklysene på den stærkt trafikerede livsnerve gennem Aalborgs midtby.</p><p id="p15">Rådmanden erkender dog, at problemerne ikke er af nyere dato. Vesterbro har på det sted i mange år været en flaskehals, som indsnævres yderligere efter krydset ved Hasserisgade, hvor der kun er meget kort distance hen til Prinsensgade.</p><p id="p16">-Som det er i dag, kan bilerne, der kommer nordfra og sydfra på Vesterbro, faktisk ikke komme til, og det er selvfølgelig noget, som kommunen har kigget på før, men nu kigger vi på det igen med friske øjne for at finde ud af, om vi kan styre trafikken på en anden måde, bemærker rådmand Hans Henrik Henriksen.</p><p id="p17">Bag byggeplanerne i Kirkegårdsgade står firmaet Dahl-Jensen Ejendomme A/ S, Hasseris. Byggeriet vil få et samlet areal på 3300 kvadratmeter, og ønsket er at bygge en 1300 kvadratmeter stor parkeringskælder for områdets beboere. Et erhvervsareal i stueetagen skal rumme udstilling for Aalborg Stenhuggeri, der holder til på grunden i dag.</p><p id="p1">AALBORG: Planerne om at bygge et seks etager højt hus på hjørnet af Vesterbro og " Lille Vesterbro" vil ændre den eksisterende bebyggelsesstruktur så meget, at det er i strid med den gældende lokalplan for området.</p><p id="p2">Det mener museumsinspektør Morten Pedersen fra Nordjyllands Historiske Museum samt arkitekt og formand for Fonden til Bevarelse af gamle Aalborg-huse Erik Iversen, som påpeger, at de bygninger, der nu er revet ned, kun var på henholdsvis en og to etager.</p><p id="p3">-Vi synes, det er lidt mærkeligt, at man på et så centralt sted i byen vil lave et hus, der er så højt, uden at der er en plan for, hvad der i øvrigt skal ske med området, siger Morten Pedersen.</p><p id="p4">Han understreger, at det naturligvis er op til Aalborg Kommune at afgøre, om man vil afvise projektet eller lave en revideret lokalplan.</p><p id="p5">Men personligt kunne han godt tænke sig, at kommunen taklede sagen på samme måde som man gjorde, dengang Salling skulle udvide.</p><p id="p6">-Dengang fik vi jo en fin plan, som også beskrev nogle af de øvrige huse i området.</p><p id="p7">Og derfor undrer det mig, at man tre år senere vil forandre et tilsvarende område uden at revidere lokalplanen, forklarer han.</p><p id="p8">Ifølge Morten Pedersen og Erik Iversen er bebyggelsen i området blandt andet spændende fordi, man både har bevaret de lave middelalderhuse i Bispensgade og de mere moderne funkisejendomme på Vesterbro. Og laver man en plan, som åbner for mere randbebyggelse på Vesterbro, kan det medføre en delvis nedrivning af de historiske huse i Bispensgade og den lille gyde mellem Vesterbro og Gravensgade, som mange kalder for " Lille Vesterbro".</p><p id="p9">-Så vi efterlyser naturligvis en diskussion om planlægningen og visionerne for området, inden man tager et sådant skridt, siger Erik Iversen.</p><p id="p10">Han vil ikke tage stilling til, om Wagner Ejendomme skal have tilladelse til at bygge i seks etager eller ej. Men hvis projektet skal overholde den gældende lokalplan, skal det -efter hans opfattelse -tilpasses nabohusenes volumen og facadeudtryk, og følger man den praksis, kan der højst blive to etager.</p><p id="p11">-Så vi efterlyser simpelthen en plan for, hvad det er man vil. Nogle af bygningerne i området ved vi ikke engang, hvor gamle er, og derfor vil jeg sådan set heller ikke have noget imod, at man tog fat at lave en plan for hele bymidten, forklarer Erik Iversen.</p><p id="p12"><br /><em style="bold">FAKTA BYGGERI PÅ VESTERBRO</em></p><p id="p13">Området, hvor der planer om at bygge nyt, omfatter både en tilbygning til bindingsværkhuset i Bispensgade 31 samt Vesterbro 68, hvor der tidligere lå en hundetilbehørsforretning.</p><p id="p14">Ejendommene ejes af Wagner Ejendomme, som allerede har ryddet området, og går det som planlagt, skulle man være færdige med en ny restaurant til Fisk &amp; Skaldyr inden 1. november.</p><p id="p15">Projektet på Vesterbro 68 er tegnet af Bjørk &amp; Maigaard, og her er der planer om et byggeri på seks etager plus tagterasse.</p><p id="p16">Ejendommen skal rumme butikslokaler i stueetagen og 11 lejligheder, facaden med røde tegl, så det hele ikke bliver glas og stål.</p><p id="p17">Byggeriet på Vesterbro er sendt til partshøring, men ifølge kritikerne kræver det også en ny lokalplan.</p><block><p></p></block><p id="p1">Det var noget mere end nabobydelen Valby, men mindre end både Frederiksberg og også Nørrebro og Bispebjerg tilsammen. I hovedstaden, der tæller Købenavn, Frederiksberg, Tårnby og Dragør Kommuner blev der sammenlagt indsamlet 1,5 millioner kroner til Røde Kors' arbejde.</p><p id="p2">På landsplan blev det til 16 millioner kroner, og i en pressemeddelelse fra Røde Kors takker Jibran Sawar og Carina Berg, som var frivillig mødestedsleder Vesterbro for Røde Kors Hovedstaden.</p><p id="p3">I alt samlede omkring 216 personer ind til Røde Kors på Vesterbro.</p><p id="p1">GENSYN: Der var tæt pakket i Træstubben, eller Naturværkstedet i Saxoparken, torsdag den 23. juni, da Niels Birk -Vesterbros miljømand gennem tolv år holdt afskedsreception.</p><p id="p2">Som en konsekvens af, at miljøpunkterne pr. 1. juli bliver lagt under lokaludvalgene, valgte lederen af Miljøpunkt Vesterbro/ Sydhavn, Niels Birk allerede tidligere på året, da beslutningen var en realitet, at stoppe til juli. I et interview tidligere på året i Vesterbro Bladet gav Niels Birk udtryk for, at han ikke ønskede at lave miljøarbejde, når det skete på bekostning af ressourcer, og at han også hellere ville ofre sig selv, frem for sine medarbejdere, når miljøet skulle under lokaludvalget.</p><p id="p3">Men til afskedsreceptionen sidste uge, var der hverken bitterhed eller tårer, men tværtimod glæde over at have været med til at fremme miljøarbejdet på Vesterbro -først som såkaldt grøn guide, siden i Agenda 21-center, og senest som leder af Miljøpunkt Vesterbro/ Sydhavnen. I bedste økologiske stil var der smoothies med ananas og ingefær, lavet af Bio-Bike Smoothies, der i stedet for at putte ledningen til blenderen ind i stikkontakten, cyklede blenderen i gang.</p><p id="p4">Og der var øko-humus, ost og pølse samt masser af vin og øl til at skylle de mange taler ned med.</p><p id="p5">For der var masser af rosende ord med på vejen. Blandt talerne var Tony Andersen, tidligere leder af VesterGror, Marianne Sølve, der er formand for Miljøpunkt Vesterbro/ Sydhavns bestyrelse og ikke mindst Katja Lange, Felix Becker og Gregers Fauerskov, der alle tre er medarbejdere i Miljøpunkt Vesterbro/ Sydhavn, og som kunne sige mange sjove ting om deres tidligere leder. Blandt andet fik han et par larmende såler, så han også om sommeren kunne komme trampende ind i lokalet efter en kort rygepause og udstråle effektivitet og ' kom nu i gang' -på den gode måde.</p><p id="p6">Selv var Niels Birk ikke ked af at stoppe, selvom han allerede var ved at savne pulsen og arbejdet på Vesterbro.</p><p id="p7">»Det har været skidesjovt og skideudfordrende i de tolv år, det er blevet til her på Vesterbro.</p><p id="p8">Jeg ved endnu ikke, hvad jeg skal lave, men jeg finder nok på noget, og det må meget gerne være her på Vesterbro,« sagde Niels Birk, der foreløbig skal holde sommerferie med sit livs kærlighed, Pernille.</p><p id="p1"> På Politikens hjemmeside kunne man den 10. december læse den indbydende overskrift 'Vesterbro byder Ungdomshus velkommen'. </p><p id="p2">Bag den 'indbydende' overskrift gemmer der sig en historie om Vesterbro Lokaludvalgs støtteudtalelse til et ungdomshus i bydelen. Ifølge Politiken har 14 ud af 17 fremmødte i Vesterbro Lokaludvalg stemt ja til 'en utvetydig støtteudtalelse' til et ungdomshus i bydelen. Lokaludvalget støtter både ungdomshuset generelt og specifikt en placering i bydelen, gerne på Enghavevej 82-84 lige ved Vestre Fængsel. Som borger på Vesterbro og Enghavevej vil jeg med det samme gøre opmærksom på, at lokaludvalget på ingen måde repræsenterer den vesterbroske befolkning ej heller befolkningens holdning til spørgsmålet; vi er mange der ikke ønsker et ungdomshus i bydelen, ja, vi er endog nogle, som mener, at et ungdomshus lig det hedengangne på Jagtvejen 69 ikke hører hjemme i et demokratisk samfund. Et lokaludvalg er en underlig størrelse. Det eksisterer et sted mellem indirekte udpeget politikere og foreningsvældets tordenskjoldssoldater. De har ikke noget direkte ansvar overfor en stemmeberettiget befolkning, som folkevalgte politikere har. De kan ganske 'gratis', og uden repræsentativ styrke i befokningen udtale sig om slige sager uden at det 'koster' stemmer i befokningen. Det er måske derfor, at Vesterbro Lokaludvalg formulerer en åben invitation til et 'Ungdomshus' på Vesterbro! Et 'hus' hvis brugere har en lang historie af hærgede bydele, ødelagte cykler, brændte biler, graffiti en masse, smadrede butikker, ødelagte veje og voldelige konfrontationer med lokalbefolkninger og myndigheder bag sig. Er det virkelig hvad Vesterbro Lokaludvalg ønsker at udsætte Vesterbros befolkning for? Eller kan Lokaludvalget garantere, at vi beboere i lokalområdet ikke bliver udsat for denne form for udemokratisk og kriminel adfærd? Hvis der skulle være et hus ledigt i bydelen kunne jeg iøvrigt finde på mange andre aktiviteter til gavn for lokalbefolkningen, hvilket burde interessere lokaludvalget i højere grad end at invitere potientielle ballademagere og anti-demokrater til at hærge vores bydel. De manglende idrætsfaciliteter i bydelen burde eksempelvis stå langt højere på lokaludvalgets dagsorden end et ungdomshus for de få. Man kunne håbe på, at Lokaludvalgets tåbelige udmelding, vil mobilisere vesterbroerne til en aktiv indsats mod et ungdomshus og for bedre idræts- og aktivitetsfaciliteter for bydelens beboere  børn som ældre. Jeg håber, at Ritt Bjerregaard og Borgerrepræsentationen er så fornuftige, at placere et eventuelt ungdomshus med så stor afstand til naboer, daginstitutioner, skoler, plejehjem og almindelig 'københavnerliv', at Vesterbro vil vise sig (heller) ikke, at være en mulig placering. Der er rigelig 'gang i gaden' på Vesterbro allerede, hvorfor Københavns Kommune burde overveje en ganske anden placering  måske er der en omegnskommune, som ville være interesserede i lidt mere 'liv'? </p><p id="p3"><br /><em style="bold"></em></p><p id="p4"><br /><em style="bold"></em></p><p id="p1">55 børn og unge fra Vesterbro Ungdomsgård optræder i ugen efter pinse i Vise Vers Huset i Tivoli. Leder af gruppen er Bo Shiøler, som i år kan fejre 25 års jubilæum som musiklærer på Vesterbro Ungdomsgård. Han begyndte allerede for 25 år siden med at lave teaterstykker med indlagte sangnumre, og i 1974 udkom gruppens første LP.</p><p id="p1">AARHUS Den tidligere Kiwibutik på Vesterbro Torv bliver 7. september til en Rema 1000-butik. Købmanden bliver den 54-årige Martin Louring, som glæder sig til at kunne betjene endnu flere aarhusianere fra en centralt beliggende butik. Forretningen er på 765 kvadratmeter og får fire kasser.</p><p id="p2">Til åbningsfesten vil der blandt andet være smagsprøver samt uddeling af røde roser klokken otte og igen klokken 16. Butikken på Vesterbro Torv har åbent 8-22 alle ugens dage.</p><p id="p3">Rema 1000 har i alt 288 butikker fordelt over hele landet.</p><p id="p4">Kapp.</p><p id="p1">DIALOGFILM: Han er med egne ord en vellønnet hipster, der kan være med til at skubbe gamle vesterbroere ud.</p><p id="p2">Jesper Lambæk, filmfotograf og ejer af Historiefabrikken står sammen med sin nabo, antropolog Tina Gudrun Jensen bag en række dialogfilm om Vesterbro under overskriften Vesterbro -hvem er du og hvor går du hen? Den første film blev vist i 2016 og efterfølgende har de to stået for en række dialogmøder og interviews, der er bagrunden for den næste film, ' Den Hippeste Bydel'.</p><p id="p3">Denne gang skal filmen finansieres via crowdfunding, hvor man altså giver et bidrag til filmen, hvis man ønsker, at Det foregår på boomerang.</p><p id="p4">dk og Jesper Lambæk håber, at mange vesterbroere vil bakke op.</p><p id="p5">»Når en rig hipster som mig flytter ind, er jeg med til at skubbe andre ud. Vi vil med disse film gerne sætte fokus på, at selvom Vesterbro er en hip og smart bydel, så skal der være plads til alle, også de, der boede her før,« siger Jesper Lambæk til Vesterbro Bladet, der sammen med Tina Gudrun Jensen har en vision: »Filmen skal handle om Vesterbros kvaliteter og udfordringer, i forbindelse med de store forandringer, der er sket de sidste tre årtier. Og det er folk fra Vesterbro der medvirker: Vi vil nuancere debatten om Vesterbro, ved at giver ordet til de mange forskellige mennesker, der bor og færdes her,« skriver de på Facebook.</p><p id="p6"><br /><em style="bold">Drop café og støt filmen</em></p><p id="p7">En vesterbroer, Jasper Lorentzen, har allerede støttet økonomisk via Booomerang.</p><p id="p8">»Jeg opfordrer alle til at støtte dette fantastiske initiativ til at fremme dialogen og debatten om naboskab på Vesterbro, en debat der er relevant for hele København. Det er initiativer som dette, der kan åbne vores øjne for, hvordan vi alle får den bedst mulige by at bo i -en by hvor vi kan leve sammen i fællesskab, men med plads til den forskellighed og variation, der skaber udsyn og beriger vores liv. Folkene bag projektet er dygtige og topprofessionelle, og så brænder de for sagen.</p><p id="p9">sted? Så drop idag den ekstra Caffe Latte eller Cappucino og brug pengene på at give et lille bidrag til at gøre din og min by til den bedst mulige by at bo i,« siger han.</p><p id="p10">www.booomerang.dk/ pr/ vesterbro-hvemdu-gaar-du-hen/.</p><p id="p1">Sammenslutningen af Vesterbros kirker blev forberedt gennem det samarbejde, der blev kaldt Vesterbro Bykirke.</p><p id="p2">Elias Sogn, omkring Eliaskirken på Vesterbros Torv, deltog som det eneste ikke i samarbejdet fra begyndelsen, men efter valget af et nyt menighedsråd i efteråret 2012, valgte også Eliaskirken at gå med i samarbejdet i Vesterbro Sogn.</p><p id="p3">Her blev Eliaskirken -sammen med Kristkirken og Sct.</p><p id="p4">Matthæus Kirke -udpeget til at være de såkaldte højmessekirker, hvor man kan forvente, at der er gudstjeneste hver søndag.</p><p id="p5">Som led heri blev der ved kirken ansat en ny sognepræst Birgitte Kvist Poulsen, der samtidig tiltrådte en ny funktion som ledende sognepræst for sognets øvrige 14 præster.</p><p id="p6">Som led i den nye struktur for kirken på Vesterbro blev der i årets start på et offentligt kirkeårsmøde valgt et kirkeudvalg for hvert af sognets kirker, således også Eliaskirken.</p><p id="p7">Den nye struktur er stadig under indarbejdelse, men der er dog gjort flere nye tiltag i Eliaskirken.</p><p id="p8">Blandt de vigtigste kan nævnes Night Light Café, som er et tilbud til de mange udenlandske prostituerede i området.</p><p id="p9">Èn aften om ugen er caféen, der drives af frivillige fra sognet og samarbejdende frikirker, åben fra midnat og nogle timer for kvinderne, der væsentligst kommer fra Nigeria.</p><p id="p10"><br /><em style="bold">Juleudsmykning</em></p><p id="p11">Et andet tiltag er Eliaskirkens bidrag til, at der igen er kommet juleudsmykning på Vesterbro.</p><p id="p12">Vesterbro har tidligere været udsmykket til julen med julebelysning på Vesterbrogade og juletræ på Vestebros Torv. Det har været arrangeret i samarbejde mellem VEKO og Vesterbro Handelsforening.</p><p id="p13">Men siden VEKO gik konkurs og handelsforeningen " gik i dvale" for nogle år siden, har Vesterbro ligget usmykket og trist hen i julemåneden.</p><p id="p14">Men i samarbejde med den genrejste handelsforening er det lykkedes at få julebelysning på Vesterbro igen.</p><p id="p15">Man blev enige om at satse på en permanent belysning, som kunne sidde i nogle af træerne på pladsen fra år til år.</p><p id="p16">Det lykkedes så efter langvarige forhandlinger med kommune og potentielle leverandører at få på plads til 1.</p><p id="p17">søndag i advent.</p><p id="p18">Og vi har heldigvis fået rigtig mange hilsener fra vesterbroere, som er glade for, at julebelysningen, som kirken har finansieret " broderparten af", er tilbage.</p><p id="p19">Kirkeårsmøde i januar Jeg vil slutte af med at ønske godt nytår og gøre opmærksom på, at der holdes Kirkeårsmøde tirsdag 28. januar kl.</p><p id="p20">19.30 umiddelbart efter den første fyraftensgudstjeneste, som også er et af kirkens nye tiltag.</p><p id="p21">På det lokale kirkeårsmøde lægger kirkeudvalget op til drøftelse af sidste års lokale arbejde i kirken samt aktivitets-og udviklingsplaner for det kommende år.</p><p id="p22">Det lokale kirkeårsmøde vælger fem til syv medlemmer til kirkeudvalget. Valget gælder for et år.</p><p id="p1">FORLIG: Natten til mandag blev syv partier i Københavns Borgerrepræsentation enige om et budgetforlig på i alt 10,4 milliarder kroner. Enhedslisten forlod forhandlingerne, da de ikke ville acceptere sænkelse af erhvervsskatten for virksomheder.</p><p id="p2">De øvrige partier, Socialdemokraterne, Venstre, Konservative, Socialistisk Folkeparti, Liberal Allicance, Radikale og Dansk Folkeparti forhandlede og blev enige om et budget for 2012. For Vesterbro betyder det blandt andet, at Café D for stofbrugere på Halmtorvet er sikret driften, og der er i alt afsat 11,2 millioner kroner i 2012, 10,1 millioner kroner i 2013-2014 og 12,3 millioner kroner i 2015 og frem til en samlet plan for Vesterbro.</p><p id="p3">Det betyder, at der gives 7,7 millioner kroner i 2012, 7 millioner kroner i 2013 og 2014 samt 9,2 millioner kroner fra 2015 og frem til videreførelse af sundhedsrummet og Café D.</p><p id="p4">Nye toiletter For at undgå at narkomaner dør af overdosis bag lukkede toiletdøre, har budgetpartene afsat 1,5 millioner kroner til at vedligeholde og etablere offentlige toiletter. Sprøjter på gaden skal væk, og der er givet en halv million kroner til sprøjteindsamling.</p><p id="p5">Desuden afsættes der 1,5 millioner kroner i drift i 2012 og frem til fleksibelt renhold, der betyder ekstra rengøring ved særligt behov.</p><p id="p6">»København skal kunne rumme alle københavnere - også dem der både har udfordringer selv og skaber udfordringer for andre. Vesterbro har gennem en årrække være ekstra udfordret af stofmisbrugere, prostituerede, hjemløse og psykisk syge. Hver dag er borgerne i bydelen vidne til, at narkomaner fixer i opgangene, prostituerede trækker på gaden og hjemløse sover på bænken.</p><p id="p7">Gener skal afhjælpes effektivt, og livskvaliteten for misbrugerne og andre svage grupper på Vesterbro skal øges,« siger overborgmester Frank Jensen.</p><p id="p8"><br /><em style="bold">BUDGET 2012</em></p><p id="p9">Natten til mandag blev der indgået budgetforlig i Københavns Kommune mellem S, SF, V, K, DF, R og LA.</p><p id="p10">For Vesterbro betyder det blandt andet større indsats på det sociale område, flere børnepladser, flere svømmetimer og videreudvikling af planerne med Kødbyen.</p><p id="p11">Der er afsat 11,2 millioner kroner i 2012 til en samlet indsat på Vesterbro for stofbrugere, prostitution og hjemløse.</p><p id="p12">Der er afsat 44 millioner kroner til skoler og institutioner på Vesterbro.</p><p id="p13">Vesterbro Svømmehal får færre lukkeuger, tre i forhold til tidligere seks.</p><p id="p14">Partner blev enige om at arbejde videre med mulighederne for at skyde alle aktiver i Den Hvide Kødby ind i enten en udviklingsfond eller et selskab, som fremadrettet driver og udvikler Den Hvide Kødby.</p><p id="p15">Cykelstier på Enghavevej/ Kingosgade, Gasværksvej, Vesterbrogade ( Bernstorffsgade-Gasværksvej), Vester Farimagsgade ( Vesterbrogade -Gl. Kongevej).</p><p id="p1">AALBORG: Bilisterne på en af kommunens mest trafikerede strækninger, Vesterbro, er i forvejen vant til kødannelser.</p><p id="p2">Men fra denne weekend og til og med uge 29 bliver der flere af slagsen. Der bliver nemlig kun et spor farbart i begge retninger på Vesterbro mellem Prinsensgade og Urbansgade ved Tyren, hvor der er i forvejen på en del af strækningen kun er et spor.</p><p id="p3">-Vi forventer da i hvert fald, at der kommer kø, det vil være naivt andet, men det er der, at vi generer mindst, siger Brian Aagaard, der er projektkoordinator i teknikog miljøforvaltningen.</p><p id="p4">Han henviser til, at trafiktal viser, at der er mindre trafik i ferieugerne.</p><p id="p5">-Der sker et markant fald i trafikken, og trafikken bliver mere jævnt fordelt, fordi folk ikke skal møde på arbejde kl.</p><p id="p6">8, så vi har ikke de spidsbelastningstidspunkter, som vi har på en almindelig arbejdsuge.</p><p id="p7">Det er forsyningsledningerne til fjernvarme, gas og vand på Vesterbro, der skal udskiftes. Og for at reducere arbejdstiden og reducere omkostningerne har man samlet opgaven i en og samme periode.</p><p id="p8">På Østre Alle vil man skilte med, at der er risiko for kødannelser.</p><p id="p9">De fire ugers ledningsarbejde på Vesterbro har flere trafikale konsekvenser. Vingårdsgade spærres for adgang til centrum, derimod skal adgangen til centrum for den nordgående trafik ske via Prinsensgade, mens den sydgående trafik skal finde vej til centrum via gammel Strandvej og Strandvejen.</p><p id="p10">Endelig skal den nordgående, der vil bruge p-pladsen ved Gåsepigen, komme dertil via Urbansgade.</p><p id="p11">Arbejdet på Vesterbro betyder også ændringer for buspassagerer, cyklister og gående .</p><p id="p12"><br /><em style="bold">Stoppesteder ændres</em></p><p id="p13">Stoppestederne i Vingårdsgade nedlægges, mens linje 15 og 17 kører i begge retninger via Prinsensgade.</p><p id="p14">Linje 17 kører via Borgergade-Østerågade i begge retninger.</p><p id="p15">For cyklister og fodgængere vil trafikken i den østlige side af Vesterbro til tider foregår via fællessti, kørselspladser og gangbroer.</p><p id="p16">Desuden bliver venstresving for cyklister og fodgængerfeltet på Vesterbro ved Vingårdsgade ophævet i forbindelse med arbejdet.</p><p id="p17">Nordjyllands Politi har været med fra starten og godkendt planerne.</p><p id="p18">-Folk kan godt køre ind til siden, hvis der kommer akutkøretøjer, men langt de fleste akutkøretøjer kører til Sygehus Syd, siger Brian Aagaard.</p><hl2>Rettelse: 24.06.2011</hl2><p id="p19">I forbindelse med en artikel om det forestående vejarbejde på Vesterbro, blev der bragt et forkert busnummer. I artiklen blev det nævnt, at linje 15 og 17 kører i begge retninger via Prinsensgade, men der skulle have stået linje 15 og 16. NORDJYSKE Stiftstidende beklager fejlen. </p><p id="p1">En ung mand blev lørdag morgen skudt ned på Vesterbro i København. Han blev ramt i hovedet og er i livsfare.</p><p id="p2">En 31-årig mand blev lørdag morgen livsfarligt såret af et skud i hovedet på Vesterbro i København, oplyser politiet.</p><p id="p3">Skyderiet skete ved 05.30-tiden på Vesterbrogade mellem nr. 43 og 45. To yngre mænd blev umiddelbart efter skyderiet set løbe fra stedet i retning mod Søerne, oplyser kriminalpolitiets centrale vagtleder.</p><p id="p4">Den sårede mands tilstand blev tidligt lørdag betegnet som kritisk.</p><p id="p5"><br /><em style="bold">/ritzau/ 27.08.2005 kl.06.26.51</em></p><p><a target="_blank" href="http://woview.infomedia.dk/?url=http://ritzau.skivefolkeblad.dk/liste.asp%3Fvis=nyritzau%26ritzauID=20050827:RTZ:2446:0&amp;OpointData=70a53f4ee18e225ebcda9cbba1a0c6d8JmlkX3NpdGU9MTI5JmlkX2FydGljbGU9NzQyNzUmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Skivefolkeblad.dk</a></p><block><p>Antallet af narkomaner på Vesterbro er faldet. </p></block><block><p></p></block><p id="p1">Narkoen vil være så godt som udryddet på det indre Vesterbro i København inden år 2000. Det forudser borgmester Lars Engberg (S), der er ansvarlig for byggesager i Københavns Kommune. I løbet af et års tid starter en kæmpemæssig sanering af kvarteret, hvor fem mia. kr. over ti år postes i bydelens ansigtsløftning. Og det vil hjælpe, mener borgmesteren: »Narko har meget med husenes tilstand at gøre. Og det er helt klart, at Vesterbro - når vi er færdige med saneringen - vil være en ordentlig bydel. Og så forsvinder narkoen,« siger Lars Engberg. »Det betyder bestemt ikke, at vi udrydder narkoen. Den flytter højst et andet sted hen. Men det er jo ingen begrundelse for ikke at gøre noget på Vesterbro,« siger han.</p><p id="p2">Byfornyelsen på Vesterbro skal finde sted i området mellem Reventlowsgade (Hovedbanegården), Vesterbrogade, Dannebrogsgade, Halmtorvet og Den brune Kødby. I øjeblikket er byfornyelsesselskaberne ved at finde frem til, hvor starten til kæmpe-opgaven skal gå. I Plandirektoratet i kommunen forventer souschef Michala Brüel, at byfornyelsesplan og lokalplan bliver klar næste år, så arbejdet kan gå i gang i begyndelsen af 1992. Beboer- og brugergrupper skal ifølge planen gennem et repræsentantskab være rådgiver for saneringen.<br /><em style="bold">Indland</em><br />
 1. sektion side 2</p><p id="p1">VESTERBRO: I juli 2014 flyttede Tayebeh Hussaine sin salon, Magic Hair Design &amp; Hudpleje, fra Vesterbro 34 til Vesterbro 40.</p><p id="p2">Men flytningen viste sig ikke som det lykkeligste så efter knap et halvt år er Magic Hair Design &amp; Hudpleje nu tilbage i de gamle lokaler på Vesterbro 34.</p><p id="p3">-Jeg blev aldrig rigtig glad for lokalerne på Vesterbro 40. Jeg savnede de gode gamle lokaler, hvor jeg for knap 16 år siden sprang ud som selvstændig.</p><p id="p4">Da jeg fik muligheden for at vende tilbage hertil, var jeg slet ikke i tvivl om, at det var det, jeg skulle gøre for igen at være lykkelig salonejer. Det positive ved at jeg var væk et halvt år, var, at lokalerne her i Vesterbro 34 nu er blevet renoveret, så jeg kan byde kunderne velkommen tilbage i flotte omgivelser, siger Tayebeh Hussaine.</p><p id="p5">I salonen får Tayebeh hjalp Karen Rasmussen der er uddannet frisør.</p><p id="p6">-Udover at vi tilbyder alt indenfor frisørfaget, tilbyder vi også kosmetologbehandlinger, massage, hairextension, slankebehandlinger, permanent makeup, hårfjerning med tråd samt voksbehandling, siger Tayebeh Hussaine.</p><p id="p1">PORTRÆT: Jens Andersen, nyligt valgt formand for menighedsrådet i Vesterbro Sogn, har de seneste tre år været formand for Vesterbro Bykirkeråd - og har fra starten af været med i udviklingsprocessen mod et samlet Vesterbro sogn.</p><p id="p2">»Jeg synes, at det er glædeligt, at det tætte samarbejde i forsøgsprojektet med Vesterbro Bykirke har været en succes - og jeg er glad for, at de enkelte sogne har lyst til at arbejde endnu tættere sammen i fremtiden,« fortæller Jens Andersen.</p><p id="p3">Jens Andersen er født i 1972 og uddannet i statskundskab fra Københavns Universitet.</p><p id="p4">Til dagligt arbejder han som sekretariatsleder i SF. Foruden formandsposten for menighedsrådet i Vesterbro Sogn er Jens medlem af stiftsrådet og var før sammenlægningen af de otte sogne også formand for menighedsrådet i Mariakirken.</p><p id="p5">En af de vigtigste opgaver han og det nye menighedsråd skal tage sig af, er at gennemtænke hvad næste skridt i fornyelse af kirkelivet på Vesterbro skal være. Her er mange idéer på bordet - lige fra flere jazzgudstjenester over Natkirke til opbygning af nye fællesskaber for mennesker i storbyen.</p><p id="p6">Samtidig skal menighedsrådet komme med sit bud på hvad de kirker, der skal nedlægges, skal bruges til i fremtiden.</p><p id="p7">»Det er ikke meningen at Vesterbro skal have otte ens kirker, med ens tilbud. Vi ønsker at de enkelte kirker skal være forskellige. Folk på Vesterbro er forskellige, og det skal kirkerne afspejle. Jeg håber derfor, at mange Vesterbroborgere vil tage del i arbejdet i de syv kirkeudvalg, som skal nedsættes i januar,« fortæller Jens Andersen.</p><p id="p8">Udfordringen er, at mange mennesker på Vesterbro ikke kan se hvad de skal bruge kirken til, og det spørgsmål vil Vesterbro Sogn nu svare på.</p><p id="p9">»Mit ønske er, at vi får en mangfoldig kirke på Vesterbro.</p><p id="p10">En kirke der er bedre til at formidle evangeliets budskaber på en måde der er vedkommende for Vesterbros befolkning,« fortæller Jens Andersen, formand for Vesterbro Sogn.</p><p id="p11">Ved valget var der en modliste -en såkaldt Absalon/ Skjalm Hvide-listen stiftet af Arne Hjort Nielsen, der IKKE ville acceptere kirkelukninger.</p><p id="p12">Men han vandt ikke, men blev valgt ind i det store menighedsråd.</p><p id="p1">AALBORG: Vesterbro Gadeforening tager nu initiativ til medlemsmøde med fokus på Vesterbro og de omkringliggende områder.</p><p id="p2">-Vi har brug for at komme op i helikopteren og få set på de udfordringer og potentialer vi har på Vesterbro.</p><p id="p3">-Det gælder både for Vesterbros fremtid som handelsstrøg og det gælder også hvordan vi kan få styrket Gadeforeningens arbejde og skabt mere kvalitet både på Vesterbro og områderne omkring Vesterbro, fastslår bestyrelsesmedlem Arne B.</p><p id="p4">Schade.</p><p id="p5">Gadeforeningen har indbudt til medlemsmøde 15.</p><p id="p6">september på Helnan Hotel Phønix . Direktør Thomas Fedder fra Reklamebureauet Fedder+ Okkels og erhvervsmægler fra Nybolig Erhverv Mads Jensen vil skubbe gang i debatten og byrådskandidat Arne B. Schade vil gøre rede for de byplanovervejelser, der er for Vesterbro og det omkringliggende område med Budolfi Plads og Gåsepigen.</p><p id="p7">Der indledes kl. 18 med spisning.</p><block><p>Et beboernetværk på Vesterbro, der dokumenterer og gør opmærksom på problemet, har sloganet: »Hjælp narkomanerne - hjælp beboerne«. </p></block><p id="p1">FESTIVAL: I år vil året START! festival have en ekstra smag af Vesterbro. Ud af festivalens mere end 140 koncerter vil over 25% af de deltagende bands og solister have postnummer på Vesterbro.</p><p id="p2">Det er på trods af, at mere end 1200 bands fra hele landet har indsendt ansøgninger om at spille på festivalen. Den store andel af bands fra Vesterbro på dette års festivalprogram er ikke nogen tilfældighed.</p><p id="p3">Bands og solister er udvalgt af branchefolk, musikjournalister og etablerede musikere, og den store andel af bands fra Vesterbro på dette års festival vidner om, at der bag bydelens byrenoverede facader findes ægte utæmmet kreativitet og stort musikalsk talent.</p><p id="p4"><br /><em style="bold">Bliv ristet på Vesterbro</em></p><p id="p5">Ud over festivalens til dato største musikprogram, kan festivalen byde på udstillinger og installationskunst fra lokale Vesterbro-kunstnere. I festivalperioden får Vesterbro et nyt vartegn - og det bliver et varmt et af slagsen. Det sker, når det Vesterbro-baserede kunstnerkooperativ Illutron varmer de toppede brosten i Kødbyen op under dette års festival.</p><p id="p6">Vesterbro-kunstnerkooperativet Illutron opstiller deres ildkanon Pyrolandia, der er en stor central multi fuel kanon, som med computerstyrede ventiler kan afgive forskellig type og varighed flamme.</p><p id="p7">Publikum kan styre ildkanonen ved at betræde installationens trin, og derved interagerer installationen direkte med publikum.</p><p id="p8">»Vesterbro og Sydhavnen er muld for en masse spirende kultur. Vi deltager på Start Festivalen fordi vi gerne vil give turbinedrevet, flammende næring og lys til det nyskabende på Vesterbro.</p><p id="p9">Senere på sommeren, 6.-8.august, arrangerer vi Kultur-Sydhavn for at gøre det samme i Sydhavnen. Der er ikke noget mere livgivende, end at se nye initiativer og talenter gro,« fortæller Christian Liljedahl, performance-og installationskunstner i kunstnergruppe Illutron. Ud over kunstnergruppen Illutron kan festivalgæsterne se udstillinger fra 15 kunstnere, der udstiller i Øksnehallen under overskriften ' Jorden går under i morgen'.</p><p id="p10">»Vi har samlet den kunst, der rummer den urkraft og kunstneriske vildskab, der er hele ånden i START! festivalen, og vi er beærede over, at også bydelens mange andre kunstnere bakker op om START! festivalen og er med til at vise, hvad Vesterbro er gjort af,« siger leder for START! festivalen Jesper Ø. Jensen.</p><p id="p1"><br /><em style="bold">12. februar 2008 - kl. 07:36</em></p><p id="p2">Uroen begyndte mandag aften som sædvanlig på Nørrebro med stenkast efter patruljevogne og ildspåsættelser til en affaldscontainer, men noget uventet bredte hærværket sig et par kilometer i østlig retning til bydellen Vesterbro.</p><p id="p3">Her gik to biler på Otto Krabes Plads op i røg, mens Københavns Brandvæsen senere på natten måtte rykke ud til ild i et plankeværk, oplyser den centrale vagtleder hos Københavns Politi, Tommy Keil.</p><p id="p4">- Det undrer mig, at balladen rykkede til Vesterbro. De plejer normalt at blive på Nørrebro, siger han.</p><p id="p5">En enkelt person blev anholdt på Nørrebro for gadeuorden, men ellers måtte politiet melde hus forbi.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=267872&amp;OpointData=8a69be840702d4caf1d5fa5db5c53dbeJmlkX3NpdGU9NzIwJmlkX2FydGljbGU9MTExODMwJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Horsens-Folkeblad.dk</a></p><p id="p1">Skal Otto Krabbes Plads på Vesterbro i
København være en arkitektonisk perle med stramme linjer og kunstfærdigt
udformede bede eller en grøn oase med skyggekastende træer og græsplæner,
hvor børnene kan spille bold?</p><p id="p2">Kritikken har haglet ned over pladsen, lige siden den for omkring halvandet
år siden blev bygget om for 10 millioner kroner.</p><p id="p3">Forbilledet var de storslåede sydeuropæiske pladser, og ombygningen skete i
samråd med en gruppe lokale beboere.</p><p id="p4">København er imidlertid hverken Barcelona eller Paris, måtte Københavns
Kommune sande efter etableringen, for ikke ret mange på Vesterbro har taget
den nye plads til deres hjerter. De synes, at den er gold og kedelig, og
pladsen er blevet beskyldt for at være en stenørken og et hundetoilet.</p><p id="p5"><em style="bold">Forslag til 1,7 mio. kr.</em><br />
Københavns kommune har taget
kritikken til efterretning og tog i foråret initiativ til i samarbejde med
en følgegruppe af lokale beboere at udarbejde et skitseforslag til en ny
udformning af pladsen. Et forslag til 1,7 millioner kroner, som skal gøre
pladsen mere grøn.</p><p id="p6">Men åbenbart ikke frodig nok. For forslaget har ikke kunnet samle borgerne
på Vesterbro, og politikerne i kommunens Bygge- og Teknikudvalg har derfor
besluttet at sende det nye forslag til høring på et borgermøde i morgen i
Vesterbro Byfornyelsescenter.</p><p id="p7">»Der er ingen tvivl om, at der er forskellige holdninger i kvarteret til,
hvordan et sådant byrum skal se ud, og hvordan det kan bruges,« siger
vicedirektør i Vej &amp; Park, Jon Pape og fortsætter:</p><p id="p8">»Vi vidste godt i kommunen, at der ikke var fuld tilfredshed med det nye
forslag, men vi havde alligevel regnet med, at der kunne opnås enighed.</p><p id="p9">Det har imidlertid vist sig ikke at holde stik, og da vi ikke laver denne
plads for kommunens skyld men for borgernes, har politikerne i samråd med
forvaltningen besluttet at sende forslaget til høring,« siger
Jon Pape.</p><p id="p10">I Vesterbro Lokalråd glæder man sig over kommunens beslutning om at høre
borgerne på Vesterbro.</p><p id="p11">»Nu starter vi på en frisk, og så kan alle borgere i området give deres
mening til kende. Selv om jeg synes, at det er en lidt bagvendt måde at gøre
det på, når man først udarbejder et forslag og dernæst holder borgermøde,«
siger Niels Vestergaard, næstformand i Vesterbro Lokalråd.</p><p id="p12">Han lægger ikke skjul på, at han gerne ser en mere brugbar og organisk plads
i et område som Vesterbro, der i forvejen er underforsynet med grønne
områder.</p><p id="p13">»Det nye forslag er ikke tilstrækkeligt vidtgående. Man vil fjerne noget
grus og i stedet så græs og plante træer. Men der er stadig lagt op til en
plads med stramme linjer og elipseformede græsarealer.</p><p id="p14">Det kan godt være, at det ser flot ud, men det er ikke ensbetydende med, at
det er praktisk at bruge,« siger Niels Vestergaard.</p><p id="p15"><a href="mailto:cr@berlingske.dk">cr@berlingske.dk</a></p><p id="p1">Den store lokale hjemmeside dinby. dk giver et hurtigt overblik over nyheder og begivenheder i dit lokalområde, men kræver også at du selv er aktiv.</p><p id="p2">DinBy. dk: Det helt nærlokale kan let forsvinde på de store nyhedssites, hvor der heller ikke selv er muligt for at lægge nyheder op eller lave egne grupper. Derfor deltager Vesterbro Bladet i DinBy. dk hvor det er det helt lokale, der er i fokus.</p><p id="p3">På din by får du serveret nyhederne fra de lokale medier, kommunen og de deltagende foreninger. Desuden har du selv mulighed for at lægge nyheder og billeder ind samt selv oprette begivenheder og grupper.</p><p id="p4">Du kan også lige tjekke benzinprisen i nabolaget.</p><p id="p5">Og hvis du er blevet fyret på grund af finanskrisen, er der også hjælp at hente på DinBy. dk, for nu er der en oversigt over aktuelt ledige job i din by på sitet. Kort sagt, masser af muligheder på DinBy. dk -opret dig som bruger allerede i dag.</p><p id="p6">-Fusionen af det digitale forsamlingshus og Vesterbro Bladet bringer redaktionen og læserne tættere på hinanden end nogensinde før. For Vesterbro Bladet betyder det, at vi med langt større træfsikkerhed end hidtil kan ramme ned i netop de emner, der berører lokalsamfundet.</p><p id="p7">For annoncørerne giver det en enestående mulighed for at nå brugerne i deres helt nære verden, « siger chefredaktør Morten Friis Outzen-Jensen fra Vesterbro Bladet.</p><p id="p8">Dinby. dk når ikke kun ud til dér, hvor du bor.</p><p id="p9">Dinby. dk rammer en større gruppe, end de der allerede Vesterbro Bladet.</p><p id="p10">DinBy. dk ejes af Berlingske Media, som Vesterbro Bladet er en del af.</p><p id="p11">Det er gratis for alle at bruge det nye lokale netværk enten til ren orientering, eller til selv at oprette lokale netværk for sine interessegrupper eller sine venner.</p><p id="p12">Gå blot til dinby. dk og indtast dit postnummer, så er du i gang.</p><p id="p1"><br /><em style="bold">Sådan lyder første vers fra sangen</em></p><p id="p2">Vi vil værne om jordenfra pladen Kattejammer Rock fra 1976.</p><p id="p3">Selv om det er 30 år siden, den blev skrevet, og ingen vidste, hvad fremtiden ville bringe, så passer det rigtig godt som en definition på, hvad Vesterbro Ungdomsgård er.</p><p id="p4">Her har børn og unge af så forskellig oprindelse og baggrund kommet, hvor de er blevet mødt med åbne sind. Flere hundrede børn og unge. Her er de blevet taget under kærlige vinger af Bo Schiøler, der har skrevet over 700 sange til deres forestillinger. Sange, der måske nok er simple, men som i teksterne er så allestedsnærværende og fængende, at de er evigt aktuelle.</p><p id="p5">Som én af de interviewede siger på den medfølgende dvd, så repræsenterer alle sange en følelse, stemning som man kan genkende og relatere til.</p><p id="p6">Uanset, om man kender historien om Vesterbro Ungdomsgård eller ej, så er den netop udkomne Ballademager Bluesen fremragende bog.</p><p id="p7">Den medfølgende dvd giver et fremragende indblik i denne kulturinstitution, så her kan nybegyndere starte.</p><p id="p8">Ellers er resten af den knap 240 sider tykke bog fyldt med et bredt udsnit af 120 sange med noder og becifringer fra de sidste 30 år, rigt illustreret med billeder fra samme periode af de medvirkende i forskellige forestillinger.</p><p id="p9">Når man samtidig tænker på, at Sanggruppen har optrådt for fulde huse i mange, mange lande lige fra USA over Sydafrika til Rumænien, så ved man, at det må være kram.</p><p id="p10">Kort sagt, så er bogen en hyldest til Bo Schiøler og Vesterbro Ungdomsgård for det fremragende sociale arbejde, de har lavet gennem årene, og som så mange er vokset op med.</p><p id="p11">Et charmerende og nærværende sted, der har båret det gamle Vesterbro over i det nye Vesterbro.</p><p id="p12">Ballademager Blues. Bog og dvd. Vesterbro Ungdomsgård. GB Forlagene. Kr. 299,-</p><p><a target="_blank" href="http://woview.infomedia.dk/?url=http://www.arbejderen.dk/index.aspx%3FF_ID=37096&amp;OpointData=1dca2e45a1235787d6d3f271b47bbd98JmlkX3NpdGU9MjkzNyZpZF9hcnRpY2xlPTE0Nzk0JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Arbejderen.dk</a></p><p id="p1">Den seneste uges skriverier om store pladsproblemer i Københavns institutioner omfatter kun i mindre grad Vesterbro. Det viser de aktuelle ventelistetal fra Pladsanvisningen.</p><p id="p2">37 børn fra distrikt Vesterbro/Kgs. Enghave står pt. på garantiventelisten, der garanterer plads inden for to måneder. Det er dog ud fra denne liste svært at sige, hvem der akut mangler en plads, og hvem der blot har benyttet sig af muligheden for at skrive sig op to måneder, inden deres barn skal i institution, lyder det fra specialkonsulent i Københavns Kommune, Malene Stampe:</p><p id="p3">- Problemet er helt klart størst på Amager på grund af de mange nybyggerier i Ørestaden, der har man fejlvurderet tilflytterbørn, ligesom at fødselstallene for byen som helhed er steget markant, og det har konsekvenser nu, forklarer hun.</p><p id="p4">Talsmand Lars Klingenberg fra Københavns Forældre Organisation (KFO) mener heller ikke, at pladsproblemerne er specielt store på lige netop Vesterbro. Men at man dog ser en tendens til, at pladsproblemerne på Amager lægger pres på institutionerne i Indre By og i brokvartererne heriblandt Vesterbro.</p><p id="p1">København, tirsdag</p><p id="p2">Mindst to personer er ramt af skud på Vesterbro. En af dem frygtes dræbt.</p><p id="p3">Politiet er talstærkt til stede ved Amerikavej på Vesterbro, hvor der er affyret adskillige skud tirsdag formiddag.</p><p id="p4">- Det er ikke endeligt bekræftet, men tilsyneladende er en blevet dræbt, siger den centrale efterforskningsleder, Gunnar Nørager fra Københavns Politi, til Ritzau.</p><p id="p5">- En skal være blevet såret. Muligvis er flere end de to blevet ramt, siger efterforskningslederen.</p><p id="p6">- Der er lige nu ingen anholdte, tilføjer han.</p><p id="p7">Ifølge vidner blev der affyret op mod 20 skud.</p><p id="p8">Folk på stedet siger til Ritzau, at der blev affyret skud fra en bil, som så kørte væk.</p><p id="p9">Der ligger en moske på Amerikavej. Da folk gik ud fra moskeen, faldt skuddene, oplyser vidner.</p><p id="p10">/ritzau/</p><p id="p1">Der var glæde og lettelse i Vesterbro Beboerhus i går, da det stod klart, at beboerhuset alligevel overlever. Hele områdets forsamlingshus var blandt byens lukningstruede beboerhuse. Men budgetforliget mellem S, SF, DF og Enhedslisten i Århus byråd går udenom besparelsen på området. Og nu ånder både de 250 medlemmer i Vesterbro beboerforening og de ansatte lettede op. På væggene er gule sedler, der opfordrer folk til protester. Nu river den daglige leder løbesedlerne ned. Omkring 500 underskrifter med protester over den varslede lukning nåede aldrig op til rådhuset. Nu kan også protesterne skrottes og kræfterne nyttes til det daglige arbejde.</p><p id="p2">"Det ville også være for vildt at lukke fem af 12 beboerhuse bare for at spare en mio. kr. årligt. Fritids- og kulturforvaltningen og beboerne får utroligt meget for pengene. Her i Vesterbros lille kulturklat i Hjortensgade arbejder vi tæt sammen med Børnenes Hus og ROSA, Dansk Rock Samarbejde i det gamle Kunstnernes Hus, og der er gang i aktiviteterne fra morgen til aften," siger lederen af Vesterbro beboerhus, Pia-Helene Hjort. "I formiddagstimerne fylder småbørn op. Om eftermiddagen er der masser af aktiviteter. Pigegrupper fra Børnenes Hus optræder, og dansere fra salsaholdet øver sammen med områdets musikere. Og aftentimerne er fyldt med møde-, kursus- og caféaktiviteter, og tre gange om måneden har vi livemusik arrangementer."<br /><em style="bold">Lokalt engagement</em><br />
 39-årige Pia-Helene Hjort er stolt af aktivitetsniveauet i Vesterbro Beboerhus. kommunens 250 kvadratmeter store lokaler i det gamle høvlebænk stilles gratis til rådighed. Men huset får kun en kvart mio. i årligt kommunalt tilskud til de utallige aktiviteter. Foreningen spæder selv over 300.000 kr. til årligt. Indtægterne kommer fra folk, der lejer sig ind til særarrangementer og er med til at få områdets kulturmiljø til at blomstre. "Vesterbro Beboerhus er bare ét af de små lokale kvarterhuse, som bygger på et fundament af lokalt engagement. Det er blevet til en bevægelse, som vi i fællesskab skal forstå at styrke og udnytte. Vi skal værne om den-åbne-dørs princip, som betyder rum for alle og plads til det spontane, det uorganiserede, det bevægelige og det afsmittende," siger hun. Pia-Helene Hjort med det viltre røde hår er en rigtig ildsjæl, der i 10 år har brugt al sin energi og engagement på udvikling af kulturelle græsrodsmiljøer i byen. Hun er som daglig leder eneste fastansatte i Vesterbro Beboerhus, men forstår at samarbejde med folk i aktivering eller udsendte militærnægtere til kreative aktiviteter i samarbejde med lokalbefolkningen i området. "Det er en stor lettelse, at Vesterbro Beboerhus nu er reddet. Det betyder, at vi nu kan koncentrere os om den næste store opgave. Det bliver under Kulturnatten den 11. Oktober, hvor vi i samarbejde med bl.a. Entrescenen, Kunstakademiet, Sprogskolen og Filmskolen vil åbne Vesterbro Torv og få områdets knudepunkt til at summe af kulturelle og folkelige aktiviteter," siger beboerhusets kreative ildsjæl. <a href="mailto:hasse.boe@m-inmente.dk">hasse.boe@m-inmente.dk</a></p><p id="p1">Vesterbro RAW er en invitation ind i det skæve, rå, ukonventionelle, anderledes, utæmmede kunsthåndværk, design og kunst.</p><p id="p2">Vi laver events, der har fokus på det uformelle, humoristiske, spændende og udfordrende, og inddrager gerne musik og andre kreative indslag.</p><p id="p3">Mere info i vores Facebookbegivenhed.</p><p id="p1">ET MINDRE stykke vej på Vesterbro i Aalborg skal sættes i stand for den nette sum af 36 millioner kroner.</p><p id="p2">Miseren skjuler sig i viadukten over jernbanen.</p><p id="p3">Vinterens saltvand er i årevis trængt ned i belægningen, og via sprækker og revner har det ormet sig videre ned i betonfundamenterne til det rampeanlæg, der skjuler et større kommunalt garageanlæg.</p><p id="p4">-Hvis det var et hus, ville det blive betragtet som en kritisk skade, siger afdelingsleder Henrik Jess Jensen om mange af skaderne.</p><p id="p5">I garageanlægget under Vesterbro er der i loftet hængt net op for at fange små betonstykker, der bliver afstødt.</p><p id="p6">De bærende dele i brorampen bliver på nordsiden understøttet og forstærket af en ekstra stålkonstruktion, så vejen ikke pludselig risikerer at kollapse.</p><p id="p7">Renoveringen kommer formentlig til at strække sig over tre måneder.</p><p id="p8">Betonen skal hugges op, og arbejdet er så indgribende, at et spor ad gangen vil blive lukket ned, og al trafik ledes over i det ledige spor. Resten af Vesterbro fik helt nyt slidlag i forsommeren.</p><p id="p9">Kommunen lejer garageanlægget under Vesterbro ud til forretningsdrivende og beboere i området.</p><block><p><a target="_blank" href="http://woview.infomedia.dk/? </p></block><p id="p1">70 procent af boligerne i byfornyelsesområdet på det indre københavnske Vesterbro mangler bad, 60 procent er uden centralvarme og hver tiende bolig er uden toilet. Det er usunde boliger, beboet af mange arbejdsløse med menneskelige og sociale problemer. Så barske er kendsgerningerne for godt 6.000 københavnere. Det viser en opgørelse over boligstandarden for de 23 karreer og om kvarterets sociale standard, som Byfornyelsesselskabet København har foretaget for denne landets mest nedslidte bydel, Danmarks værste slum. Der er nu lagt en handlingsplan for området på bordet. Den er udarbejdet af Byfornyelsesselskabet København og Byfornyelsesselskabet SBS, og det er sket i tæt samarbejde med lokale organisationer og ikke mindst de beboere, der skal have gavn af byfornyelsen.</p><p id="p2">Det slås fast i handlingsplanen, at en meget stor del af ejendommene på Vesterbro indeholder både bygningsmæssige, arkitektoniske og historiske kvaliteter. De er derfor også værd at bevare, selv om nedslidningen er meget fremskreden. Som direkøren for Byfornyelsesselskabet Danmark og Byfornyelsesselskabet København, Niels Andersen, udtrykker det: »Byfornyelsesindsatsen på Vesterbro er ikke bare et spørgsmål om at få rettet op på boligerne. Bydelens sociale og menneskelige problemer skal løses via den sociale dimension. Den er en integreret del af handlingsplanen for byfornyelsen på det indre Vesterbro.«</p><p id="p1">DISTORTION: Musikken er slukket.</p><p id="p2">Festen er forbi. Distortion har sagt farvel til Vesterbro for i år.</p><p id="p3">Torsdag rungede dyb bas og rytmer til gengæld i Vesterbros gader, hvor festglade mennesker indtog gaden med øl, dans og godt humør.</p><p id="p4">Arrangørerne anslår ifølge Ritzau, at der har været omkring 85.000 festglade mennesker på gaden på Vesterbro i løbet af torsdagen.</p><p id="p5">Overordnet set er Københavns Politi tilfreds med forløbet af gadefesten. 21 personer blev anholdt i løbet af torsdagen.</p><p id="p6">»Måske er der foretaget lidt flere anholdelser i år, men det kan hænge sammen med så mange ting. Så på den måde ligner årets Distortion de tidligere år, som er forløbet uden problemer,« siger Tom Trude, der er politiinspektør og ansvarlig for den operative indsats under Distortion til MetroXpress.</p><p id="p7"><br /><em style="bold">Tistortion</em></p><p id="p8">Når alkoholen kommer ind, skal den også ud igen, og igen i år er meldingerne fra Vesterbro store problemer med folk, der tissede i porte og på gader.</p><p id="p9">Trods kraftige opfordringer om at tisse på de opstillede toiletter og gadens riste - nogle tissetrængende folk blev ligefrem sprøjtet væk med vandpistoler - var der meldinger om søer af tis mange steder på Vesterbro.</p><p id="p10">Den officielle del af programmet sluttede klokken 22, hvor festlighederne fortsatte på Rådhuspladsen og ved mindre spontane efterfester rundt om i gaderne. Straks efter gik oprydningshold i gang med at indsamle affald fra gaderne, så de kunne være ryddet til klokken 8 næste morgen. Det lykkedes et stykke hen ad vejen - men ikke helt.</p><p id="p1">En 48-årig mand er natten mellem tirsdag og onsdag fundet dræbt på Matthæusgade på Vesterbro i København.</p><p id="p2">Københavns Politis vagtchef, Flemming Kim, oplyser, at manden er blevet skudt i hovedet, og at han, kort efter at politiet fandt ham, afgik ved døden.</p><p id="p3">- Mere kan vi ikke sige lige nu, siger han.</p><p id="p4">BNB</p><p id="p1">PRÆSENTATION: Vesterbro Bladets nye klummeskribent Githa Schultz er opvokset i Haderslevgade 27.</p><p id="p2">Med egne ord, har hun været her ligeså længe som Sonja fra Saxogade -og hun bor her endnu.</p><p id="p3">Hun voksede op i en familie på Vesterbro med en mor, som var operasanger, kordegn og kirkesanger og en far som var arbejdsformidlingschef i Tøndergade.</p><p id="p4">Han var samtidig kredsformand for Socialdemokratiet på Vesterbro og i Sydhavnen. Det var dengang statsministeren hed Anker Jørgensen.</p><p id="p5">Githa Schultz har boet i i USA en årrække, både Californien, West Virginia og New York, hvorfra hun arbejde som skribent, ved siden af arbejde som zoneterapeut og massør i Midtown på Manhattan.</p><p id="p6">Hun har også været bosat i Italien, Grækenland og Tyskland, hvorfor hendes klummer også ofte vil have et blik ud mod verden.</p><p id="p7">Hun vendte efter fire år i USA tilbage til Vesterbro i 2004.</p><p id="p8">Desuden er hun arving til Danmarks største erotiske kunstsamling, udøvende billedkunstner og stewardesse.</p><p id="p9">Hendes klummer vil handle om livet set med Vesterbroøjne, men med tanke på den verden vi lever i.</p><p id="p10">Selv siger hun, at hun holder af det lidt pinlige, det skæve og det kantede. Med et bankende Vesterbro-hjerte skriver hun om det alvorlige, men også det humoristiske og selvironiske.</p><p id="p11">Byd hende velkommen på minby.</p><p id="p12">dk/ vesterbro.</p><p id="p1">Distortion fortsatte igår på Vesterbro med masser af musik, kolde dåseøl og store smil over hele linjen   se stemningsbilleder og streetstyle i galleriet øverst.</p><p id="p2"><br /><em style="bold">Foto: Helena Lundquist</em></p><p id="p1">Start Festivalen har i år ti-års jubilæum. I den anledning søger de igen tilbage til rødderne med en mindre, mere intim festival. Og bands kan tilmelde sig nu.</p><p id="p2">Da festivalen altid har haft rødderne solidt plantet i Vesterbros undergrund, tager de nu konsekvensen af det og går tilbage til det oprindelige navn Vesterbro Festival.</p><p id="p3">" START! Festival har været et godt navn, men vi synes ikke, at det afspejler den nære kobling til Vesterbro, som vi har. I år har vi eksempelvis lavet aftaler med en række lokale cafeer og butikker om, at de får en stand på Vesterbro Festival," siger Jesper Jensen.</p><p id="p4">Festivalen har igennem årene kørt stort set uden musikstøtte, og næsten 100 % baseret på frivillig arbejdskraft. Musikalsk set er det udelukkende ukendte undergrundsbands der spiller.</p><p id="p5">Festivalen har de seneste tre år været plaget af regnvejr og det har givet nogle hårde år - rent økonomisk. Derfor flyttes festivalen frem til d. 25. og 26. maj. Derudover bliver entreprisen sat ned til en flad 50' er og scenerne bliver mindre.</p><p id="p6">" Vi håber på, at det betyder, at vi slipper for regnen og at det til gengæld så vælter ind med glade mennesker, fordi alle skal have råd til at høre fed musik!" siger Jesper Jensen, leder af Vesterbro Festival.</p><p id="p7">Bandtilmeldingen er åben på www.vesterbrofestival.dk og sidste chance for tilmelding er den 13. februar. kbx.</p><block><p></p></block><p id="p1">Nanna Skovmand og hendes kæreste Mads, som brutalt blev overfaldet af en gruppe unge drenge af anden etnisk herkomst end dansk i Kongshøjgade nær Enghave Plads på Vesterbro i København julenat, er ikke de eneste i kvarteret, som har været udsat for umotiverede voldelige overfald fra unge.</p><p id="p2">Ronald Jensen, indehaver af Cafe Vogelkop i Flenborggade 30 på Vesterbro, var i april udsat for indbrud og overfald af en lignende gruppe unge i sin cafe, hvor han blev overfaldet og stukket i brystet.</p><p id="p3">Ifølge Ronald Jensens opdatering på Facebook er der et sammenfald mellem de drenge, som overfaldt ham i april, og dem, der forleden overfaldt Nanna Skovmand.</p><p id="p4"><br /><em style="bold">Gå til politiet</em></p><p id="p5">- Jeg synes, han skulle komme til politiet, hvis han har en konkret viden. Vi efterforsker ikke på Facebook. Og jeg har ikke det mindste belæg for at sammenkoble de to sager, siger vicepolitiinspektør Ove Bundgaard Larsen, Københavns Politi, som understreger, at umotiveret vold på Vesterbro hverken er et stigende problem eller noget, der giver politiet hårrejsning.</p><p id="p6">Vesterbro er Vesterbro - Denne enkelte sag er alvorlig.</p><p id="p7">Det skal jeg ikke negligere, men der er ikke sket en eskalering af vold, og det er ikke et stort problem. Selvfølgelig er der uorden på Vesterbro.</p><p id="p8">Det har der været i mere end 200 år, og det bliver der også ved med at være.</p><p id="p9">Det er Vesterbro, som Vesterbro er.</p><p id="p10">Nu har Ronald Jensen startet en gruppe på Facebook for at stoppe volden: Han kalder den ' Vesterbro mod gadevold og racisme'.</p><p id="p11"><br /><em style="bold">Racistiske udfald</em></p><p id="p12">Ifølge hans opdatering på Facebook vil han forsøge at etablere møder og dialog med naboer, skoler, kommune og politi.</p><p id="p13">De formodede gerningsmænd er af anden etnisk herkomst end dansk. Og den kendsgerning har afstedkommet mange racistiske udfald på Facebook, som Ronald Jensen også gerne vil bekæmpe.</p><p id="p14">- Blandt disse er en gruppe af drenge, som en nat i april valgte at bryde ind i min cafe med en brosten, efter at de var blevet trætte af at rode skæve rundt i opgangen overfor. Det kostede mig en tur på hospitalet med skrammer og et stik i brystet, og en voldsom forskrækkelse for min kæreste, som var til stede. Dette var mit første reelle møde med vold på Vesterbro efter at have boet her med børn i 15 år uden at være utryg en eneste gang, skriver Ronald Jensen på Facebook.</p><p id="p15">Mødte overfaldsmænd Ifølge Ronald Jensen blev flere af gerningsmændene dømt for en hel del voldelige overfald i området.</p><p id="p16">- En måned efter sad de selv samme drenge på min bænk og miksede en joint.</p><p id="p17">De var ikke truende, da jeg gik ud til dem. Snarere virkede det, som om de blev helt glade over, at jeg ikke viste min frygt og afsky for dem, men i stedet talte til dem som de fortabte børn, som de er, skriver han.</p><p id="p18" /><p id="p1">VESTERBRO GADEFORENING tager nu initiativ til medlemsmøde med fokus på Vesterbro og de omkringliggende områder.</p><p id="p2">-Vi har brug for at komme op i helikopteren og få set på de udfordringer og potentialer vi har på Vesterbro.</p><p id="p3">-Det gælder både for Vesterbros fremtid som handelsstrøg og det gælder også hvordan vi kan få styrket Gadeforeningens arbejde og skabt mere kvalitet både på Vesterbro og områderne omkring Vesterbro, fastslår bestyrelsesmedlem Arne B.</p><p id="p4">Schade.</p><p id="p5">Gadeforeningen har indbudt til medlemsmøde 15.</p><p id="p6">september på Helnan Hotel Phønix. Direktør Thomas Fedder fra Reklamebureauet Fedder+ Okkels og erhvervsmægler fra Nybolig Erhverv Mads Jensen vil skubbe gang i debatten og hæve overblikket til helikopter-niveau og byrådskandidat Arne B. Schade vil gøre rede for de byplanovervejelser, der er for Vesterbro og det omkringliggende område med Budolfi Plads og Gåsepigen.</p><p id="p7">Og så har han også et konkret forslag til " nyt syn" på infrastrukturen i området med sig til mødet.</p><p id="p8">Det indledes kl. 18 med spisning.</p><p id="p1">HA'er anholdt i Spanien for Vesterbro-skyderi. Foto: Foto: DRESLING JENS / POLFOTO</p><p id="p2">En 34-årig dansk HA-rocker er blevet anholdt på den spanske ferieø Ibiza. Han står sigtet for nedskydning af en 40-årig mand i januar på Vesterbro.</p><p id="p3">"Han blev anholdt onsdag eftermiddag, og vi vil nu begære ham udleveret til Danmark, hvor han skal sigtes for drabsforsøg," siger efterforskningsleder Henrik Svindt til Ritzau ifølge Politiken.</p><p id="p4">Skyderiet fandt sted den 26. januar på en thailandsk restaurant på Halmtorvet på Vesterbro i København.</p><p id="p5">Her affyrrede den anholdte flere skud ind gennem ruden, og ramte den 40-årige både i brystet og i halsen.</p><p id="p6">Politiet har nu anholdt den 34-årige HA'er, men oplyser, at der er flere anholdelser på vej.</p><p id="p7">Mindst en anden mand blev set sammen med gerningsmanden i den røde Fiat, som vidner så forlade gerningsstedet umiddelbart efter skyderiet fandt sted.</p><p id="p1">Vesterbro Bykirke. Det er navnet på et nyt tæt samarbejde mellem syv sogne på Vesterbro. Samarbejdet indebærer blandt andet, at der skal oprettes et fælles kordegnekontor, præsterne arbejder i teams på tværs af kirker og sogne, fælles konfirmandundervisning, ligesom de på skift deltager i natkirken på Vesterbros Torv. </p><p id="p2">I første omgang er der tale om et fireårigt forsøg, hvor målet er at effektivisere arbejdet i folkekirkerne på Vesterbro og samtidig give Vesterbro-borgerne et mere varieret udbud af gudstjenester, koncerter og kirkelige aktiviteter i bydelen.</p><p id="p3">Mandag den 8. september underskrev menighedsrådsformændene den samarbejdsaftale, der udstikker rammerne for det kommende samarbejde. </p><p id="p4">- På Vesterbro ligger kirkerne så tæt, at det ikke giver mening, at fastholde den traditionelle kirkemodel, med 100 procent selvstændige enheder der skal kunne løse alle funktioner hele tiden. Vores vision er, at effektivisere en lang række af de praktiske og administrative funktioner, derfor er det helt naturligt at samle kordegnefunktionen i et fælles kontor, så Vesterbroborgerne kan få løst for eksempel registrering af nyfødte et fælles sted, forklarer Birgitte Poulsen og Christian Hildebrandt, der er talsmænd for Vesterbro Bykirke.</p><p id="p5">Teamwork blandt præsterne skal være med til at gøre kirkerne på Vesterbro mere åbne og mere i øjenhøjde med lokalbefolkningen. Derfor etableres der den 1. december et fælles Bykirkeråd som skal sikre udviklingen af kirkelivet på Vesterbro.</p><p id="p6">Initiativet på Vesterbro er det første af sin art i Danmark og bydelens otte sogne har arbejdet frem mod en fælles bykirke i mere end ét år. </p><p id="p7">- Vi er både glade og stolte over, at det er lykkedes for syv ud af otte sogne at finde sammen i den nye model. Vi håber naturligvis på at få det ottende sogn  Sankt Matthæus Kirke  med i samarbejdet på et senere tidspunkt, slutter Birgitte Poulsen og Christian Hildebrandt. Sankt Matthæus Kirke deltager allerede i en del af samarbejdet, men kirkens menighedsråd kunne ikke tilslutte sig paragrafferne om, at kirkerne skal have fælles personaleledelse. Derfor har kirken ikke underskrevet aftalen.</p><p id="p8">Samarbejdsaftalen er nu sendt videre til Kirkeministeriet, der skal godkende samarbejdet, før det kan træde i kraft. Dette vurderes dog til at være en formalitet, da kirkerne allerede har fået "forhåndsgodkendelse" de relevante steder, fortæller Christian Hildebrandt.</p><p id="p9">Samarbejdet i Vesterbro Bykirke forventes derfor at træde i funktion den 30. november (1. søndag i advent).</p><p id="p10">Læs mere om samarbejdetpå vesterbrobykirke.dk </p><p id="p1">»Vesterbro er stadig et sted, som éns kusine fra landet er bange for at besøge,« siger Bente Larsen, som er en af de flere hundrede aktivister, der også i år sørger for, at Vesterbro Kulturuge bliver en realitet. »Vesterbro bliver brugt som skræmmebillede og som hele landets skraldespand, og det er sjældent, nogen interesserer sig for det myldrende liv og den brogede mangfoldighed af mennesker og aktiviteter, som er det Vesterbro vi, der bor her, kender,« siger hun. Kulturugen starter på fredag, og syv dage frem er der masser af musik dans, cirkus og teater for børn og voksne på gader og pladser og tomter i den del af Vesterbro, som er omfattet af byfornyelsesplanen, for kulturugens motto i år hedder Vesterbro By På Ny.</p><p id="p2">Arrangørgruppen har bestilt solskin og satset på de udendørs glæder. Det store telt på Enghave Plads, som plejer at være centrum for aktiviteterne, er sløjfet, og hvis ellers justitsministeren giver grønt lys, så afsluttes kulturugen med gadefest i Istedgade Kr. Himmelfartsdag. 77 institutioner, foreninger og organisationer deltager i kulturugen, som i sig selv er et bevis på det samrbejde, som beboerne på Vesterbro har om at få deres del af København til at blive ved med at være værd at bo i. Åbningsfesten på fredag har Cirkus Måneskin på programmet umiddelbart efter Kulturborgmester Tom Ahlbergs åbningstale, og resten af aftenen sørger Nite Life for partyrock'en og Manga Rosa for de brasilianske rytmer med lambadadronningen Vanja Santos til at inspirere de danseglade. Aktivistgruppen Høstakken fra Halmtorvet 13 har opfundet et byfornyelsesspil, som vil blive solgt under kulturugen. Et splinternyt brætspil med 600 spørgsmål om Vesterbro - og 100 særlige børnespørgsmål, så hele familien kan spille med. Oplysning om byfornyelsesplanen leveres fra Lejernes Landsorganisations flytbare informationscontainer. Containeren dumper blandt andet ned i Absalonsgade, der på mandag er stedet, hvor hip- hop'erne mødes med blandt andre M.C. Einer, Dope Soulution og Lyrical Uprising. Vesterbro Kulturuge har tradition for også at tilgodese dem, der ikke kan deltage i gadens festligheder. I år er der rockkoncert i Vestre Fængsel, flamencodans på Rundskuedagens Plejehjem og koncert med Lone Kellerman for kvinderne i Reden på Halmtorvet. »Kulturugen er hverken finkulturel eller international, for vi har ikke penge til at hyre de store navne, men til gengæld har vi skabt en begivenhed, der involverer rigtig mange mennesker på Vesterbro,« siger Nina Faustmann, som gennem flere år har trukket i de koordinerende tråde fra Kulturhuset i Lyrskovsgade. Kulturugen støttes økonomisk af blandt andre Kulturministeriet og Københavns Kommune.</p><p id="p1">Roskilde: To bands med Roskilde-rødder er med på årets Vesterbro Festival, der åbnede i går og fortsætter i dag, lørdag.</p><p id="p2">Erwin Thomas &amp; The Beaticed Wildfireoptrådte i aftes som sidste navn på festivalens udendørs scene på Onkel Danny's Plads ved Halmtorvet, mens Sidste Ambulance spiller samme sted i aften klokken 19.30.</p><p id="p3">Vesterbro Festival holdes for fjerde år i træk og har over 80 bands og solister på programmet, fordelt på tre scener.</p><p id="p1">VESTERBROSK: Når d ´ herrer Henrik List og Gordon Inc. torsdag den 26. august klokken 19-21 i Demokratihuset i Valdemarsgade fyrer op for et par timer med anekdoter, historier og litteraturoplæsning om og fra Vesterbro, bliver det helt sikkert alt andet end kedeligt.</p><p id="p2">De to vesterbroere har tilsammen boet i kvarteret i mere end 30 år, og man kan roligt sige, at de kender deres lus på gangen.</p><p id="p3">»Vi håber begge på, at Vesterbro kan bevare sin historiske, traditionelle tolerance, sin menneskelige mangfoldighed og sit subkulturelle hjerterum for samfundets svage og skæve eksistenser. Vi håber jo, at Vesterbro bliver ved med at være Vesterbro: et broget, multikulturelt storbykvarter bag ved en centralbanegård, hvor der i flere hundrede år har været druk, prostitution og et syndigt natteliv,« siger Henrik List: " Det må der gerne blive ved med at være, for vores skyld!" »Vi har intet imod byfornyelse af slumlejligheder, smarte sushibarer eller pæne unge tilflyttere med små børn, men hvis man vælger at bo så specielt et sted som netop Vesterbro, inde midt i den pulserende storby, så må man altså også finde sig i, at der nogle gange er junkier på gadehjørnerne, pornoforretninger og massageklinikker i kældrene, værtshuse, der spiller høj musik klokken lort om natten, fulde mænd, der tisser i porten, og mennesker, der måske lever på en anden måde, end man selv gør«. Henrik List ( 45) og Gordon Inc. ( 46) er begge forfattere til flere bøger, der har taget udgangspunkt i deres elskede bydel Vesterbro.</p><p id="p4">Gordon Inc., der på Facebook hedder Gordon Flink, har boet på Vesterbro i 16 år. Henrik List har boet i Istedgade i 15 år, men også på Vesterbro i midten af 80erne. Begge forfattere skriver ofte selvbiografisk ud fra oplevelser på den sorte stenbro og de skarpe hjørner, selvom asfalten er blevet lidt blødere med årene. Men sproget de to herrer leverer er stadig knivskarpt og uden angstfuld selvcensur.</p><p id="p5">List har skrevet om porno-og prostitutionsmiljøet i essaysamlingen " Sidste nat i Kødbyen" og lavede i mange år gonzo-klummen " Henne om hjørnet", der ofte foregik på de listige, lokale steder, i Berlingske Tidende. De er begge kede af, at metroen kommer -næ, vent, de skriver jo selv ucensureret og siger simpelthen ' fuck metroen'. Gordon Inc. har drukket bajere under kastanjetræet på Enghave Plads, og begge hader de det hegn, der er sat op imellem kastanjetræet og byggepladsen til Metroen.</p><p id="p6">Det kunne jo reelt være af sikkerhedsgrunde? »Nej, det er sådan en slags zoologisk have, hvor alle dem, der drikker bajere og ryger fede, er blevet sat i bur," mener Gordon Inc.: »Akkurat ligesom junkiehegnene på Maria Kirkeplads og rundt omkring Café Dugnad på Halmtorvet.« De to forfattere skriver om alle dem, der ikke er som flertallet.</p><p id="p7">Om ludere og lommetyve, junkier og originaler, og dem der lever i politiets såkaldte ' røde zoner'.</p><p id="p8">Hør dem fortælle om deres Vesterbro og læse op fra nogle af deres egne bøger og klummer.</p><p id="p9">Det er torsdag den 26.</p><p id="p10">august klokken 19 i Demokratihuset i Valdemarsgade 4. Og det er ganske gratis. Vesterbro Lokaludvalg betaler gildet.</p><p id="p11"><br /><em style="bold">GORDON INC.</em></p><p id="p12">Gordon Inc. Født.1964 i Hillerød med det borgerlige navn Claus Winther, har boet på Vesterbro i 16 år.</p><p id="p13">Musiker, forfatter, samfundsdebattør, kulturel kamikazepilot og instruktør af fire dokumentarfilm til DR 2.</p><p id="p14">Han har skrevet bøgerne ' Harddisken', ' Dødsdromen' og ' Ord fra fronten' og bidrog til Dugnads antologi om narkoproblematikken på Vesterbro.</p><p id="p15"><br /><em style="bold">HENRIK LIST</em></p><p id="p16">Henrik List Født 1965, har boet på Vesterbro i et par år i.. erne og siden 1995 i Istedgade.</p><p id="p17">Har tidligere arbejdet som kulturskribent på Berlingske Tidende i 13 år og lever nu som forfatter. Har udgivet i alt 15 fag-og skønlitterære bøger, blandt andet ' Kære fucking dagbog', 'Sidste nat i Kødbyen' og ' Pussyland'. Til efteråret udkommer Lists nye rejsebog om Los Angeles: ' Scener fra Sunset Boulevard'. Læs mere på www.henriklist.dk</p><p id="p1">Bo Asmus Kjeldgaard vil have møde med politidirektøren for at få ham til at skabe mere tryghed på Vesterbro.</p><p id="p2">Debat I sidste uge modtog jeg et brev fra en særdeles frustreret borger på Vesterbro.</p><p id="p3">Efter 30 år i bydelen har han nu sat sin lejlighed til salg som følge af den omfattende og åbenlyse narkohandel, der er til stor gene for alle beboere i området. Han føler sig truet og hånet af narkohandlerne, der desuden larmer og sviner i området lige ved siden af Station City. Det er jo paradoksalt, at narkohandlerne ugeneret kan få lov til at indtage lige netop det område -og det er et symptom på, at politiet ikke er tilstrækkeligt til stede i gadebilledet. Det er simpelthen nødvendigt med mere gående politi på Vesterbro.</p><p id="p4">Derfor har jeg nu indkaldt politidirektør Johan Reimann til et møde. Politiet skal prioritere byens borgere.</p><p id="p5">Det skal der simpelthen være ressourcer til.</p><p id="p6">Spidskandidat for SF, Bo Asmus Kjeldgaard.</p><p id="p1">23-årige Kenneth Müller Christensen fra Vesterbro har i selskab med den svenske sangfugl Pernille Bornudd hovedrollen i sommerens store musicalopsætning i Københavns Havn  Forelsket i København, hvor Bent Fabricius Bjerre atter sidder bag tangenterne.</p><p id="p2">Musicalen har premiere den 3. august, og Kenneth tager hver dag turen fra sin lejlighed på Vesterbro til Københavns Havn, men snart bliver hans daglige gang fra Vesterbro til Holmen. </p><p id="p3">Statens Teaterskole har nemlig fået øje på hans talent, og Kenneth er blandt det nye hold af skuespillere, der begynder sin uddannelse til august. </p><p id="p4">Trods sin beskedne alder er Kenneth en erfaren herre på de skrå brædder og har allerede medvirket i flere store musical- og operaopsætninger. Blandt disse kan nævnes musicalen Victor Victoria i Tivolis Glassal (2004), To herrer fra Verona på Das Beckwerk (2004), hvor han var hovedrolleindehaver, Atlantis (2005), Proces Kafka i Operaen samt flere statistroller i blandt andet Ragnarok i Operaen. </p><p id="p1">For snart et halvt år siden gik Vesterbro Børneradio i luften for første gang, og siden er det hver lørdag blevet til utallige lokale indslag for store og mest de små.</p><p id="p2">Børnereporterne Cleo og Bellis støver de gode lokale historier op, og de to redaktører Nanna og Sabina styrer løjerne.</p><p id="p3">Det er nærværende og aktuel radio, og det er lokalt når det er bedst.</p><p id="p4">-Vi er meget interesserede i at få børn fra hele Vesterbro til at medvirke i vores programmer.</p><p id="p5">-Og vi vil derfor gerne opfordre skoler, institutioner osv.</p><p id="p6">til at skrive til os.</p><p id="p7">-Enten på Facebook eller på vores mail Vesterbro. borneradio@gmail. com.</p><p id="p8">-Det kan for eksempel være, hvis man lavet noget sejt på sin skole eller har gang i noget vildt fedt i sin SFO, fortæller Sabina Bang til Lokalavisen Vesterbro.</p><p id="p9">-Og derudover er man altid velkommen til at skrive til os og ønske musik, komme med nye idéer, eller bare hvis man har lyst til at fortælle en god historie.</p><p id="p10"><br /><em style="bold">Hver lørdag kl. 15</em></p><p id="p11">I sidste uges udsendelse tog Vesterbro Børneradio hul på programmerne " Kend dit kæledyr".</p><p id="p12">I " Kend dit kæledyr" møder de faste reportere Bellis og Cleo børn fra Vesterbro som fortæller om deres kæledyr.</p><p id="p13">Et andet nyt tiltag er " Nyt fra Vesterbro".</p><p id="p14">Her er der masser af nyheder fra ugen på Vesterbro.</p><p id="p15">Naturligvis nyheder i børnehøjde.</p><p id="p16">-Så har man en nyhed, skal man bare komme med den, siger Sabina Bang fra Vesterbro Børneradio, der kan høres hver lørdag kl. 15 på 98,9 FM og på 98,8 på hybrid.</p><p id="p17">Og selvfølgelig er Vesterbro Børneradio også på de sociale medier Facebook og Instagram.</p><p id="p1">Her ved skiftet til 2009 vil jeg gerne ønske alle på Vesterbro et godt nytår, samtidig vil jeg gerne takke alle, der har engageret sig i bydelen, bydelens traditioner og udvikling.</p><p id="p2">Det er utrolig vigtigt med engageret deltagelse i de mange ting, der sker på Vesterbro i øjeblikket.</p><p id="p3">Metrocityringen har fyldet en del i debatten i 2008. Debatten har blandt andet handlet om placering af stationer: Enghave Plads og Stampesgade, klargøringsanlægget ( som vi skal have på Vesterbro) og om de store gener som beboere og erhverv i nærheden af de meget store metrobyggepladser får tæt ind på livet. Det er en debat, som helt sikkert ikke er slut.</p><p id="p4">Sundevedsgadekarréen er endnu engang kommet på dagsordenen. Der er høring frem til den 12. januar. Kort fortalt handler sagen bl. a. om omfattende nedrivninger på Enghavevej og nybyggeri inklusive et højt hus på 9 ½ etage inde i karréen - et forslag om mange beboere i området er meget kede af.</p><p id="p5">Carlsberg Carlsberg har flyttet størsteparten af deres bryggeriaktiviteter til Jylland, og der er nu store planer for området. Det er en stor sag, som mange på Vesterbro helt naturligt har engageret sig i. Det er en spændende udvikling, men det kommer også til at betyde en del for Vesterbro rent trafikalt - og det synes jeg mildest talt er problematisk.</p><p id="p6">Projektet betyder, at der skal bygges mange tusind kvadratmeter til både boliger og erhverv, og man forventer, at byggeriet, når det står færdigt, vil betyde mellem 15.000 og 20.000 ekstra bilkørsler om dagen. Set i lyset af den tætte trafik, der er mange steder på Vesterbro og den megen - og meget berettigede - debat om klima og miljø, synes jeg, der er grund til at tænke i nye baner på det område.</p><p id="p7">Stofbruger - området fylder også på Vesterbro - det er et område, hvor problemerne er svære at løse. Men jeg synes, vi skal være glade for de små skridt, vi tager. De sundhedsfaglige tiltag i forbindelse med Sundhedsrummet er der taget hul på. Det sammen er DUGNAD mobil, og café- og værestedsfunktionerne i DUGNAD-regi starter i begyndelsen af det nye år. Det har været en meget lang og sej kamp, som nu bærer frugt. Vi skal være bevidste om, at det ikke løser alle problemer, men det kan forhåbentlig være med til at afhjælpe nogle. Vi MÅ OG SKAL have et - gerne flere - egentlige fixerum på Vesterbro.</p><p id="p8">Vi er klar Det har vist sig virkeligt at betyde en positiv forskel for både stofbrugere og beboere i mange byer rundt i verden - erfaringer er der, så nu mangler vi blot et flertal i Folketinget, som vil give os lov til at komme i gang på Vesterbro.</p><p id="p9">Vi er klar og et flertal i Borgerrepræsentationen er klar til at komme i gang, det burde ikke være så svært.</p><p id="p10">Prostitution og trafficking Prostitution og trafficking er også tydeligt i gadebilledet på Vesterbro. Jeg synes, det er utroligt, at der ikke gøres mere for at fange bagmændene og hjælpe de prostituerede.</p><p id="p11">Reden har i 2008 har 25 års jubilæum - de og andre gør en kæmpeindsats, men helt ærligt synes jeg, det er en skændsel, at det er nødvendigt. Jeg kan kun opfordre til, at alle bakker op om de organisationer og de mange frivillige der arbejder med sagen - og samtidig håbe og opfordre Folketinget til at behandle sagen mere seriøs.</p><p id="p12">Istedgade Istedgade - hvad skal ske i Istedgade? Det er også en debat der har kørt i det forløbne år. Kommunen har i årenes løb holdt flere borgermøder, hvor der helt tydeligt fra beboerne var et ønske at få gjort noget ved trafiksikkerheden i Istedgade. Samtidig var det et tydeligt ønsk, at der blev lavet udvidede fortovsarealer, så det kan blive nemmere at færdes som fodgænger, et ønske har også været mere plads til udeservering, cykelstativer, beplantning og bedre muligheder for at krydse Istedgade på en sikker måde samt en dæmpning af bilernes hastighed - det har således ikke været et udtalt ønske, at der skulle etableres cykelstier i Istedgade.</p><p id="p13">Jeg tror også, at livet i Istedgade vil blive meget bedre ved at etablere de mange andre ting i stedet for cykelstier, bl. a. set i lyset af cykelstierne på Vesterbrogade og Sdr. Boulevard og Halmtorvet, som løber parallelt med Istedgade - der er større behov for cykelstier på tværs af bydelen, f. eks. på Gasværksvej, hvor der helt sikkert bør gøres noget for bedre skoleveje ved Gasværksvejens Skole. Jeg vil meget gerne kæmpe for flere cykelstier - men det vil være meget mere fornuftigt med cykelstier på Gasværksvej og Ny Carlsberg Vej frem for i Istedgade, hvor mange andre ting vil gøre meget mere gavn for livet i gaden og også for trafiksikkerheden.</p><p id="p14">Spændende år 2009 bliver et spændende år.</p><p id="p15">2009 bliver forhåbentlig året, hvor arbejdet med det længe ventede havnebad ved Havneholmen kan komme i gang. Bavnehøjområdet på kanten til Vesterbro bliver udviklet og Bavnehøjbadet åbner i 2009.</p><p id="p16">Jeg håber også, at Borgerrepræsentationen vil se, at Vesterbro og Kgs. Enghave skal deles op og ikke være én fælles bydel. De to bydele er forskellige på mange måder og der er altså langt - både fysisk og mentalt - fra Tippen til Hovedbanegården. I Vesterbro Lokaludvalg har vi også det store problem, at vi kun får halvdelen af de midler som andre bydele får til sekretariatet - altså den hjælp og støtte du og jeg og alle på Vesterbro skal have i forbindelse med det lokale demokrati og de lokale netværk på Vesterbro, det er helt utilstrækkeligt.</p><p id="p17">Bydelsplanen bliver imidlertid det helt store tema i 2009. Som noget nyt skal alle bydele lave en bydelsplan, som kan omhandle alle mulige emner.</p><p id="p18">Det er op til os på Vesterbro at beslutte temaer og indhold i denne bydelsplan. Institutioner, miljø, økologi, Sociale og sundhedsmæssige ting, børn og unge, kultur, idræt, integration, narko, trafik, grønne områder - ja listen er i virkeligheden uudtømmelig, og jeg håber, at rigtig mange på Vesterbro vil være aktive, så vi kan få lavet en plan der sætter fokus på de ting der rør sig og de ting du gerne vil have skal ske på Vesterbro.</p><p id="p19">Til slut vil jeg ønske alle på Vesterbro et godt nytår - jeg håber vi ses i 2009.</p><p id="p20">Du kan følge Vesterbro Lokaludvalgs arbejde på www.vesterbrolokaludvalg.k k. dk - og vi er også at finde på Facebook, så kig også forbi dér og bliv venner med Vesterbro Lokaludvalg. Fysisk holder vi til i Demokratihuset, Valdemarsgade 4.</p><p id="p1">KUNST: Under slagordet ' Weird and wonderful' inviterer Vesterbro Raw til kunsthåndværkermarked på Onkel Dannys Plads.</p><p id="p2">Der er musik med Yasmin Saint, der spiller klokken 14 på Råhusets scene, mens der er lækkker mad fra Mission Gastronomique, der er et fundraising projekt som holder gadeevents, hvor de sælger lækker hjemmelavet mad.</p><p id="p3">Sandstøbning af vikingesmykker under overdækning i gården.</p><p id="p4">Vesterbro RAW foregår i samarbejde mellem Vesterbro RAW og Råhuset og har en lang række deltagere, der tilsammen repræsenterer og præsenterer alt det skæve, rå, utæmmede, underlige og rå kunst og kunsthåndværk, man ikke ser så mange andre steder. rem VESTERBRO RAW. Onkel Dannys Plads, lørdag 4. August kl. 11-17. Entre: Gratis.</p><p id="p1">-Özlem, jeg har fået nye tænder! Så oprigtigt og nede på jorden bliver Özlem Cekic stadig mødt af de hjemløse på Vesterbro. For Özlem Cekic har selv taget hele turen fra etnisk pige i socialklasse fem på Vesterbro til en taburet i Folketinget for SF, hvor hun har siddet siden november 2007. Hun har aldrig vendt ryggen til de mennesker, som hun dengang følte sig i familie med - alle de andre taberbørn på Vesterbro, hvis forældre var narkomaner, alkoholikere, arbejdsløse eller kontanthjælpsmodtagere.</p><p id="p2">-Hvis jeg ikke havde den kontakt til almindelige mennesker, ville jeg have det elendigt. For luften på Christiansborg er meget tung, lyder det fra Özlem Cekic.</p><p id="p3">For Özlem Cekic ´ s sociale engagement arbejder på to fronter. Fra Folketingets talerstol taler hun de udsattes sag som partiets psykiatri-og socialordfører, og i privaten er hun den, som lørdag aften forlader sofaen for at tage telefonen, når en hjemløs, en førtidspensionist eller en sindslidende ringer med et problem. Og det sker tit.</p><p id="p4">-Jeg føler en stor forpligtelse overfor de mennesker.</p><p id="p5">Og jeg brænder for dem. Så når en af dem ringer, er det meget svært for mig at sige, at jeg holder fri. For jeg ved, at han eller hun har brugt energi på at finde mit telefonnummer og overvejet hundrede gange, om han eller hun skulle ringe mig op, siger Özlem Cekic.</p><p id="p6"><br /><em style="bold">En håndsrækning</em></p><p id="p7">Özlem Cekic var ti år, da hun startede i modtageklassen på Matthæusgades skole, som hun forlod kun tre måneder senere for at starte i en » rigtig « klasse på Ny Carlsbergvejens skole. Siden blev hun student fra Rysensteen Gymnasium og fik en uddannelse som sygeplejerske.</p><p id="p8">-Det var utroligt. For eksempel sagde min tysklærer direkte til os, at » det er utroligt at se, hvor meget I kæmper, når man ved, I aldrig bliver til noget « . Men det var selvfølgelig ikke alle lærerne, som havde den indstilling. Vi vidste godt selv, at vi lå nederst i hierakiet, og vi havde mere brug for, at der var nogen, som rakte os en hjælpende hånd i stedet for at slå os oven i hovedet, siger Özlem Cekic.</p><p id="p9">Og det er netop en af grundene til, at Özlem Cekic har skrevet bogen » Fra Føtex til Folketinget « , som netop er udkommet på Gyldendal.</p><p id="p10">-Jeg er træt af at høre folk sige, at man selv bestemmer, om man ender som rengøringsassistent eller topdirektør.</p><p id="p11">For ja, man kan ende som topdirektør, selvom man kommer fra socialklasse fem på Vesterbro.</p><p id="p12">Men kun hvis man får en håndsrækning, siger hun.</p><p id="p13">Og en håndsrækning fik Özlem Cekic blandt andet i skoafdelingen i Føtex på Vesterbrogade.</p><p id="p14">-Bogen er en hyldest til dem, som gennem tiden har givet mig en håndsrækning. For eksempel min chef i sko-afdelingen i Føtex på Vesterbrogade.</p><p id="p15">Hun var skyld i, at jeg virkelig lærte dansk. Dengang fandtes der ikke lektiehjælp, og mine forældre kunne ikke hjælpe mig med lektierne. Min mor havde gået i skole til 3. klasse, fortæller Özlem Cekic.</p><p id="p16">Så når Özlem Cekic i dag går turen ad Istedgade, Valdemarsgade og Vesterbrogade, hvor hun gik, da hun arbejdede i Føtex, kalder det en masse gode minder frem.</p><p id="p17">-Når det er forår i Istedgade, får jeg den fantastiske følelse af at være hjemme. Meget mere end jeg gør, når jeg er i Tyrkiet, siger hun.</p><p id="p18"><br /><em style="bold">Tolerante Vesterbro</em></p><p id="p19">Selvom Özlem Cekic i sin tid på Vesterbro har haft betegnelsen taberbarn, har hun en masse positivt og godt at sige om bydelen, som har givet hende dét, som kendetegner hendes politik.</p><p id="p20">-Vesterbro lærer dens børn at være tolerante over for andre. Og det er en god egenskab. Der har altid været hjemløse og narkomaner på Vesterbro. Det var der før byfornyelsen, og det er der stadig. Vesterbro har sin egen charme, og den må aldrig gå hen og blive så » pæn « som Østerbro, siger Özlem Cekic.</p><p id="p21">Og den tolerance bærer Özlem Cekic i sig.</p><p id="p22">-Jeg har aldrig som barn været bange for stofmisbrugere og hjemløse. Og hvis jeg har følt mig truet, har jeg bare bedt vedkommende om at lade være med det, som skræmmer mig, og fortalt, at det skræmmer mig. Og min oplevelse har altid været, at de så kigger på mig og stopper.</p><p id="p23">Der er også nogen, som ikke kan have, at de hjemløse er beskidte og ikke kommer i bad. Men hvad. Jeg giver dem i kram, hvis det er det de har brug for, siger Özlem Cekic.</p><p id="p24">Så når Özlem Cekic tænker tilbage på Vesterbro, er det med stor kærlighed.</p><p id="p25">-Min opvækst der har gjort, at jeg vil holde fast i at snakke om følelser og mennesker i Folketinget. Tal, statistikker og rapporter betyder ikke meget, hvis man glemmer, at politik handler om mennesker af kød og blod. Og jeg ved, at nogen kalder det naivt. Det har jeg hørt mange gange, siger Özlem Cekic.</p><p id="p1">FØRST I det nye år bliver det angiveligt hurtigere at køre ad Vesterbro i nordlig retning.</p><p id="p2">Det er i hvert fald i den hensigt, at by-og landskabsudvalget har sagt god for ændring af de trafikale forhold i den sydlige ende af den stærkt trafikerede hovedfærdselsåre.</p><p id="p3">Ændringerne udspringer af et oplæg, som et eksternt firma har udarbejdet for kommunen.</p><p id="p4">Den mest markante forskel i forhold til i dag bliver en ændret afmærkning, så de to spor på Hasserisgade, hvor det i dag er muligt at svinge til venstre og nordpå ad Vesterbro, begrænses til et venstresvingspor. Højre spor vil fremover være forbeholdt buskørsel.</p><p id="p5">-Fordi der er to spor, sker der ofte det i dag, at biler fra Hasserisgade blokerer det reelt meget lille kryds på Vesterbro, hvorved der sker en opstuvning af biler på Vesterbro i såvel det sydgående spor som på det nordgående.</p><p id="p6">Det problem bliver mindre, når der ikke på samme tid kan komme så mange biler fra Hasserisgade, forklarer by-og landskabsrådmand Hans Henrik Henriksen.</p><p id="p7">Til gengæld forudser trafikplanlæggerne hyppigere opstuvning af biler på Hasserisgade, men her er holdningen i forvaltning og udvalg, at opstuvning af biler på Hasserisgade er at foretrække frem for, at det som i dag sker på Hobrovej.</p><p id="p8">Oplægget rummer også forslag til ændringer i Vesterbros nordlige ende, hvor hensigten primært er at lette bussers adgang fra Limfjordsbroen og ind i centrum.</p><p id="p9">Hvad den del af Vesterbro angår, skal oplægget ifølge hans Henrik Henriksen yderligere bearbejdes.</p><p id="p10">1. etape -den sydlige del -iværksættes ifølge rådmanden i det tidlige forår, mens ændringerne ved Limfjordsbroen bliver budgetstof og derfor tidligst kan gennemføres i 2017.</p><p>Torsdag aften var der gadefest på Vesterbro i København. Arrangørerne vurderer, at 85.000 personer deltog.<br /></p><p id="p1">Omkring 20 personer er blevet anholdt i forbindelse med torsdagens Distortion-festival i København, oplyser Københavns Politi omkring midnat natten til fredag.</p><p id="p2">Arrangørerne skønner, at der været 85.000 festende mennesker i Københavns gader i løbet af torsdagen, hvor bydelen Vesterbro har lagt ramme til gadefesten.</p><p id="p3">Blandt de mange anholdelser drejer en del sig om vold. Politiet forventer, at 11 af de anholdte fremstilles i dommervagten fredag.</p><p id="p4">»Den alvorligste sag er fra Sønder Boulevard på Vesterbro, hvor en mand er blevet sparket i hovedet. Den sag er vi nu ved at undersøge nærmere,«fortæller vicepolitiinspektør Henrik Møller Jakobsen.</p><p id="p5">På Rådhuspladsen skulle den kendte DJ Morten Breum været gået på scenen klokken 23. Den koncert blev udsat i tre kvarter, da der var for mange mennesker i området.</p><p id="p1">Det kan ikke komme bag på nogen, at den engelske krimiforfatter Edgar Wallace optræder i Vesterbro-forfatteren Mette Søs nyeste roman " Snebær", der udkom tidligere på efteråret på forlaget Republik.</p><p id="p2">For udover at være forfatter arbejder Mette Sø også som researcher for populære danske tv-serier.</p><p id="p3">45-årige Mette Sø har tidligere udgivet " Petit Petit" (2010) og " I en snæver vending" (2012). Den første handler om en kvindelig cykelrytter, den anden om en kvinde, der sælger brugte trusser til, skal vi sige, mænd med særlige interesser.</p><p id="p4">" Snebær" er sidste skud på stammen fra den velskrivende forfatter, der nu har taget fat på emnet med kvindelige modstandsfolk under den tyske besættelse af Danmark fra 1940 til 1945.</p><p id="p5">En del af handlingen foregår på Vesterbro, lyssky hoteller, Dagmarhus, hovedbanegården og forlængst glemte cocktailbarer som " Golddigger Bar", der lå i Vestergade, hvor diskotek Woodstock nu residerer.</p><p id="p6">Hyggelig og medrivende læsning for alle, der er interesseret i besættelsen og Vesterbro.</p><p id="p1">FORSKØNNELSE: En tur ned ad den første del ad Vesterbrogade fra Rådhuspladsen forbi Tivoli er ikke, hvad den har været. Den markante byggeplads ved Industriens Hus på den ene side og Scala og nabohusenes tomhed på den anden bidrager ikke just til byliv i centrum.</p><p id="p2">Men det skal der laves om på nu. Porten til Vesterbro, Vesterbro Passage, skal have en markant ansigtsløftning for 30 millioner kroner.</p><p id="p3">Det er tanken, at strækningen skal have en allé-agtig karakter. I kommunen sammenligner man ligefrem med Unter den Linden i Berlin og Champs-Élysées i Paris - dog i mindre skala og med en anden træsort.</p><p id="p4">»I dag er Vesterbro Passage en kedelig og rodet vejstrækning uden træer, ordentlige fortove og bænke.</p><p id="p5">Så det er på tide, at vi kommer i gang med det her projekt.</p><p id="p6">Der skal være bedre plads til alle de mange fodgængere, cyklister og buspassagerer, som færdes her. Og der skal være meget mere grønt med træer, buske og bænke, så man får lyst til at nyde gadelivet,« siger teknik-og miljøborgmester Ayfer Baykal ( SF), som sidste mandag eftermiddag fik sikret opbakning til projektet fra teknik-og miljøudvalget.</p><p id="p7">Det er ikke besluttet præcis, hvordan Vesterbro Passage skal se ud, så der skal nu laves et forslag for selve anlægsprojektet.</p><p id="p8">Forvaltningen skal nu sammen med et rådgiverteam, fundet ved EU-udbud, udarbejde et projekt, der tager hensyn til ønsket om et grønnere, tryggere og bedre byrum i Vesterbro Passage mellem H. C.</p><p id="p9">Andersens Boulevard og Bernstorffsgade.</p><p id="p10">Desuden skal der laves en ny plan for trafikken i området.</p><p id="p11"><br /><em style="bold">Bidrag fra Dansk Industri</em></p><p id="p12">Målet er, at den nye passage kan være færdig i slutningen af 2013, nogle måneder efter, at den store ombygning af Industriens Hus forventes færdig.</p><p id="p13">I Dansk Industri glæder man sig over udsigten til et opgradering af Vesterbrogades østlige del. Organisationen spytter omkring seks millioner kroner i projektet.</p><p id="p14">»Vi glæder os meget over, at omgivelserne omkring Rådhuspladsen ligesom Industriens Hus nu har udsigt til at få et gevaldigt løft, så vi kan få et både livligt og smukt byrum,« siger direktør Berit Vinther fra DI.</p><p id="p15">Pengene til at give Vesterbro Passage et løft stammer fra Københavns Kommunes store budgetpakke ' KBH i Vækst', som tidligere på året blev godkendt i Borgerrepræsentationen.</p><p id="p16">I aftalen er der afsat 25 mio.</p><p id="p17">kr. til projektering og anlæg af Vesterbro Passage.</p><block><p>Siden 1995 er priserne steget pænt i Rungsted Kyst, men ikke i nær det samme omfang som i den københavnske bydel vest for Hovedbanegården, hvor priserne er tidoblet. </p></block><block><p>Vesterbro er hverken trendy eller farverig. </p></block><p id="p1">ET MINDRE stykke vej på Vesterbro i Aalborg skal sættes i stand for den nette sum af 36 millioner kroner.</p><p id="p2">Miseren skjuler sig i viadukten over jernbanen.</p><p id="p3">Vinterens saltvand er i årevis trængt ned i belægningen, og via sprækker og revner har det ormet sig videre ned i betonfundamenterne til det rampeanlæg, der skjuler et større kommunalt garageanlæg.</p><p id="p4">-Hvis det var et hus, ville det blive betragtet som en kritisk skade, siger afdelingsleder Henrik Jess Jensen om mange af skaderne.</p><p id="p5">I garageanlægget under Vesterbro er der i loftet hængt net op for at fange små betonstykker, der bliver afstødt.</p><p id="p6">De bærende dele i brorampen bliver på nordsiden understøttet og forstærket af en ekstra stålkonstruktion, så vejen ikke pludselig risikerer at kollapse.</p><p id="p7">Renoveringen kommer formentlig til at strække sig over tre måneder.</p><p id="p8">Betonen skal hugges op, og arbejdet er så indgribende, at et spor ad gangen vil blive lukket ned, og al trafik ledes over i det ledige spor.</p><p id="p9">Resten af Vesterbro fik helt nyt slidlag i forsommeren.</p><p id="p10">Kommunen lejer garageanlægget under Vesterbro ud til forretningsdrivende og beboere i området.</p><p id="p1">Borgere og de fleste virksomheder på Vesterbro i København har i dag måttet se langt efter deres post. </p><p id="p2">Postbudene i postdistriktet Vesterbro nedlagde nemlig arbejdet fredag morgen i strid med overenskomsten, fordi de ikke mente, at der var nok bude på arbejde til at dække postdistriktet. Det oplyser fællestillidsrepræsentant for postbudene på Vesterbro Niels Sørensen til Nyhedsbrevet 3F.</p><p id="p3">- Fem af vores kolleger blev syge fra den ene dag til den anden, og ledelsen pålagde de resterende bude at dele posten ud i deres områder, fordi der ikke er dækning for den planlagte bemanding, siger Niels Sørensen. Han oplyser, at den lokale tillidsrepræsentant forgæves forsøgte, at få sine kolleger til at genoptage arbejdet.</p><p id="p4">Niels Sørensen regner med, at budene på et møde lørdag morgen beslutter at genoptage arbejdet. </p><p id="p5">Normalt skal der cirka 50 bude til at dele posten ud på Vesterbro.</p><p id="p1">"Vi har gået og holdt øje med Vesterbro i tre-fire år, men synes ikke rigtig t, at bydelen passede til os.  Standarden var ganske enkelt lidt for dårlig i forhold til de lejligheder, vi plejer at sælge.  Men nu er der jo sket en del, og derfor
åbner vi nu." Sådan lyder den enkle forklaring fra ejendomsmægler Peter Norvig, der fra sit hovedkvarter på Frederiksberg ellers har slået sig op på at være specialist på boligmarkedet i de dyre områder nord for København.
Byfornyelsen og dermed den øgede boligstandard, har bl.a. betydet en markant stigning i ejendomsvurderingerne på Vesterbro.</p><p id="p2">Ole Halling fra Københavns Kommunes vurderingssekretariat, oplyser at seneste ejendomsvurdering gav en 51 pct. stigning på ejerlejligheder på Vesterbro.  I København som sådan steg vurderingerne med 34 pct.
Peter Norvig forventer at sælge ca. 400-450 boliger på Vesterbro om året.  Og kunderne er der, siger han.
<br /><br /></p><p id="p1">Det handler om at gøre en forskel, få unge mennesker til at mene noget og få dem engageret via musik, digte eller teater.</p><p id="p2">Pædagogen og sangskriveren har netop gjort dette.</p><p id="p3">Rørt en masse børn. Givet dem færdigheder, selvtillid og mod på livet. I dag fylder indbegrebet af Vesterbro Ungdomsgård, Bo Schiøler, 70 år.</p><p id="p4">Han stammer ikke selv fra Vesterbro, men bydelen blev hans skæbne. Som ung pædagog begyndte han som musiklærer i klubben i Absalonsgade og kom gennem de næste mange årtier til at spille en stor rolle for bydelens børn og unge.</p><p id="p5">-Jeg faldt totalt for vesterbroerne.</p><p id="p6">Der var et socialt sammenhold, jeg ikke havde oplevet før. Folk havde mange problemer, men kæmpede for værdigheden. Og alle var der for hinanden på trods af forskelligheder, udtalte han til Politiken i 2010.</p><p id="p7">Bo Schiøler står bag mere end 185 teaterstykker fremført af børnene på ungdomsgården og har skrevet musik og sange i lange baner. Mange kender sikkert pladerne » Kattejammerrock « og » Hjerteblod « . Men han har også udgivet sangbøgerne » Sange fra Vesterbro « i 1986, » Stenbroens stemmer « fra 1996 og » Ballademager Blues « fra 2004.</p><p id="p8">Det blev til 44 år i alt på Vesterbro Ungdomsgård, hvor han gjorde en forskel for mange, men langt fra for alle i det barske kvarter.</p><p id="p9">-Jeg bliver utrolig ked af det, når nogle af de unge, jeg har kendt og elsket, går under og dør af narko. Eller jeg ser en stå nede på Tove Ditlevsens Plads og være helt væk. Men jeg kan jo ikke redde alle. Man kan jo kun ridse i overfladen og håbe, sagde Bo Schiøler til Politiken.</p><p id="p10">Multikunstneren har også prøvet kræfter med voksenteater som dramatiker og instruktør hos Comedievognen og Bådteatret.</p><p id="p11">Derudover har han udgivet digtsamlinger og modtaget en række priser og legater.</p><p id="p12">Selv har han udtalt, at han er meget glad for Martin Andersen Nexøs Æreslegat.</p><p id="p13">Men det er også blevet til LO's kulturpris, Gerda-prisen og ikke mindst titlerne som kulturambassadør for Københavns Kommune og Fair Trade DK. I 2006 blev han desuden ridder af Dannebrog.</p><p id="p14">/Ritzau/</p><p id="p1">Dette er ikke en cykeltur for dem, som pinedød skal have syre i lægmusklerne og høj puls for at føle, de har cyklet.</p><p id="p2">Det er en historisk og kulturel cykeltur og en anden vej end den, du normalt ville køre.</p><p id="p3">Vi mødes på Halmtorvet, miljømedarbejder i Miljøpunkt Vesterbro/ Kgs. Enghave, Kim Thygesen og jeg.</p><p id="p4">Vejret er lidt firnuligt, så de godt tre kilometer, vi skal cykle, er meget passende.</p><p id="p5">Vi kører fra Halmtorvet ned mod DGI-Byen og drejer til højre gennem næstsidste port til Den Brune Kødby -der hvor der står ' indgang til Billedskolen og Teaterbutikken'.</p><p id="p6">Vi kører lige ud og ind i Den Hvide Kødby, og ved Dat Schaub kører vi til højre og igen til venstre. Der er gang i Kødbyen på det tidspunkt -hvis du hører til dem, der primært kender Kødbyen fra nattelivet, så er turen alene af den grund alle pengene værd -selvom den er gratis.</p><p id="p7">Ude på Flæsketorvet kører vi lige over og drejer til venstre, og for enden kører vi igen til højre. Her holder en række biler i kø for at købe ind til deres grønthandlerforretninger, slagtere og så videre.</p><p id="p8">Oppe fra vinduerne i Hotel -og Restaurationsskolen, som bor her lidt endnu, høres latter fra tjener-og kokkeelever.</p><p id="p9">Alt er godt. I Skelbækgade kører vi til venstre og ved Dybbølsgade og Niholahjørnet trækker vi ind, da man ikke må cykle. Op på hesten igen i Dybbølsgade.</p><p id="p10">Ved Krusågade genser vi Franz Beckerlees skulptur.</p><p id="p11">Lige ud til Sdr. Boulevard. Til venstre her og ind på den brede og velasfalterede cykelsti.</p><p id="p12">Ind til videre har turen bestemt ikke været børneegnet, da der er mangel på cykelstier og den nogle gange uforudsigelige trafik fra indog ud kørsler i Kødbyen gør, at den er bedst til voksne, når de cykler uden børn. Så kan man også bedre nyde det pulserende liv med slagtere og andre virksomheder i det historiske kvarter.</p><p id="p13">Men på Søndre Boulevard kan de være med, børnene.</p><p id="p14">Vi krydser Enghavevej og kører videre -konstaterer at der fortsat intet er sket med renoveringen af den del af Søndre Boulevard. Ved den første port -eller indgang om man vil -til Carlsberg kører vi ind, og kører til højre og igen til venstre og til højre igen.</p><p id="p15">Her ser vi Dansehallerne, og har man tid, kan man jo lige kigge indenfor. Hvis ikke fortsætter man bare rundt om bygningen og til venstre, og forenden må man lige give sig tid til at hilse pænt på brygger Carl Jakobsen, der står lige så fin og rank, grøn og iret og overvåger området.</p><p id="p16">Til højre og til venstre og gennem porten, Gamle Carlsberg.</p><p id="p17">Oppe ved Bryggernes Plads kan vi skimte elefanterne, og dem hilser vi også på, inden vi på grund af brostenene, der bevares er flotte, men ikke egner sig til gamle, slidte cykler som vores, trækker op til Pile Allé.</p><p id="p18">Her overvejer vi at køre en tur til Valby, gå i Søndermarken eller vende tilbage til Vesterbro.</p><p id="p19">En dejlig tur, som er en udmærket variant af den vej, du måske plejer at køre.</p><p id="p20">Det er ikke en motionstur, men en sjov måde at opleve Kødbyen og udviklingen af Carlsberg på.</p><p id="p21">Prøv det og glæd dig til næste uge, hvor vi cykler en ny tur for dig.</p><p id="p22"><br /><em style="bold">Ny serie og fotokonkurrence</em></p><p id="p23">Miljøpunkt Vesterbro/ Sydhavnen har udviklet nogle cykelruter til dig og din familie, og Vesterbro Bladet er cyklet med. Hver uge til og med uge 24 kan du hver uge i dit lokalblad få tips til nye måder at udforske byen på.</p><p id="p24">I forbindelse med cykelserien lancerer Miljøpunkt Vesterbro/ Sydhavnen i samarbejde med Vesterbro Bladet en fotokonkurrence, så find kameraet frem og skyd det bedste billede under titlen Din Cykelby. Hovedpræmien er en ladcykel til en værdi af 15.000 kroner sponseret af Sorte Jernhest, og 2. til 3. præmier er cykelanhængere til en samlet værdi af 3000 kroner. Derudover vil syv billeder blive præmieret med cykelrygsække fra KlimaKBH. Juryen består af: Anja Berth, journalist på Vesterbro Bladet Klaus Sletting, pressefotograf Vesterbro Bladet, Brita Fogsgaard, freelancefotograf Niels Birk, daglig leder af Miljøpunkt Vesterbro/ Sydhavn. Konkurrencen løber frem til 18.juni og det er en betingelse at vinderen kan deltage i en event 25. juni, hvor vinderne kåres.</p><p id="p25">Se regler og betingelser på dincykelby. net.</p><p id="p1">Mindst en person og muligvis flere blev søndag aften ramt af skud på Vesterbro i København.</p><p id="p2">Klik herIfølge Ritzaus oplysninger er en mand bragt til traumecenteret på Rigshospitalet med skudsår i en taxi.</p><p id="p3">Muligvis blev en anden mand samtidig stukket med kniv i ryggen og ramt af et skud i benet.</p><p id="p4">Politiet kan på nuværende tidspunkt ikke give yderligere oplysninger.</p><p id="p5">En dansk og en svensk bil kørte fra gerningsstedet bag Imperial biografen, hvor politiet forsøgte at holde eventuelle vidner tilbage.</p><p id="p6">/ritzau/</p><p><a target="_blank" href="http://woview.infomedia.dk/?url=http://www.berlingske.dk/indland/artikel:aid=906120&amp;OpointData=84e4eb3ba207917472fb90809f216148JmlkX3NpdGU9MTIxJmlkX2FydGljbGU9MjUyMjkxJmlkX3VzZXI9Mjg0MCZpZF9hcHBsaWNhdGlvbj0xMDAwMDA4Jmxhbmc9ZGE=">Klik her for at åbne originalartiklen på Berlingske.dk</a></p><p id="p1">Den lokale julehandel fik et ekstra skub opad, da Vesterbro Bladet i den forløbne uge sendte gavekort på mere end 100.000 kroner afsted til læserne.</p><p id="p2">Det var den glade afslutning på den store juleshopping konkurrence, der har kørt i november og december i et samarbejde mellem Vesterbro Bladet og en lang række lokale butikker.</p><p id="p3">I løbet af de tre uger Vesterbros største julekonkurrence stod på, blev der indleveret tusindvis af kuponer i de postkasser, som stod rundt om i butikkerne og på Vesterbro Bladet. Vi inviterede selveste julemanden til at deltage i lodtrækningen om de mange gavekort, som derefter er sendt ud til vinderne.</p><p id="p4">Alle vinderne offentliggøres i øvrigt i denne uge i Vesterbro Bladet.</p><p id="p5">En lang række butikker rundt om på Vesterbro har været med i juleshopping konkurrencen. Her har læserne kunne udfylde kuponer og lægge dem i julepostkasserne i butikkerne. Vesterbro Bladet har så sørget for hundredevis af gavekort til de butikker, der har været med i juleshopping konkurrencen - og tilsammen var der gavekort for over 100.000 kroner. Gavekortene havde en værdi på mellem 100 kr.</p><p id="p6">og 1.000 kr.</p><p id="p7">De mange vindere er nu blevet udtrukket på Vesterbro Bladet, og dermed er der også sendt en sværm af gavekort afsted med posten. Det betyder, at vinderne har mulighed for et ekstra tilskud til juleindkøbene..</p><p id="p1">Børnesang, balloner og en parade.</p><p id="p2">Anden pinsedag vil der på Vesterbro i København være en noget anderledes gudstjeneste udenfor. Flere kirker landet over benytter netop helligdagene i pinsen til at rykke gudstjenesten ud af kirkebygningerne, både for at nyde det forhåbentlig gode vejr og for at gøre kirken synlig i lokalområdet.</p><p id="p3">Flere kirker i Vesterbro Provsti gør også mere end det. De arrangerer i år en parade med sang og musik, som leder hen til gudstjenesten.</p><p id="p4">Håbet er, at folk vil se og høre paraden og følge med til gudstjenesten.</p><p id="p5">For kirken må nemlig gerne være et udstillingsvindue, mener Verner Villensgaard, præst i Vesterbro Bykirke, som er en af kirkerne, der står bag arrangementet.</p><p id="p6">" Ligesom folk går på Vesterbrogade og ser på butiksvinduer, må kirken også gerne vise, hvad den kan tilbyde.</p><p id="p7">Folk ved godt, at der er gudstjeneste på søndage og helligdage, men her gør vi dem direkte opmærksomme på det," siger han og henviser til den gudstjeneste, som vil være på Vesterbro Torv, hvor også paraden ender.</p><p id="p8">Det er fem år siden, at kirkerne i provstiet rykkede gudstjenesten i pinsen udenfor.</p><p id="p9">I år begynder paraden klokken 13 på Enghave Plads, og frem til klokken 14 vil man i samlet flok bevæge sig mod Vesterbro Torv. En strækning på et par kilometer.</p><p id="p10">De i alt ni kirker, som er sammen om projektet, har valgt bøn som årets tema. Ligesom sidste år vil kirkegængerne derfor kunne skrive deres egne bønner, som fastgøres til en ballon, der sendes mod himlen. Det gøres for også visuelt at markere, at bønnen rettes mod Gud i himlen.</p><p id="p11">Gudstjenesten er samtidig en indsamlingsdag til Missionen blandt Hjemløse. En af områdets kirker, Bavnehøj Kirke, var nemlig i den kolde vinter også nødherberg i tre måneder.</p><p id="p12">anne.jensen@k.dk </p><p id="p1">FLOORBALL Nu har alle drenge og piger mellem 8 og 13 år mulighed for at spille floorball på Vesterbro. Hver tirsdag kl. 15.30- 17.00 er der træning på Vesterbro Ny Skole.</p><p id="p2">Det er Valby Floorball Club, som efter godt to års virke i Valby, nu har samlet ressourcer til at udvide sine tilbud til også at omfatte Vesterbro.</p><p id="p3">- Siden vi startede i maj 2006 med børne- og ungefloorball i Valby, er vi vokset enormt og har nu hold for drenge og piger lige fra 5 til 16 år. Da flere af medlemmerne er fra Vesterbro, er det naturligt for os nu også at være mere tilstede og synlige på Vesterbro, siger klubbens formand, Per Stærk Larsen, og fortsætter: - Til at starte med er tilbuddet for de 8- 13 årige. Hvis man finder interesse for sporten, kan man hurtigt komme med til stævner og turneringer med klubbens øvrige spillere.</p><p id="p4">Floorball er en hastigt voksende sportsgren i Danmark og minder meget om den populære form for hockey, som spilles i folkeskolen og kaldes for skolehockey. Sporten er både sikker, børnevenlig og med stor ungdomsappel.</p><p id="p5">- Kig bare på den anden side af sundet, hvor floorball på knap 25 år er blevet Sveriges største indendørs sport, lyder det fra Per Stærk Larsen. Han tilføjer: - Valby Floorball Club har netop afviklet skolefloorballturnering for 4.- 6. klasse i Valby, Sydhavnen og på Vesterbro. Her prøvede 400 børn kræfter med floorballsporten.</p><p id="p6">Er du mellem 8 og 13 år og kunne du tænke dig at prøve kræfter med floorball, er det bare at dukke op på Vesterbro Ny Skole, Slesvigsgade 6 tirsdage kl. 15.30. Man skal være iklædt almindeligt indendørs idrætstøj og også gerne medbringe en drikkedunk.</p><p id="p7">Valby Floorball Club udlåner gratis udstyr. Den første måned er det ligeledes gratis at træne med. Læs eventuelt mere på www.valbyfc.dk.</p><p id="p1">En femtedel af beboerne på Vesterbro går endnu en vinter i møde, hvor den eneste varmekilde i lejligheden er en gammeldags brændeovn eller en gasradiator. En hverdag, hvor morgentoilettet foregår på deletoilettet på bagtrappen eller i fællesbadet oppe under tagspærrene. Mange af beboerne er ellers blevet lovet byfornyelse. De bliver slemt skuffede.<br /><em style="bold">Støtten beskåret</em><br />
 Regeringen har endnu en gang skåret i støtten til byfornyelse. Det betyder ifølge overborgmester Jens Kramer Mikkelsen (S), at byfornyelsen på Vesterbro går i vasken.</p><p id="p2">"Det er da fint, at regeringen vil bygge ungdomsboliger, men regeringen glemmer at sige, at den vil tage pengene fra byfornyelsen. Det er både skuffende og uanstændigt, at regeringen bliver ved med at skære i byfornyelsen. Konsekvensen er, at vi må opgive mange af byfornyelsesprojekterne på Vesterbro. Andre må vi udsætte på uvis tid," siger overborgmesteren. Han kalder det et regulært aftalebrud, at regeringen i løbet af et år har halveret støtten til byfornyelsen.<br /><em style="bold">Snydt for byfornyelse</em><br />
 På Vesterbro er utilfredsheden også stor. "Der er mange på Vesterbro, der bliver ramt af de nye nedskæringer. Nogle bliver helt snydt for byfornyelse. Andre risikerer at vente i rigtig mange år, og endnu andre vil opleve meget større huslejestigninger end lovet," siger Bjarne Testrup Rasmussen, arkitekt og beboerrådgiver på Vesterbro Byfornyelsescenter. Det er bl.a. beboerne i Tøndergadekarreen, Amerikakarreen og Sundevedsgadekarreen på Ydre Vesterbro, som risikerer at blive hårdest ramt af regeringens pengemæssige tilbagetrækning. På papiret er der planlagt byfornyelse for de tre karreer. I virkelighedens verden risikerer de og andre, at der ikke bliver penge til at lønne håndværkere og arkitekter. I bedste fald går der en rum tid, før nye facader, fjernvarme og eget badeværelse bliver en realitet. Og sandsynligvis bliver der tale om forbedringer i langt mindre skala end planlagt og højere husleje end lovet.<br /><em style="bold">Går ud over udvikling</em><br />
 På et møde for borgermøde på Vesterbro forleden sagde Jens Kramer Mikkelsen: "Jeg har opdaget, at når det går skidt for Vesterbro, så går det skidt for resten af København og omvendt." Overborgmesteren frygter, at regeringens nedskæringer i forbindelse med byfornyelsen på bl.a. Vesterbro sætter den gunstige økonomiske udvikling i København tilbage. Han mener, at det er den helt forkerte vej, regeringen går. Ifølge ham er der behov for at fastholde niveauet for byfornyelsen. Bl.a. fordi bedre boligforhold skaber bedre beskæftigelsesforhold.<br /><em style="bold">Kommunen ikke råd</em><br />
 I regeringens første finanslov fra februar blev byfornyelsen beskåret med 500 mio. kr. Det svarer ifølge regeringens egne beregninger til, at antallet af de boliger, der bliver byfornyet, vil falde fra 2700 i fjor til 1650 i år. I det nye finanslovsforlig barberer regeringen byfornyelsen med yderligere 250 mio. kr. Således er investeringsrammen for byfornyelse næsten halveret under den nye regering. "København står for 43 pct. af alle byfornyelse i Danmark. Vi taler om så store beløb, at kommunen på ingen måde kan gå ind og dække det hul, regeringen efterlader. Det skal vi heller ikke," siger Jens Kramer Mikkelsen. Det har ikke været muligt at få en kommentar fra boligminister Bent Bendtsen (K). <a href="mailto:anna.thejsen@jp.dk">anna.thejsen@jp.dk</a></p><p id="p1">Seje butikker og smarte cafeer skyder op som mælkebøtter mellem fortovsfliserne på Vesterbro. Men på fliserne færdes stadig bydelens mange trængte borgere - narkomaner, prostituerede, hjemløse og drankere.</p><p id="p2">»Det er den største udfordring overhovedet at ændre Vesterbro, så alle bliver tilgodeset.</p><p id="p3">Ellers går det jo nemt sådan, at det er de højst råbende og dem med flest ressourcer, som bestemmer fremtiden,« siger Thomas Warburg, formand for Vesterbro Lokaludvalg om det storstilede fornyelsesprojekt til 60 mio. kr., som frem til 2017 skal gøre den trange bydel mere attraktiv.</p><p id="p4">Projektchef Sara Matikainen fra Områdefornyelsen af det centrale Vesterbro ser også områdets meget brogede beboersammensætning som både den vanskelige udfordring og den store mulighed.</p><p id="p5">»Der er meget stort spænd mellem de veletablerede børnefamilier med gode uddannelser og høje indkomster, som vælger at blive boende i kvarteret, til de mange socialt udstødte, som også er en del af bydelen - ikke mindst fordi der ligger en lang række tilbud i området til netop den gruppe,« siger hun.</p><p id="p6">Området mellem husene Områdefornyelsen til ca. 60 mio. kr., hvor Københavns Kommune betaler to tredjedele og Ministeriet for By, Bolig og Landdistrikter resten, tager sig ikke af at modernisere den enkelte bolig, men arbejder i stedet med at løfte områderne mellem husene.</p><p id="p7">Ved siden af områdefornyelsen er der dog også en økonomisk ramme på 72 mio. kr., som beboerne kan søge til fornyelse af boligerne - f. eks.</p><p id="p8">At få bad, fjernvarme eller nye vinduer.</p><p id="p9">»Mange af gårdene mellem husene er sammenlagte og er blevet rigtigt rare for beboerne og deres børn, men de er lukkede og låst - det er ikke specielt på Vesterbro. Men det betyder selvfølgelig, at det er så meget mere vigtigt at få noget ud af de områder, som er tilbage - pladser, gader, parker osv.,« siger hun og understreger, at målet er at bevare den store menneskelige spændvidde på Vesterbro.</p><p id="p10">»Vi har gjort en del ud af at inddrage beboerne, og bl. a.</p><p id="p11">har vi spurgt børnene, hvad de savner ved deres skoles udeområde,« siger Sara Matikainen.</p><p id="p12">Også de socialt udstødtes stemmer skal høres, og her har det overrasket - positivt - at mange peger på det omdannede Søndre Boulevard som et mønstereksempel.</p><p id="p13">»På en solskinsdag ligner det jo et område for de, der har haft medvind i livet, men også de udstødte holder af at komme der, fordi alle grupper kan være sammen på lige fod. Ingen kan se, om man drikker en håndtappet belgisk øl til mange, mange penge eller har hentet den i Aldi, og på den måde giver Søndre Boulevard området en sammenhængskraft, som vi gerne vil fremme andre steder i bydelen,« siger projektchefen.</p><p id="p14">Vesterbro Lokaludvalg, der er repræsenteret i projektets styregruppe, lægger vægt på at bruge andre metoder til borgerinddragelse, når det handler om at få socialt udstødte i tale.</p><p id="p15"><br /><em style="bold">For fulde til fyraften</em></p><p id="p16">»Det nytter jo ikke med et fyraftensmøde, som måske passer de travle businessfolk, for da er mange af drankerne blevet for fulde. I stedet har vi valgt at tage rundt og tale med folk, hvor de er, og mange af dem vil jo rigtig gerne gives deres besyv med. Og mange frygter, at de bliver skubbet ud, når området fornys,« siger Thomas Warburg, der med egne ord har »drukket mange spande kaffe« med brugerne af varmestuer og ølholdet på bydelens bænke.</p><p id="p17">»Hvis der opstår modsætninger, handler det om uvidenhed om hinanden. Derfor har vi arrangeret sociale byvandringer, hvor det er muligt at komme ind bag facaden og se, hvad der faktisk foregår i tilbuddene for de socialt udstødte,« siger formanden for lokaludvalget og giver som endnu et eksempel en særlig høring lørdag, hvor borgerne indbydes til at følge en slags retssag under overskriften »Vester - for råt, for pænt, for meget?« Som Københavns miljøog teknikborgmester understreger Morten Kabell (EL) målet med at fastholde spændvidden i beboersammensætning.</p><p id="p18">»Befolkningen i København skal ikke deles yderligere op, men jeg er fuld af fortrøstning.</p><p id="p19">Vesterbro har en historisk tradition for at rumme mange meget forskellige mennesker,« siger han.</p><p id="p20">hanne.fall.nielsen@jp.dk </p><p id="p21"><br /><em style="bold">Fakta: VESTERBRO Mange om pladsen</em></p><p id="p22">Det centrale Vesterbro er et af Københavns mest tæt bebyggede områder.</p><p id="p23">Ca. 18.000 mennesker bor i området, der afgrænses af gaderne Skelbækgade, Matthæusgade Vesterfælledvej og Ingerslevsgade.</p><p id="p24">Området er præget af få friarealer - kun to kvadratmeter pr. beboer. I det øvrige København har borgerne i gennemsnit 25 kvadratmeter friareal.</p><p id="p1">TRYGHEDSBAROMETER: Det går bedre med trygheden på Vesterbro, men der er fortsat behov for en massiv indsats.</p><p id="p2">Det er den enkle konklusion i det tryghedsbarometer, som beskæftigelses-og integrationsforvaltningen netop har offentliggjort.</p><p id="p3">I forhold til det øvrige København er Vestebro og Indre By de kedelige topscorer hvad angår anmeldelser om tyveri, vold, overfald og narko. Og det er også i de to bydele, at beboerne generelt føler sig mest utrygge. Men for Vesterbros vedkommende er problemet hovedsageligt i området omkring Hovedbanegården, hvor prostition og narko er hverdag.</p><p id="p4">Og ifølge politiassistent i den kriminalpræventive afdeling for Københavns Politi, Marianne Blandebjerg gør politiet, hvad de kan: »I de 25 år, jeg har arbejdet her ( Station City, red.) har der været prostitution og narkomaner omkring hovedbanegården, og det er jo der, de mødes. I gamle dage kunne der være 35-50 narkomaner på et sted, og de blev så flyttet eller fik tilhold, men man kunne ikke komme det til livs. Sådan er det ikke mere, efter at der er kommet Café D og det mobile fixerum, og nu kommer der også snart det permanente fixerum på Mændenes Hjem, og det håber jeg, kan gøre en forskel,« siger Marianne Blandebjerg: »Det er umuligt at komme problemet helt til livs, og det er heller ikke min oplevelse, at beboerne her føler sig generet af det, og når man bor her på Vesterbro, så er det en del af det. Det kan lyde kynisk, men det er sådan, det er,« siger Marianne Blandebjerg til Vesterbro Bladet.</p><p id="p5"><br /><em style="bold">Arbejde for mere tryghed</em></p><p id="p6">Beskæftigelses-og integrationsborgmester, Anna Mee Allerslev ( R), der er politisk ansvarlig for tryghedsbarometeret er optimistisk i forhold til udviklingen på Vesterbro: »Vores Tryghedsindeks viser, at det går fremad med trygheden på Vesterbro. Men det viser også, at vi langt fra er i mål. Beboerne på Vesterbro oplever mere kriminalitet end i det øvrige København. Så vi må ikke hvile på laurbærrene, og vi vil følge nøje med i udviklingen.</p><p id="p7">Her er vores Tryghedsindeks et rigtig godt redskab, fordi det giver os et præcist billede af udviklingen. Det giver os mulighed for at handle på solid viden, hvilket betyder, at vi effektivt kan arbejde for, at borgerne føler sig trygge i deres by. Det er der, vi skal hen,« siger Anna Mee Allerslev.</p><p id="p8">Sammenlignet med københavnerne generelt kan det påvises, at beboerne på Vesterbro i betydelig højere grad siger, at de har været udsatte for kriminalitet og oplever kriminalitet som et problem i nabolaget.</p><p id="p9">Vesterbro er blandt de tre bydele, hvor beboerne angiver størst udsathed for kriminalitet.</p><p id="p10">I 2012 fremgår det, at det særligt er tyveri, narkotika og vold/ trusler, som beboerne på Vesterbro er udsatte for og vurderer som et nabolagsproblem.</p><p id="p11">Behovet for tryghedsskabende indsatser er i 2012 faldet for indbrud, hærværk og chikane sammenlignet med 2011.</p><p id="p12">Chikane kan være alt fra høj musik på hverdage til tilråb, støjgener, gadeuroden og diskrimination.</p><p id="p13">Omvendt er der i den anden ende af Vesterbro generel tryghed og ifølge SSPleder Michael Melbye kun få problemstillinger med unge og bandelignende grupper.</p><p id="p14">Der er også væresteder og organisationer som Fisken og Settlementet, der tilbyder aktiviteter til unge.</p><p id="p1">NEIGHBOURHOODS - like pop stars and fashion brands - have their heydays and declines. In Copenhagen, which has grown at an unexpectedly fast pace over the past decade, a formerly run-down, red-light district is now tops.</p><p id="p2">Copenhagen's Vesterbro neighbourhood - once betterknown as the city's skid row - is now its most popular address, statistics show.</p><p id="p3">Many of Vesterbro's turn-ofthe-19th-century buildings have been renovated; and clothing and furnishing designers, vintage mavens, and café artistes are snapping up storefronts along the old slum's thoroughfares.</p><p id="p4">And whereas just a few years ago you were only likely to trip over junkies and used needles on Vesterbro's streets, today designer baby prams and cappuccino drinkers are just as likely to impede your progress.</p><p id="p5">In the last decade Vesterbro has grown by 14 percent compared with just two percent growth in Nørrebro, which was the up-and-coming neighbourhood in the 1990s, reports Berlingske newspaper.</p><p id="p6">The big surprise for some estate agents is that it appears to be even more popular with buyers today than genteel Frederiksberg, the city's sweet-spot for many years among home buyers.</p><p id="p7">" At the moment, we're actually seeing that Vesterbro is more popular than Frederiksberg, and it's a relatively new development that [ properties sell] faster in Vesterbro than they do in Frederiksberg," Nicolai Glad, of estate agents Nybolig Frederiksberg/ Vesterbro, told Berlingske.</p><p id="p8">" Many who buy in Vesterbro have already lived there. It means that people must like living there if they are swapping one apartment for another." Vesterbro is still the area of Copenhagen best known for drug dealers and ' massage clinics' where all the endings are happy - but that reputation is changing.</p><p id="p9">It is increasingly the place to meet up for shopping and sidewalk cocktails on Istedgade, art exhibitions at the old Carlsberg Brewery, gourmet dining in the meat-packing district Kødbyen, or even an outdoor table tennis tournament on Sønder Boulevard's grassy street park.</p><p id="p10">Of course, it's not all rosé and roses yet. Vesterbro still has its rough edges, including the ubiquitous alcoholics and junkies.</p><p id="p11">" I live in Vesterbro ( just off Istedgade) and I love the constant vibrant life, central location and the people in my andelsboligforening ( co-op apartment building), plus the generally young neighbourhood," Vesterbro resident Abby Crispin wrote on The Copenhagen Post's Facebook page.</p><p id="p12">" I don't have any problem with the, ehr, alternative lifestyle of some on Istedgade," she added. " But the alcoholics can sometimes be mentally discomforting." Lifestyle expert Henrik Byager characterises Vesterbro as a combination of Østerbro - the city's well-heeled ' grand dame' - and Nørrebro with its melting pot of immigrants, youth culture, artists and old factory spaces.</p><p id="p13">" Vesterbro has a little of both and draws people who would otherwise go to one of those other places," Byager told Berlingske.</p><p id="p14">" Whereas for many people Østerbro seems upper-class, stiff and dead, Vesterbro has a more dynamic reputation, and that's what a lot of people find attractive about it." The neighbourhood is not only cool among hipsters. It's also popular with young families.</p><p id="p15">Today Vesterbro has Copenhagen's largest proportion of residents under the age of six - almost ten percent. Meanwhile, four out of five of its residents are under the age of 50.</p><p id="p16">For the time being, however, Nørrebro remains the city's true youth centre, housing the largest proportion of residents between the ages of 20 and 24. And despite losing its crown to Vesterbro as the city's trendiest neighbourhood, Nørrebro still has its loyal fans.</p><p id="p17">" I live in Nørrebro. I love the openness and tolerance; everyone helps each other and comes together. It's a vibrant mix of cultures with room for everyone," Copenhagen Post reader Fabiola López Alvarado wrote.</p><p id="p18">Trends come and go, but eventually most people settle down with the style - and neighbourhood - that suits them best.</p><p id="p19">" There are lots of indicators that Vesterbro has become a favourite," Byager said.</p><p id="p20">" We'll have to see how long it lasts, because all things have their time." Disclaimer: The Copenhagen Post is located in - you guessed it - Vesterbro. And following stints in Frederiksberg, Østerbro and central Amager, the author has also discovered that home-sweethome is in Vesterbro.</p><p id="p21">I live in Vesterbro and I love the constant vibrant life, central location and the generally young neighbourhood ".</p><p id="p1">AARHUS: Et af byens kendte og lidt slidte hjørner står til helt at skulle skifte karakter.</p><p id="p2">Der er store planer for hjørnet af Vesterbrogade og Hjortensgade ved Vesterbro Torv, hvor blandet andet værtshuset Hjorten i dag langer øl over bardisken.</p><p id="p3">Her har ejeren, Ib Krogh Hougaard, sammen med arkitektfirmaet Årstiderne præsenteret kommunen for et projekt, der indebærer nedrivning af ikke bare hjørnebygningen Vesterbrogade 2 fra 1890 men også af dets to bagbygninger, der i dag ligger med frit indkig op ad Hjortensgade og ikke ligefrem forskønner bybilledet.</p><p id="p4">I stedet er det tanken at opføre et kompleks med fire ejendomme hele vejen rundt om hjørnet.</p><p id="p5"><br /><em style="bold">Rødt, sort og sandfarvet</em></p><p id="p6">På selve hjørnet, hvor Hjorten i dag har adresse i en tre og en halv etage høj bygning, er det planen at bygge en rødstensejendom i seks etager, der anderledes tydeligt markerer hjørnet - og Vesterbro Torv. Øverste etage bliver som en tilbagetrukket penthouse.</p><p id="p7">Omkring den nye hjørneejendom kommer der på Vesterbrogade en mindre bygning i sorte sten, med en tilbagetrukket 4. sal og med tagterrasse på 5. sal.</p><p id="p8">Op ad Hjortensgade kommer der to bygninger - begge i fem etager og med tagterrasser.</p><p id="p9">Den første med sandfarvede sten, den anden holdt i sort.</p><p id="p10"><br /><em style="bold">30 boliger</em></p><p id="p11">I kompleksets stueplan er der mulighed for, at Hjorten kan blive genhuset. I hvert fald opererer planen med, at der skal være café eller værtshus på selve hjørnet. Derudover er der planlagt to butikslokaler - et i Vesterbrogade og et i Hjortensgade.</p><p id="p12">Derudover kommer de fi-re bygninger til at indeholde i alt omkring 30 lejligheder - to og tre værelses og på toppen af hjørnet en enkelt fire værelses lejlighed.</p><p id="p13">Ansøgningen om nedrivningen og efterfølgende nybyggeri er for tiden under behandling i kommunens afdeling for Byggeri.</p><p id="p14"><br /><em style="bold">Gyldent skær over torvet</em></p><p id="p15">I forvejen er der fornyelse i gang andre steder omkring Vesterbro Torv. Omkring hjørnet ved SuperBrugsen er Jørn Tækker i gang med at opføre sit såkaldte guldhus, der udover at rumme cirka 30 boliger kommer til at binde Brugs-hjørnet sammen med et markant udtryk.</p><p id="p16">På hjørnet af Vesterbro Torv og Vesterport, hvor der tidligere lå en lav posthusbygning, byggede Høgh &amp; Rousing for et par år siden en boligejendom, der også kaster et gyldent skær over Vesterbro Torv med sine vinduesrammer og altaner af aluminium, der er behandlet så det glimter af guld.</p><p id="p17">Derudover skiller huset sig ud ved at være beklædt med teglskaller, og har også ad den vej givet givet Vesterbro Torv et strejf af det overraskende og anderledes.</p><p id="p18"><br /><em style="bold">FAKTA HJORTEN OG VESTERBRO TORV</em></p><p id="p19">Bygningen på hjørnet af Vesterbrogade og Hjortensgade, der nu måske må vige pladsen for en ny hjørnebygning, stammer fra 1890, hvor den blev opført til kolonialhandel. Ejendommen er registreret med bevaringsværdien 5, hvilket betyder, at den ikke er bevaringsværdig.</p><p id="p20">Værtshuset Hjorten har ligget i ejendommen siden 1977.</p><p id="p21">Vesterbro Torv, som bygningen er med til at afgrænse, opstod i 1847 som markedsplads for kreaturhandel. Det lå dengang lidt uden for byen og blev måske derfor valgt som centrum for handlen med køer, grisI og får.</p><p id="p22">I folkemunde hed torvet først Kvægtorvet, siden Grisetorvet. I 1885 fik det sit nuværende navn, Vesterbro Torv.</p><p id="p23">Efterhånden som byen voksede omkring den ildelugtende markedsplads, blev det nødvendigt at flytte den. Det skete i 1907, hvor handlen med kreaturer blev flyttet ned til det nye slagtehus, der var bygget ved Jægergårdsgade på Sydhavnen.</p><p id="p24">Siden er der gennem årene gjort adskillige forsøg på at gøre Vesterbro Torv til et attraktivt byrum at opholde sig i. Det er aldrig rigtigt lykkedes, måske især fordi, at torvet med hele otte tilstødende gader er noget af et trafikalt knudepunkt.</p><p id="p25">KILDE: AARHUSWIKI.</p><p id="p2"> Det er et usædvanligt navn for en gade i København. Ja, faktisk er Westend eneste på gadefortegnelsen, der angiveligt ikke er dansk. Westend, der centralt i bydelen løber fra Vesterbrogade til Istedgade, ligner heller ikke nogen anden gade i Vesterbros ellers så ensartede net af lejekaserner, som opstod i løbet af ganske få år efter voldenes fald i slutningen af 1800-tallet. </p><p id="p3">Den smalle sidegade har de seneste 100 år med sine prangende og kunstfærdigt udførte art deco-facader udgjort en lille enklave af luksus og overskud midt i det spartanske spekulationsbyggeri. Sådan tager det sig i hvert fald ud.</p><p id="p4">»Man kan på mange måder betragte Westend som en miniudgave af den byfornyelse, det øvrige Vesterbro har undergået de seneste årtier. Det ser tjekket og pænt ud. Men det er allermest overflade. For Vesterbro er nu engang stadig Vesterbro«, siger Jesper Bernt. </p><p id="p5">Den 36-årige tv- og radiomand har sammen med en ven, forfatteren Jeff Matthews, skrevet en mursten af en roman, ’Westend’, der med udgangspunkt i gaden og især det nu nedlagte Hotel West fortæller om et nutidigt Vesterbro, der ganske vist er under forvandling, men ikke desto mindre stadig er dybt præget af kriminalitet, prostitution, spil, druk, narkotika, fusk og vold. </p><p id="p6">»Bag de fine facader kan der sagtens bo nogle slemme røvhuller«, fastslår Jeff Matthews. Og dét kan man roligt tage som et statement, som den 428 sider lange roman gør sit for at leve op til: Den vrimler ligefrem med røvhuller, snydepelse og dumme svin i den kulørte aktionsprægede kriminalroman, der ikke lader hverken ’Pusher’-filmene eller Dan Turèlls kriminalromaner noget efter i skildringen af voldsomhederne i kvarteret. Omvendt lades læseren heller ikke et øjeblik i tvivl om, at forfatterne har en livslang kærlighedsaffære kørende med Westend såvel som resten af Vesterbro.</p><p id="p7">»Vi har tilsammen levet 37 år på Vesterbro«, fortæller Jesper Bernt, der rent faktisk flyttede til bydelen i 1999, samme år som hans kommende forfatterkollega flyttede derfra efter 25 år som hjemmefødning på stenbroen. </p><p id="p8">»Vi elsker Vesterbro. Både det nye og det gamle. I hvert fald har vi ikke til hensigt at fremstå som slumromantikere. Altså alt det med at Vesterbro var bedre i gamle dage, og at de nytilflyttede har ødelagt stemningen. Vesterbro er en del af en storby, og sådan nogle er i evig forandring. Det er selve definitionen«.</p><p id="p9">»Forandringerne har vi meget kontant kunnet mærke ved, at en hel del af de steder, som vi beskriver i bogen, rent faktisk er forsvundet fra Vesterbro i løbet af de tre-fire år, vi har arbejdet på bogen«, siger Jeff Matthews og kan samtidig ikke skjule en vis melankoli, når han fortæller om såvel værtshuset Jernstangen, som Hotel West og pladebutikken Rocken:</p><p id="p10">»Ja, det var jo hos Plade-Jan i Rocken jeg købte mine første Depeche Mode-plader, da jeg var teenager«.</p><p id="p11"><br /><em style="bold">Pølsemænd og gadebumser</em></p><p id="p12">Og netop Plade-Jan, altså den rigtige levende mand, der indtil for nylig havde musikbutikken Rocken på Vesterbro, møder man flere gange under læsningen af ’Westend’, ikke i nogen betydende funktion, bare som ekstra farvelag på den ellers i forvejen stærkt kulørte fortælling. På samme måde optræder adskillige navngivne pølsemænd, bartendere, forretningsdrivende og gadebumser fra det virkelige Vesterbro undervejs i den litterære skildring af bydelen, sammen med skildringerne af lige så autentiske butikker, værtshuse, restauranter og gadebilleder. Alt sammen er det med til at give ’Westend’ et sært halvdokumentarisk præg og ikke mindst en fornemmelse af, at det er to gutter, der kender bydelen til bunds, der står bag.</p><p id="p13">»Der findes ikke et værtshus på Vesterbro, som vi ikke har været på. Og de er alle sammen med i bogen«, erklærer Jeff Matthews med en slet skjult stolthed. </p><p id="p14">Det skal der nok tages med et gran – eller skulle man snarere sige et gram et eller andet, når forfatterne som indledning til bogen skriver: »Dette er en roman. Enhver tilsyneladende lighed med steder, personer og begivenheder er muligvis tilsigtet, men ikke desto mindre fiktiv«.</p><p id="p15">Handlingen i ’Westend’ drives frem af tre forskellige fortællere, som på skift fortæller deres egen historie, som undervejs bliver mere og mere filtret ind i hinandens. De tre mænd bor alle i Westend, men er derudover vidt forskellige og har meget forskellige interesser. Undervejs i fortællingen krydses deres veje meget mere end én gang, hvilket får en ikke så lille betydning for begivenhedernes udvikling i løbet af den måned, handlingen i ’Westend’ udspiller sig. </p><p id="p16"> »Der er hele tiden meget forskellige stemmer, der fører ordet i bogen. Det har også betydet, at vi som forfattere faktisk slet ikke har præget bogens sprog med vores personlige stil. Sproget er blevet en hybrid af vores fælles version af de enkelte fortællerstemmer«, fortæller Jeff Matthews om skriveprocessen, der mest har foregået gennem e-mail, der er blevet sendt frem og tilbage mellem de to forfatteres respektive computere.</p><p id="p17">»’Westend’ er ikke et forfatterværk på den måde. Der er ikke tale om noget eksistentialistisk jeg eller noget impressionistisk sproghalløj. Bogen er skrevet i en kollektiv og meget håndværkspræget proces. På samme måde som langt de fleste filmmanuskripter bliver til«, siger Jesper Bernt. </p><p id="p18">Direkte adspurgt, om de to forfattere kan forestille sig deres meget visuelle og replikmættede fortælling omsat til spillefilm, falder svaret rapt:</p><p id="p19"><br />»Det håber vi da!«.  <a href="mailto:henrik.vesterberg@pol.dk">henrik.vesterberg@pol.dk</a></p><p id="p2">Det er 30 år siden, at en fritidsklub midt i et af  Københavns stenbrokvarterer udgav pladen ’Vi  lever på Vesterbro’ og dermed løftede Vesterbro  Ungdomsgårds (VUG) sang- og musikaktiviteter  langt ud af institutionslokalerne og ind i hjerterne  hos en bred offentlighed. Fritidsinstitutionen  eksisterer stadig og er nu blevet  en institution i musiklivet med  adskillige musikudgivelser, teaterstykker,  film, rejser og turneer.  I jubilæumsbogen ’Se mig  ind i øjnene’ har fotograf Jette  Jacobsen fulgt sanggruppen i  Vesterbro Ungdomsgård gennem  halvandet år, hvor også  nogle af sangene til bogens medfølgende  cd er indstuderet.  Sangene er alle på dansk og behandler livets  store og små spørgsmål, lyse og mørke sider med  alt andet end ligegyldighed. Bogens fotos er  krydret med erindringer fra kendte såvel som  mindre kendte tidligere medlemmer af VUG.  (liz)  B</p><block><p>Et blodigt overfald fandt sted på Vesterbro natten til søndag. </p></block><p id="p1">FRITID: Da Københavns Kommune i 2016 gennemførte ny organisering af byens fritidstilbud, Fremtidens Fritidshjem, der betød, at hver skole skulle have én fritidsinstitution tilknyttet, vakte det furore blandt nogle fritidshjem.</p><p id="p2">Vesterbro Ungdomsgård og Settlementet ønskede nemlig ikke at indgå i den nye organisation, fordi det mente, at det ville forringe deres tilbud og kvalitet i arbejde.</p><p id="p3">De fik ligesom nogle fritidshjem på Nørrebro og Østerbro lov til i en forsøgsperiode at forblive selvejende og ikke indgå i 1: 1-ordningen; en skole -en fritidsinstitution.</p><p id="p4"><br /><em style="bold">Eget netværk</em></p><p id="p5">Til gengæld ville de gerne forsøge at lave deres eget netværk.</p><p id="p6">I forsøgsperioden er Klub Eskild i Eskildsgade for 4. til 7. klasse, der oprindelig var en kommunal institution, overgået til Settlementet, men her fra 1. maj til Vesterbro Ungdomsgård, fordi der kun er 100 meter mellem de to institutioner.</p><p id="p7">Institutionerne i forsøgsordninger fik mulighed for at fortsætte med hver sin bestyrelse og leder, men institutionerne skulle stadig organisere sig på en måde, hvor det også blev økonomisk rentabelt.</p><p id="p8">Nu er ordningen evalueret og på Børne-og Ungdomsudvalgets møde onsdag sidste uge besluttede et enigt udvalg at lade forsøgscentrene fortsatte.</p><p id="p9">Det betyder, at den nuværende organisation for Vesterbro Ungdomsgård og Settlementet forbliver uændret og at alle børn på Vesterbro kan søge om optagelse på netop de institutioner.</p><p id="p10">Tilbagemeldingerne fra skolerne og andet netværk på Vesterbro viser, at der er overvejende tilfredshed.</p><p id="p11">Godt med en kovending Ifølge medlem af Børne-og Ungdomsudvalget, Jonas Bjørn (S) var det indlysende at lade institutionerne fortsætte med eget netværk.</p><p id="p12">»Vi var opmærksomme på, om de levede op til forventninger og kvaliteten og om det lykkedes dem at opretholde en god økonomi, og det må vi sige, at det gjorde,« siger Jonas Bjørn, der glæder sig over beslutningen.</p><p id="p13">»Fritidslivet er ekstremt vigtigt i en verden med lange skoledage.</p><p id="p14">Her er det vigtigt, at vi har et godt og stærkt tilbud til Vesterbros børn. Det synes jeg institutioner har vist de kan levere.</p><p id="p15">Derfor er jeg glad for, at de kom til os politikere for to år siden, og fik os i en anden retning,« siger han.</p><p id="p16">Leder af Vesterbro Ungdomsgård, Per Dahlstrøm, er lykkelig for beslutning.</p><p id="p17">»Det er fantastisk -det er det, vi har kæmpet for i to år hver eneste dag for at leve op til de mål og krav, som kommunen stillede,« han.</p><p id="p18">Men er det ikke underordnet hvordan man er organiseret? »Det tror nogle, men man risikerer at smitte hinanden med værdier og de særlige tilbud den enkelte institution har. Vi har et knaldgodt samarbejde med Settlementet, selvom vi har to meget forskellige tilbud,« siger Per Dahlstrøm.</p><p id="p19">Vesterbro Ungdomsgård har de seneste år oplevet en stor søgning, og der er venteliste, og det er ifølge Dahlstrøm bevis på deres særlige arbejde.</p><p id="p20">»Så kan man se, at vi er lykkedes -børn stemmer jo med fødderne.«.</p><p id="p21">Det er fantastisk - det er det, vi har kæmpet for i to år hver eneste dag for at leve op til de mål og krav, som kommunen stillede.</p><p id="p22">PER DAHLSTRØM, leder af Vesterbro Ungdomsgård.</p><p id="p1">I dag torsdag holder forebyggelsescentret på Vesterbrogade hjertedag.</p><p id="p2">Dagen er for alle med hjertesygdomme, højt blodtryk og højt kolesterol samt deres pårørende, der øsnker at være med.</p><p id="p3">-Mange mennesker på Vesterbro, i Kgs. Enghave og i Valby har hjerteproblemer eller er i risiko for at få det, fordi de har for højt blodtryk eller kolesterol. På hjertedagen kan de blive inspireret til, hvad de selv kan gøre for at passe bedre på hjertet, siger fysioterapeut Fanny Orwinger fra forebyggelsescentret.</p><p id="p4">På hjertedagen kan man få hjertevenlige smagsprøver, få målt BMI og blodtryk og meget andet.</p><p id="p5">Det er gratis at deltage. Man skal blot møde op i Forebyggelsescentret kl. 16-18, Sundhedshus Vesterbro, Vesterbrogade 121.</p><p id="p1">VORES EGEN VERDEN: Brancheforeningen Ugeaviserne hædrer hvert år de bedste artikler fra lokale ugeaviser i hele landet.</p><p id="p2">Ved den årlige prisuddeling sidste uge fik Vesterbro Bladet ' hædrende omtale' for artikelserien ' Vesterbroer' af journalist Anja Berth og med fotos af Martin Sørensen. Serien, som vi bragte i forsommeren, var inspireret af Københavns Museums udstilling om at blive københavner, og handlede om hvordan eller hvornår, man følte sig som vesterbroer. Vesterbro Bladet vil gerne takke alle medvirkende vesterbroere, fordi I fortalte jeres dejlige historier, om hvornår I følte jer som vesterbroere. anb.</p><p id="p1">Modtag en e-mail, når Jeppe Elkjær Andersen har skrevet en ny artikel</p><p id="p2">Den verdensberømte rejseguide Lonely Planet har lavet en liste over verdens ti mest cool bydele, som man bør besøge lige nu. Og her finder man den københavnske bydel Vesterbro.</p><p id="p3">Hvis man mener, at Lonely Planet er de rigtige til at bedømme om et sted er cool, så vil man uden tvivl mene, det er lidt af en ære, den københavnske bydel har fået ved at blive nævnt som et af fedeste steder at besøge lige nu.</p><p id="p4">Lonely Planet har til top ti-listen også valgt at beskrive hver enkelt bydel.</p><p id="p5">Og her er, hvorfor Vesterbro har fundet vej til listen:</p><p id="p6">'Takket være den farverige historie og på trods af dens stigende popularitet, så har Københavns mest cool bydel formået at beholde sin kant. Hjem for noget af byens bedste gadekunst, pulserende Vesterbro er spækket med cool uafhængige butikker, gade-markeder og barer,'lyder det.</p><p id="p7">Lonely Planet kommer også med nogle mere specifikke bud på, hvad man skal foretage sig, når og hvis man besøger Vesterbro.</p><p id="p8">'Det er en god idé, at ankomme til bydelen sulten. Vesterbro er spækket med gode brunchsteder på caféer som Mad &amp; Kaffe og Granola, mens Kødbyen (oversættes til Meatpacking District, red.) (en hip lomme på Vesterbro) og det nyligt åbnede WestMarket er fyldt med gode muligheder for madelskere. Er du tørstig? Fadølselskere kan smage på varerne på de lokale bryggerier Mikkeller og Fermentoren,'skriver Lonely Planet.</p><p id="p9">Mange danskere - specielt københavnere - har nok allerede besøgt Vesterbro. Men hvis man selv vil gå på opdagelse i andre af verdens mest cool bydele lige nu, så er der ni andre interessante muligheder på listen.</p><p id="p10">Og man kan finde dem både nær og fjern.</p><p id="p11">Hvis man ikke er klar på den helt store jordomrejse for at besøge en cool bydel, så kan man blot nøjes med at besøge den engelske hovedstad, London. Her Tooting-bydelen ifølge Lonely Planet meget cool i øjeblikket.</p><p id="p12">Blandt de lidt mere eksotiske destinationer kan nævnes Botafogo i Rio de Janeiro, Damansara Heights i den malaysiske hovedstad Kuala Lumpur og Business Bay i Dubai.</p><p id="p13">Den fulde liste lyder:</p><p id="p14"><br /><em style="bold">Borgo San Frediano, Firence</em></p><p id="p15"><br /><em style="bold">Seongsu-dong, Seoul</em></p><p id="p16"><br /><em style="bold">The Triangle, Lissabon</em></p><p id="p17"><br /><em style="bold">Vesterbro, København</em></p><p id="p18"><br /><em style="bold">Business Bay, Dubai</em></p><p id="p19"><br /><em style="bold">Damansara Heights, Kuala Lumpur</em></p><p id="p20"><br /><em style="bold">Sunset Park, New York City</em></p><p id="p21"><br /><em style="bold">Botafogo, Rio de Janeiro</em></p><p id="p22"><br /><em style="bold">Frelard, Seattle</em></p><p id="p23"><br /><em style="bold">Tooting, London</em></p><p id="p1">Fællestillidsmand Claus Redder Madsen fra Københavns Politis Station 1 skriver i en B.T.-kronik fredag den 27. oktober 1995, at han ikke rigtigt kan genkende min »oplevelse« af, at politiet har oprustet i kampen mod narkohandlerne på Vesterbro.
Claus Redder Madsen henviser med sin udtalelse til min kronik tirsdag den 10. oktober 1995 i samme avis.
Jeg redegør i kronikken for de forskellige tiltag, der er taget siden sommerferien med henblik på at skærpe og målrette indsatsen imod narkohandlerne på Vesterbro.
Jeg omtaler også, hvordan den intensiverede indsats nu »bærer frugt« i form af, at det i videre omfang end tidligere lykkes for politiet at få varetægtsfængslet forhandlerne, ligesom vi ser eksempler på, at narkoforhandlere i gentagelsestilfælde får
deres straffe skærpet med op til 300 pct.</p><p id="p2">Claus Redder Madsen - derimod - beretter om de lokale bemandingsmæssige forhold på Station 1, og mener dér at finde belæg for, at der ikke, som anført af mig, er sket en »oprustning« i kampen mod narkohandlerne.
Her er jeg imidlertid bange for, at Claus Redder Madsen gør regning uden vært, eller i hvert fald uden alle oplysninger.
Politiets indsats mod narkohandlerne på Vesterbro er - hvilket Claus Redder Madsen selvfølgelig ved - ikke blot et spørgsmål om Station 1.
Min kronik den 10. oktober 1995, der er baseret på tal og oplysninger fra Københavns Politis ledelse, handler om den samlede indsats mod narkohandlerne på Vesterbro.
I denne indsats indgår - ud over folk fra Station 1 - også en betydelig del af den samlede uropatrulje, der som bekendt er specielt velegnet til narkoopgaverne på Vesterbro.
Man kan således ikke - sådan som Claus Redder Madsen gør - alene basere en vurdering af indsatsen mod narkoen på Vesterbro på tal vedrørende bemandingen på Station 1. Hertil kommer, at Claus Redder Madsens sammenkædning af turnusundersøgelsen og den
aktuelle indsats mod narkoen på Vesterbro hverken er mulig eller saglig.
Jeg er på ingen måde i tvivl om, at Københavns Politi er - og fortsat vil være - i stand til at yde en god og reel indsats mod narkoen på Vesterbro - turnusundersøgelse eller ej.
Jeg tænker her på den indsats, jeg redegør for i min tidligere kronik.  Og jeg vil ikke gentage mig selv, men blot sige, at dét er en indsats, der er intensiveret og fortsat vil være det.
At indsatsen ér effektiv og giver stadig bedre resultater er også - så vidt jeg er orienteret - noget, Claus Redder Madsen rent faktisk er enig i.
Denne del af hans kronik fik dog bare ikke lov til at nå avisens spalter - hvilket jeg kun kan beklage.
Debatredaktør:
Flemming Hansen</p><p id="p1"><br /><em style="bold">Af René Mølskov</em></p><p id="p2"><br /><em style="bold">rem@minby.dk</em></p><p id="p3">Nattefred: For nogle uger siden skrev Vesterbro Bladet, hvordan Café Klare fra nytår må åbne dørene noget senere end normalt. Daglig leder af cafeen, Ayfer Baykal fortalte, hvor afgørende netop det tidsrum er for at skabe relationer.</p><p id="p4">»For kvinderne betyder det dels, at de nu kommer til at gå 12,5 timer på gaden. Dels betyder det, at vi mister den tid, hvor relationerne bliver skabt,« sagde hun blandt andet.</p><p id="p5">Det fik Katrine Bartram Reinert til at reagere.</p><p id="p6">»Jeg kender jo til Café Klare gennem at have læst om det og afleveret lidt tøj fra tid til anden. Men da jeg så jeres artikel om, at de havde mistet en bevilling mpå 500.000 og at de ikke kunne åbne før klokken 22, var det åbenlyst, at det var en voldsom nedskæring,« siger hun.</p><p id="p7"><br /><em style="bold">Tre hurtige skridt</em></p><p id="p8">Fra hun læser om udfordringerne hos Café Klare til der står næsten 70.000 på indsamlingskontoen går der stærkt.</p><p id="p9">»Jamen, det går rimelig hurtigt. Jeg læser artiklen og tænker, det er sateme løgn. Jeg må gøre et eller andet. Og så kan jeg se, at også Mændendes Hjem har delt Vesterbro Bladets artikel, og tænker, hvad kan jeg egentlig gøre?.« </p><p id="p10">Hun satte hurtigt en indsamling op via facebook og gik i gang med at løse alle de praktiske benspænd. Det skulle anmeldes til indsamlingsnævnet, der skulle oprettes en konto, som flere har adgang til, og en helt masse andet. Derefter satte hun målet til 100.000 kroner.</p><p id="p11">»Jeg tænkte, at hvis det kan lade sig gøre, er vi godt i gang,« siger hun.</p><p id="p12"><br /><em style="bold">Tydelige konsekvenser</em></p><p id="p13">Katrine Bartram Reinert bor selv på Vesterbro og oplever, hvordan virkeligheden også ser ud.</p><p id="p14">»Jeg kan jo se en tydelig konsekvens. Jeg bor på vesterbro og ser selv alle de hjemløse. Det er ikke sjovt, når først det bliver rigtig koldt. Ayfer Baykal sagde, at så sover de andre steder, og der er ikke tid til at snakke til dem. Det betyder jo, at halvdelen af deres eksistensberettigelse ryger. Det synes jeg ikke må ske,« siger hun.</p><p id="p15">Hun håber, at indsamlingen kan bruges til, at der kommer politisk opmærksomhed på sagen.</p><p id="p16">»Det er jo også et signal, vi som borgere sender om, at den indsats, synes vi faktisk er vigtig,« siger hun og fortæller, at hun allerede er meget rørt over de mange, der har valgt at støtte.</p><p id="p17">»Der er så mange, der støtter op. Som deler, bidrager økonomisk og bakker op. Der er også folk, der ikke bor på Vesterbro, der støtter op, men der en stærk vesterbroånd i det, synes jeg.« </p><p id="p18"><br /><em style="bold">Overvejer 500.000 kroner</em></p><p id="p19">Indsamlingen er indmeldt til og godkendt af Indsamlingsnævnet, som Katrine Bartram Reinert løbende er i dialog med.</p><p id="p20">Hun er samtidig ved at undersøge mulighederne for at mere ind end de målsatte 100.000 kroner, hvis opbakningen fortsætter. Det er trods alt 500.000 kroner, som Café Klare mangler.</p><p id="p21">Du kan læse mere om indsamlingen og finde link til at støtte på minby.dk/vesterbro eller facebook.com/vesterbrobladet/</p><p id="p1">Folkeskolen: Problemerne omkring fordelingen af børnene i forbindelse med indskolingen på Vesterbro Ny Skole i København synes nu løst.</p><p id="p2">Det meddeler Undervisningsministeriet, som i går fik forelagt en ændret fordelingsplan fra skolen.</p><p id="p3">Skolens ledelse har orienteret forældrene om, at de såkaldte hjemgrupper i børnehaveklasserne dannes med lige mange drenge og piger, ligesom antallet af elever af dansk og ikke-dansk oprindelse bliver nogenlunde lige stort.</p><p id="p4">Herefter konkluderer ministeriet, at der tre dage før skolestarten ikke længere er nogen »sag«.</p><p id="p5">Løsningen glæder også Københavns børne- og ungeborgmester, Bo Asmus Kjeldgaard (SF).</p><p id="p6">Embedsmænd fra kommunen har sammen med skolens ledelse fundet frem til en model, der er meget inspireret af den såkaldte københavnermodel, som er gennemført med stor succes på Rådmandsgades Skole og Hellig Kors Skole på Nørrebro. </p> <hl2>Stort forældre-engagement</hl2><p id="p7">- Succesen på Nørrebro kan ikke mindst tilskrives det store forældre-engagement, der ligger bag foreningen Brug Folkeskolen. Den forening bliver nu også knyttet til Vesterbro Ny Skole, ligesom skolens leder, Ruth Hagen, kommer med i et netværk af skoleledere, der til daglig arbejder med disse problemer, fortæller Bo Asmus Kjeld-       gaard.</p><p id="p8">Ledelsen på Vesterbro Ny Skole havde oprindeligt besluttet at opdele eleverne i børnehaveklasserne ud fra deres etniske baggrund. Det skyldtes et pres fra de danske forældre, hvoraf flere ellers ville vælge en anden skole til deres børn.</p><p id="p9">Men beslutningen førte til voldsomme politiske reaktioner og beskyldninger mod Vesterbro Ny Skole for at ville drive »apartheidskole«. Og for borgmesteren er der ingen tvivl om, at en sådan model ville være ulovlig.</p><p id="p10">- Københavns Kommune kan ikke acceptere, at vi har folkeskoler, hvor der står »kun for hvide« på dø-ren til klasselokalerne. Alligevel har vi i hele forløbet bestræbt os på at bakke skolelederen op, og de seneste dages signalforvirring fra politikere, ministeriet og kommunen har bestemt ikke gjort det nemmere for skolen, tilføjer han.</p> <hl2>Det går godt Vesterbros skoler</hl2><p id="p11">Kjeldgaard er ikke i tvivl om, at skolen hele tiden har arbejdet ud fra et oprigtigt ønske om at fremme integrationen.</p><p id="p12">- Men her skal de danske forældre i distriktet også yde noget. Integration forudsætter nemlig, at man er parat til at mødes med hinanden, og generelt kan vi se, at lige nu går det godt for folkeskolerne på Vesterbro, tilføjer han.</p><p id="p13">I en pressemeddelelse siger undervisningsminister Bertel Haarder (V), at det hele tiden har været målet for Ny Vesterbro Skole at styrke integrationen og skabe en god skolestart for alle børnene.</p><p id="p14">- Det er ministeriets vurdering, at det er lovligt at opdele børn efter sproglige kriterier, når det tjener et pædagogisk formål, tilføjer ministeren./ritzau/</p><p id="p1">Forstædernes dødlignende ro er ved at flytte ind på Vesterbro, Københavns hidtil mest urolige, stinkende og larmende bydel. Ligusterhækkene vokser op, og de er ikke grønne, de er af stål og indhegner de nye beboere, som flytter til Vesterbro fra parcelhuset i forstæderne. Ind i nybyggede eller byfornyede lejligheder, der koster dyrt, og så vil man ikke have alkoholikere på fortovet, narkomaner på trappen eller støjende børn i den grønne gårdhave. Der skal ryddes op, der skal sikres med hegn og dørtelefoner, for nok vil man nyde Vesterbros brogede liv, men der må være grænser. »Vi foreslog en boldbane i gården, men de nye beboere sagde nej, for det ville larme for meget på deres altaner. Sådan noget plejer vi at kunne tale os til rette om, men her mødte de op, så på os andre, og til det næste møde sendte de en advokat. Det chokerede mig«, siger Bente Juhl-Thomsen, jurist og formand for Vesterbro Lokalråd og for tiden genhuset i Nordvestkvarteret, mens lejligheden i Helgolandsgade er under byfornyelse.</p><p id="p2">Ejendommen er en del af Saga-karréen, det store nybyggeri på Vesterbrogade, hvor et halvt hundrede splinternye ejerlejligheder var solgt, før byggeriet overhovedet kom i gang. De nye beboere er med Bente Juhl- Thomsens ord »pæne mennesker i 50erne, som har solgt deres gode boliger oppe nordpå og er massivt anderledes end os, med andre krav og forventninger. Og de ved, hvordan de sætter deres krav igennem«.<br /><em style="bold">FORDOMME FLORERER</em><br />
 Bente Juhl-Thomsen har sammen med sin mand, restauratør Børge Juhl-Thomsen, boet i Helgolandsgade i 23 år. Hidtil har ejendommen været privat ejet, nu bliver den andelsboligforening som så mange andre på Vesterbro efter byfornyelsen. »Det er ikke så meget det, at vi bliver andelshavere. Det er mere det, at man bombastisk skifter en befolkning ud. For nogle flytter jo ikke tilbage, når byfornyelsen er slut. Huslejen bliver for høj, eller de synes ikke, de har råd til at købe en andel. Så der flytter mange helt nye mennesker ind. De har fordomme over for os, vi har fordomme over for dem, og hvordan skal vi finde ud af det sammen?«. »Før byfornyelsen blev der talt om begrebet den sociale dimension, men den svævede bort, blev aldrig formuleret eller gennemført. Den skulle have handlet om at pleje de eksisterende netværker og samle dem op, når vi kom tilbage efter renoveringen«. »Vi anbefalede så tidligt som i 1989, at hver ejendom skulle have en sagsbehandler. En person der var vores tillidsrepræsentant og barnepige, og som kunne forklare os, hvad der var bedst for os, om vi for eksempel skulle lave andelsboligforeninger eller forblive som lejere. Hvad vi fik, var nogle »karrébutikker«, men de blev etableret som beskæftigelsesprojekter, og det vil sige, at det var amatører, der sad der. Dem kunne vi ikke bruge til meget«. Lokalrådet har henvendt sig i Boligministeriet for at få hjælp til processen efter byfornyelsen, ikke mindst til samarbejdet mellem nye og gamle beboere, men har fået den besked, at der ikke er flere penge til Vesterbro. Byfornyelsen kommer til at koste omkring otte milliarder kroner, når den er færdig, og det må være nok, mener ministeriet. Og Vesterbro kan heller ikke få del i den nye pulje til den såkaldt helhedsorienterede byfornyelse. »Så vi må sejle vores egen sø. Det betyder mere og mere barrikadering, flere og flere hegn, og det passer ikke til Vesterbro«, siger Bente Juhl-Thomsen. »Vesterbro har altid været en landsby, med skiftende indbyggere og stor tolerance over for de skæve og anderledes. Vi ved, at her bor både alkoholikere, narkomaner og psykisk syge, og at dem skal man tage hånd om. De skal ikke bare smides ud eller holdes væk med hegn og dørtelefoner. I stedet burde vi alle sammen, gamle og nye, samarbejde om at hjælpe dem her, hvor de er. Det ville skabe fællesskab og solidaritet, og så ville hegnene ikke være nødvendige«. »Denne her bydel har levet af, at alle mennesker har følt et ansvar. Der har været et netværk til at samle op og støtte de svage, men det eksisterer ikke mere, og så må vi finde ud af nye måder. Det er i hvert fald asocialt bare at skubbe problemerne over til naboen. Og jeg forstår ikke, at man kan flytte til Vesterbro og så ikke vil se på de ludere og lommetyve, der findes her. Det svarer til at flytte til Vejle og brokke sig over, at den by er fuld af jyder«.<br /><em style="bold">KVALMENDE NOSTALGI</em><br />
 Lidt længere ude på Vesterbro, i Saxogade, bor den 34-årige cand. scient.soc. og ph.d.-studerende Birgitte Mazanti på 4. sal i en andelsboligforening sammen med sin mand Esben Just, der er musiker. Hun kan godt se, at Vesterbro har forandret sig i de ni år, de har boet der, med flere cafeer, flere unge, mere liv i gaden. Men al den snak om det gamle Vesterbros dyder, solidariteten og fællesskabet, giver hende en let kvalme: »Jeg var til en debataften, der handlede om de ressourcestærke og de ressourcesvage her på Vesterbro. Arrangørerne var stærkt bekymrede for, at Vesterbros sociale mangfoldighed og solidaritet er ved at gå fløjten på grund af byfornyelsen og tilflytningen af nye, stærke og individualistiske beboere. Vi bør være socialt forpligtede, sagde de, men den køber jeg ikke. De skal ikke komme her med deres moralske pegefinger, og de skyder sig selv i foden, når de taler om det sociale fællesskab på Vesterbro«. Birgitte Mazanti mener, at det fællesskab er nostalgi og en myte, fra dengang kvinderne gik hjemme. Det gør de ikke mere, og at de forsvandt, har ikke skabt social uorden i karréerne eller i gaden, siger hun. »Der har aldrig eksisteret en fælles holdning på Vesterbro. Det er ikke en lukket enklave, det er en del af en storby og må forstås på storbyens egne præmisser. Det er os, der bor her nu, der skaber Vesterbro, og jeg har for eksempel hverken tid eller lyst til at deltage i frivilligt, socialt arbejde. Den ressource, jeg kan give, er min tolerance og respekt over for bydelens forskellige beboere«. »Og selvfølgelig er her problemer, men de er ikke skabt af hverken de lokale forhold, byfornyelsen eller de nye beboere. De er skabt af den nationale og kommunale socialpolitik, og vi kan ikke løse dem lokalt. De skal behandles lokalt, med skadestuer og krisecentre og den slags, men det er ikke os, der skal sørge for det«. »I øvrigt tror jeg ikke, at pænheden vinder over det brogede Vesterbro. De pæne flytter væk igen, hvis det bliver for broget for dem. Jeg tror fortsat, Vesterbro vil være den kulturelle smeltedigel, den er, med respekt for hinandens forskelligheder. Men vi er nødt til at se på virkeligheden, som den findes, placere problemerne dér, hvor de hører til og ikke synke hen i minderne om det, der var engang«. På en anden fjerdesal, ved Vesterbros Torv, er SF-politikeren, tidligere skole- og kulturborgmester i København Jens Johansen, knapt så optimistisk. Kampen om, hvem der ejer Vesterbro, de nye eller de gamle, er i gang, og den bliver indædt, spår han, der har 14 år som vesterbroer bag sig: »Før var den typiske vesterbroer en mand mellem 35 og 40 år, enlig, ufaglært og måske arbejdsløs, født i Københavnsområdet, EU-modstander, og han boede i en toværelsers uden bad og toilet, eventuelt sammen med en ret stor hund. Nu er det en kvinde på 25, studerende med ekstra erhvervsarbejde, vokset op et andet sted end København, EU-tilhænger, og hun bor i en renoveret toværelsers med både bad og toilet. Men når hun får mand og børn, flytter hun«. Det er kommunens salg af sine ejendomme, der især har påvirket den sociale profil på Vesterbro, mener han. Før var lejlighederne ligeligt fordelt mellem leje, eje og andel, nu vinder de to sidste grupper frem, og det betyder, at de svageste beboere ikke bliver genhuset på Vesterbro, når byfornyelsen er helt slut om nogle år. »Der sker en social udtørring, når der bliver færre lejeboliger, for andelsboligforeningerne har jo deres egne ventelister, som er en udvælgelse af, hvem man vil have ind i huset«, siger Jens Johansen.<br /><em style="bold">PÆNHEDEN BREDER SIG</em><br />
 »Vesterbro har altid været larmende, stinkende, farverigt og vågent hele døgnet. Men allerede nu lugter der mindre af tis, for værtshusene er blevet til cafeer, og i øvrigt klager de nye beboere omgående, hvis de larmer for meget. Pænheden breder sig, og jeg tvivler meget på, om der er noget at gøre ved det. Det handler jo også om, hvem der har fat i den lange ende. Hvem der får medhold, når man klager«. »Som jeg ser det, er de sidste rester af en solidarisk og varm arbejderkultur ved at blive fejet væk af borgermoralen, der ikke tillader larm og lugt og 'forkerte' mennesker, som minder én om, at der findes andet end succes her i livet. Mit eneste håb er, at de gamle netværk prøver at få greb om de nye beboere, prøver at se sig selv som formidlere og bærere af en tradition i stedet for at se de nye som en trussel. Hvis de er stærke nok til at forny sig og fungere i den nye bydel, der er ved at dukke frem af stilladser og indpakning, kan det måske komme til at gå«.<br /><em style="bold">DET NYE VESTERBRO</em><br />
 Byfornyelsen på Vesterbro blev besluttet i 1989 og omfatter 35 af de i alt 100 karréer, koncentreret på det indre Vesterbro. Omkring 40 procent af Vesterbros 35.000 indbyggere er berørt af fornyelsen, der begyndte i de mest forfaldne gader som Eriksgade og Lille Colbjørnsensgade og i løbet af endnu nogle år slutter med et antal karréer op mod Hovedbanegården.</p><block><p></p></block><p id="p1"><br /><em style="bold">Kvalifikation til Street Soccer</em></p><p id="p2">Udover en sjov eftermiddag med gadefodbold på Vesterbro kan de bedste hold vinde mange nye oplevelser.</p><p id="p3">Selve ideen med turneringen er nemlig at finde gode hold til vores 2. division i Copenhagen Street Soccer. I vil blive orienteret om kvalifikationen efter turneringen er afviklet.</p><p id="p4">Hvis I har spørgsmål til turneringen på Vesterbro, er I meget velkommen til at kontakte Atay fra Copenhagen Street Soccer på e-mail:</p><p id="p5">cph.soccer.info@gmail.com .</p><p id="p6"><br /><em style="bold">Opdateret 15. april 2009</em></p><p id="p7"><br /><em style="bold">Af Lau Frøkjær</em></p><p id="p1">BYUDVIKLING: Bystyret i Kinas hovedstad, Beijing, vil renovere de gamle kvarterer, og det er det danske rådgivende ingeniørog arkitektfirma Archiland, der skal hjælpe kineserne med at renovere en af de gamle og historiske hutonger, ikoniske gyder Det skriver Berlingske.</p><p id="p2">Inspirationen til den arkitektoniske make-over kommer fra Vesterbro, hvor der over en 30 år lang periode immervæk er sket en forandring.</p><p id="p3">Til Berlingske siger CEO i Archiland, Mads Møller, at: »Man har gjort mange attraktive ting fra Københavns Kommunes side for at sanere Vesterbro så som renovering af gårdmiljøer og lejlighedsomlægninger, så toiletter for eksempel ikke lå i gården«. Om den kinesiske bydel så skal have kaffebarer med møbler af umalet genbrugstræ og chokospeltboller i stedet for rosenbrød samt en befolkning med hipsterskæg melder historien ikke noget om.... abe.</p><p id="p1">Torsdag fortsatte den Københavnske gadefest Distortion i bydelen Vesterbro. Men hvordan ser gadebilledet ud morgenen efter, tusinder af mennesker har festet, drukket og spist?</p><p id="p2">Ligesom på Nørrebro betød tusinder af festende, drikkende og spisende gæster også store mængder skrald på gaderne, som Distortions oprydningshold og Københavns Kommune gik i gang med at fjerne, så snart festen sluttede.</p><p id="p3">Og netop oprydningen efter Distortion er en af de ting, som festivalen selv gør meget ud af. Blandt andet har de 'ansat'pantsamlere med grønne veste, som går rundt og samler brugte dåser og flasker sammen.</p><p id="p4">Derudover har de et samarbejde med Københavns Kommune om at rengøre gaderne med både feje- og spulevogne, som natten igennem rydder gaderne for spor af festen. Ambitionen er, at der skal være rent i gaderne klokken 8.00, når folk begynder at tage på job.</p><p id="p5">Men hvor godt fungerer oprydningen så? Bedøm selv på billederne herunder, som viser fotos fra forskellige steder på Vesterbro torsdag lige efter festen sluttede og igen tidligt fredag morgen.</p><p id="p1">København, tirsdag</p><p id="p2">Mindst to personer er ramt af skud ved moské på Vesterbro. En af dem er død, oplyser politiet.</p><p id="p3">En person er blevet skudt og dræbt på åben gade på Amerikavej på Vesterbro i København.</p><p id="p4">Manden blev skudt ned, da han forlod en moské på Amerikavej, oplyser Københavns Politi.</p><p id="p5">- Det tyder på, at der har været en diskussion på gaden uden for moskeen, hvor skyderiet fandt sted. En mand er blevet dræbt og en anden kvæstet. Der blev affyret flere skud, siger vicepolitiinspektør Lau Thygesen fra Københavns Politi.</p><p id="p6">Han mener ikke, at skuddene blev affyret fra en forbikørende bil, som det i første omgang blev oplyst af øjenvidner.</p><p id="p7">- Mig bekendt skete det på gaden. Men jeg ved, at biler kørte derfra, siger Lau Thygesen.</p><p id="p8"> Politiet har afspærret gerningsstedet for skyderiet på gaden ud for Amerikavej nummer 9.</p><p id="p9">Tirsdag er festdagen, Eid, for afslutningen på ramadanen.</p><p id="p10">- Der er lige nu ingen anholdte, siger efterforskningsleder Gunnar Nørager.</p><p id="p11">Ifølge vidner blev der affyret op mod 20 skud.</p><p id="p12">/ritzau/</p><block><p>Forældrene på Indre Vesterbro vil snart kunne spare busbilletter og unødig tid på at sende børnene i skole. </p></block><p id="p1">AALBORG: En brand i en femetagers bygning på Vesterbro i Aalborg førte i aftes til, at Vesterbro var spærret i omkring 40 minutter.</p><p id="p2">Branden opstod omkring kl. 19.40 i fastfoodrestauranten Kebabistan på Vesterbro 72, og beboerne i opgangen og i nummer 74 blev straks evakueret.</p><p id="p3">-Branden opstod i en friture, som blev overophedet, hvorefter der gik ild i olien.</p><p id="p4">Der var en voldsom brandudvikling, da vi kom frem, og i samarbejde med politiet fik vi evakueret beboerne i de to opgange. Vi sendte røgdykkere ind i Kebabistan og fik ilden slået ned, siger indsatsleder Peter Reinau, Beredskabscenter Aalborg.</p><p id="p5">På vej til branden kunne han se sort røg stige til vejrs.</p><p id="p6">Derfor var der en formodning om, at ilden havde bredt sig til resten af bygningen, og at der var ild i taget.</p><p id="p7">Så galt gik det imidlertid ikke. Det skyldtes ifølge Peter Reinau, at ventilationssystemet fra Kebabistan gik på ydersiden af bygningen og ikke indvendigt.</p><p id="p8">Restauranten er brand-, sod-og røgskadet, og der går et stykke tid, før der igen langes kebab over disken, fortæller indsatslederen.</p><p id="p9">En tandlæge har klinik på 1. sal, og her er lokalerne røg-og sodskadede.</p><p id="p10">Ud over politi og brandvæsen blev der sendt flere ambulancer til stedet, men ingen personer kom til skade, oplyser vagtchef Mogens Hougesen, Nordjyllands Politi.</p><p id="p11">Han oplyser, at en mand ville ind i en af opgangene, mens beredskabet og politiet arbejdede på stedet. Det blev vedkommende nægtet, hvorefter han skubbede en betjent hårdt i ansigtet.</p><p id="p12">Manden er nu sigtet for vold mod tjenestemand.</p><p id="p1">AALBORG VAR måske lidt større i middelalderen, end vi hidtil har gået rundt og troet. Udgravningen af en byggegrund på Vesterbro viser i hvert fald, at befæstningen og voldene omkring byen ikke sluttede i Gravensgade, men lidt længere ude.</p><p id="p2">-Det kan også forklare, hvorfor gaderne ligger, som de ligger, og hvorfor Vesterbro ligger her. Det var jo tidligere Store Vestergade, som slog et sving lige her, og det voldgravsforløb, vi nu har fundet, definerer simpelthen gaden, forklarer arkæolog Christian Vrængmose fra Nordjyllands Historiske Museum.</p><p id="p3">Han er den del af det team, som har gravet på Vestbro 68 siden midten af april. Og mens man til at begynde med fandt rester af to renæssancehuse, dyreknogler, potteskår og en afladsmedaljon, er man nu nået ned i et lag, som afslører byens tidligste historie.</p><p id="p4">-Man har hele tiden regnet med, at området her lå helt uden for middelalderbyen.</p><p id="p5">Men nu viser det sig faktisk, at vi er lige i hjørnet af befæstningen. Der er godt nok ikke noget, der tyder på, at der har været den store bebyggelse her, men vi ved at Helligåndsklostret fik området lagt ud til have, kålgårde og stalde i 1457, og det er lige nøjagtigt det niveau, vi nu har fundet, fortæller Christian Vrængmose.</p><p id="p6">Udover dele af volden har arkæologerne også fundet rester af de flethegn, som indhegnede grunden samt to store træer, så der har formentlig været ganske idyllisk.</p><p id="p7">Fundene fra Vesterbro vil senere blive udstillet på Nordjyllands Historiske Museum.</p><p id="p1">Selv om det styrtregnede fra morgenstunden, fik politiet rigeligt at se til, da man mandag morgen startede kampagnen for at få renset ud blandt narkomaner og kriminelle på det indre Vesterbro i København. I aftes havde personalet i en rullende politistation på Halmtorvet haft kontakt med »utrolig mange mennesker«, som man udtrykte det. Af dem havde 100 personer, som var til ulempe for beboerne, fået advarsler efter politivedtægten mod at opholde sig i området. Efter tre advarsler udstedes politiforbud mod at komme Halmtorvet nærmere end 100 meter. Sådanne forbud fik fem, som i forvejen havde fået advarsler, mens fem skal have bøder for at overtræde gamle forbud. De blev straks tilsagt til retsmøder i byretten, hvor politiet vil forlange 500 kr. i bøde af hver.</p><p id="p2">To blev »skrevet« for at gå med narko i lommerne, og politiet fandt adskillige stjålne cykler. Politiinspektør Wagn Ludvigsen: »Uanset vejret skal narkomanerne have deres stoffer, og nogen skal sælge stofferne. Derfor er der altid noget at lave.« Sammen med bl. a. uro-patruljen, tyveriafdelingen og narkotikaafdelingen arbejder ordenspolitiet på at gøre indre Vesterbro mere tiltrækkende for andre borgere. Politiet håber, i samarbejde med de sociale myndigheder, at få spredt narkohandlen, så den ikke er koncentreret om nogle få steder på Vesterbro. Wi./bba.</p><p id="p1">Lytter beslutningstagerne overhovedet til os, der allerede bor på Vesterbro? Jeg har boet på Enghavevej på Vesterbro siden februar 1998.</p><p id="p2">Det er nu anden gang, at der er en lokalplan, (Sundevedsgadekareen), der foreslår nedrivning af de unikke gamle slagtergårde og i stedet bygning af højt og moderne boligbyggeri.</p><p id="p3">Sidste gang blev jeg og mine få stuelejlighedssolstråler " reddet" af finanskrisen og vistnok også et lokalplansforslag, som blev nedstemt.</p><p id="p4">Anderledes ser det ud denne gang, hvor kommunen er blevet fristet af 20-50 meters bredere cykelsti og selvfølgelig flere boliger! Jeg deltog i borgermødet onsdag 8. juni, hvor ingen politikere var til stede! Jeg hørte ingen af de fremmødte borgere udtrykke begejstring eller glæde over det nye tiltag, så hvad kan man gøre? Underskriftindsamlingen med omkring 11.000 underskrifter hjalp ikke i forbindelse med forsøget på at undgå lukningen af Rema 1000 på Carlsberggrunden.</p><p id="p5">De lidt over 7.000 underskrifter, der nu er indsamlet under " Bevar slagtergårdene", ændrer desværre nok heller ikke beslutningstagernes beslutning.</p><p id="p6">Her vil man hellere tage hensyn til bygherrens ønsker.</p><p id="p7">Derfor stiller jeg bekymret spørgsmålet: er 11.000 eller 7.000 borgere slet ikke nogen, I vil tage hensyn til i forhold til de boliger / mennesker der kommer i jeres nye boligbyggeri? Er det os, der allerede bor på Vesterbro, og som har boet her længe, fordi vi lige præcis elsker Vesterbro og København, der skal forlade området, fordi vi ikke længere kan lide lugten i bageriet, eller jeg fristes til at sige slagteriet?.</p><p id="p1">AALBORG: Det omfattende asfaltarbejde på Hobrovej og Vesterbro i Aalborg nærmer sig vejs ende.</p><p id="p2">I weekenden bliver der taget fat på etape otte -nyt slidlag på Vesterbro fra Limfjordsbroen til Prinsensgade.</p><p id="p3">Det får indflydelse på trafikken.</p><p id="p4">Lørdag arbejdes der i de to vestlige spor fra nord mod syd og søndag tilsvarende i de to østlige spor.</p><p id="p5">For den nordgående trafik bliver der etableret omkørsel ad Prinsensgade/ Jyllandsgade/ Karolinelundsvej/ Nyhavnsgade/ Strandvejen og Toldbodgade.</p><p id="p6">Sydgående trafik afvikles på Vesterbro.</p><p id="p7">Trods vejarbejdet opretholdes adgangen til alle parkeringspladser i midtbyen.</p><p id="p8">Rådet lyder: følg skiltene.</p><p id="p9">Efter weekenden mangler der kun en kortere stykke asfaltering lige omkring broen over jernbanen på Vesterbro -strækningen mellem Kirkegårdsgade og Prinsensgade.</p><p id="p10">Det er dog hverken en forglemmelse, eller fordi kassen er tom.</p><p id="p11">Det skyldes alene, at arbejdet er udskudt til næste sommer, hvor Aalborg Kommune samtidig skal renovere parkeringskælderen under brorampen.</p><p id="p12">I de næste par uger bliver der i øvrigt lagt ny asfalt på indkørslen til Aalborghallens parkeringsplads ( 1.-3.</p><p id="p13">juli), ligesom der også bliver lagt ny asfalt på parkeringspladsen ved gåsepigen ( 8.</p><p id="p14">juli-11. juli).</p><p id="p15">Når arbejdet er overstået er der lagt ny asfalt på en strækningen svarende til cirka 8 kilometer.</p><p id="p16">Arbejdet er gået så smidigt, at man har haft tid til at pressen en ekstra opgave ind i programmet, så Ny Kærvej nu også skinner blank og sort.</p><p id="p1">SØNDERBORG: Når sønderjyderne i København holder deres årlige ringridning, bliver det i år med besøg hjemmefra.</p><p id="p2">Alsie Express har nemlig samlet " E Vos Piche" og flyver dem ind til en lille koncert på Kvægtorvet lørdag 25. august.</p><p id="p3">På gjaldende sønderjysk sang " VOS" for over 30 år siden hits som " Te ringerien" og " E Spritte". Sange, som mange stadig husker - også selvom man er flyttet til København.</p><p id="p4">-Vi har selvfølgelig spillet de kendte sange over anlægget under vores cykelringridning de sidste par år, men at VOS nu kommer og spiller live, det er et vaskeægte scoop for vores arrangement, fortæller Christian Michelsen i en pressemeddelelse.</p><p id="p5">Han er medarrangør af Vesterbro Ringridning. Vesterbro Ringridning er en frivillig forening, der siden 2013 har afholdt cykelringridning på Vesterbro.</p><p id="p6"><br /><em style="bold">Over til børnene</em></p><p id="p7">Hanne Schmidt fra VOS glæder sig også til at flyve til København.</p><p id="p8">-Vi har børn, som er flyttet til København for at læse og arbejde. Vi benytter os ofte af Alsie Express, når vi rejser mellem hovedstaden og Als, siger hun.</p><p id="p9">Det er mere end ti år siden, at pigerne sidst har optrådt sammen. Derfor er der blevet øvet inden afgangen mod København.</p><p id="p10">-Det har været en sjov udfordring, som vi har taget meget seriøst. Humøret er bestemt stadig lige så højt, og vi glæder os til dagen, forsikrer Hanne Schmidt.</p><p id="p1">- Det er utrolig vigtigt for os, at Lokaludvalget ligger lokalt på Vesterbro. Jeg går jo bare over på den anden side af gangen, drikker en kop kaff e, lufter en ide og snakker lidt med udvalgssekretæren.</p><p id="p2">Så får jeg hurtigt en tilkendegivelse og dermed en fornemmelse af om det er noget, som er værd at gå videre med.</p><p id="p3">Vi har fået støtte til flere projekter i årets løb, som gør det muligt at sætte nye projekter igang. Lokaludvalget er blevet rimelig uundværligt for os, siger daglig leder af Grøn Vesterbro/ Sydhavn, Niels Birk, som deler hus med Vesterbro Lokaludvalg på Valdemarsgade.</p><p id="p4"><br /><em style="bold">Miljøforståelse for de små</em></p><p id="p5">Der ligger et lille glemt hul på Vesterbro, som hedder Saxoparken. Et lille grønt areal klemt ind mellem to boligblokke, som man bare cykler forbi eller bruger til at lufte sin hund. For snart to år siden fik Grøn Vesterbro tildelt 500 kvm. af parken.</p><p id="p6">Her fik de lov til at bygge det gamle faldefærdige toilet om til et hus af træ med åbent ildsted og muligheder for at være hele året. Det hedder nu Vesterbro Naturværksted og er omringet af en fin have, som alle beboerne er velkommen til at benytte så tit de har lyst.</p><p id="p7">- Vi laver natur og miljøformidling til daginstitutioner og skoleklasser. De kommer og kigger på fugle, laver bål og får puttet noget miljøforståelse ind i deres små hoveder. I sommer fik vi 38.000 kr.</p><p id="p8">i støtte fra Vesterbro Lokaludvalg til projektet, som vi kalder ' Liv i Saxoparken'. Det betød, at vi kunne købe en ny stor parkgrill. Vi lavede skilte med informationer om de mange planter, der er i haven og indbød alle beboere til grillfest for at vise dem, hvad de selv kan bruge stedet til. Siden er Saxoparken blevet brugt flittigt, så nu er der liv og tingene får lov til at være i fred - ingen hærværk, som var et problem før. Folk tager ejerskab for stedet, og det holder balladen væk.</p><p id="p9"><br /><em style="bold">Let at søge om støtte</em></p><p id="p10">Niels Birk fortæller også, at det har stor betydning for ham og kollegernes arbejde i Grøn Vesterbro/ Sydhavn, at selve ansøgningsproceduren er nem og overskuelig. - Det gør, at det er lettere for os at gå til makronerne rimelig hurtigt. Vi behøver ikke tænke: Åh nej, nu skal jeg bruge de næste 14 dage på at afrapportere. Det er vigtigt, når man sidder og fumler med småbeløb som 10.000 kr. her og 38.000 kr. der, at afregningspligten ikke er alt for tidskrævende.</p><p id="p11">Grøn Vesterbro/ Sydhavn har mange projekter i gang. Deres formål er at igangsætte, understøtte og udføre projekter, der er med til at skabe bæredygtighed i lokalområdet. Og her tænkes på bæredygtighed på fem områder: Miljø, kulturelt, etnisk, socialt og økonomisk.</p><p id="p12">- Vi har fem ladcykler stående udenfor, som vi låner ud og håber, at det er et alternativ til fx.</p><p id="p13">at tage en taxa. På lang sigt påvirker det måske de børn, der bliver transporteret afsted på ladet af cyklen, så de opdager, der er andre måder at komme rundt på. Et andet projekt vi har kørt gennem tre år, er uddeling af facadeplanter, jord og gitter. Ideen er at få planterne til at vokse op ad husfacaden, når nu vi ikke kan få de friarealer, vi ønsker. Foreløbig har vi delt 900 planter ud til boligforeninger. Planter som laver grønt miljø op ad husmurerne rundt omkring på Vesterbro, siger Niels Birk..</p><p id="p1">Som tidligere beskrevet i Vesterbro Bladet skal Kultur Vesterbro, biblioteket i Sydhavnen og på Vesterbro slås sammen og der skal være én leder i modsætning til nu, hvor bibliotekerne har en leder og Kultur Vesterbro en.</p><p id="p2">Det bliver afgjort i slutningen af denne måned, hvem der skal stå i spidsen for den nye sammenlægning, men det bliver ikke Erling Hagemann, der i 25 år har været leder for Kultur Vesterbro.</p><p id="p3">-Jeg synes, at det er en rigtig god ide med den sammenlægning, og vi har i ti år talt om at slå biblioteket og kulturhuset sammen, fordi det kunne være interessant at se kulturlivet med biblioteksbriller og omvendt. Men en sådan sammenlægning kræver også, at man investere i nyt -prøv at se de her møbler, de er over 25 år gamle, siger Hagemann, mens vi sidder i kulturhusets cafe i Lyrskovsgade.</p><p id="p4">-Hele huset og biblioteket trænger også til en renovering og istandsættelse, og hvis man skal slå tingene sammen, skal man også gøre det ordentlig og starte på en frisk, mener Erling Hagemann, der har taget beslutningen om ikke at søge stillingen og dermed opgive sin egen stilling som leder.</p><p id="p5">-Jeg mener, at den nye leder skal være en visionær, der kommer udefra og ser tingene med nye øjne, siger Erling Hagemann, der tydeligvis brænder for kulturen på Vesterbro.</p><p id="p6">Erling Hagemann kom fra højskoleverdenen, hvor han var med til at starte Assens Højskole, der var en højskole primært for vsere, men som nu ikke eksisterer længere.</p><p id="p7">Han var frivillig i studentersettlementet og i sin tid har han været med til at udvikle kulturlivet til også at omfatte kulturstaldene på Onkel Dannys Plads, har været med til at lave Vesterbro Kulturuge, som var en årlig tilbagevendende begivenhed fra 1985 til 2000.</p><p id="p8"><br /><em style="bold">Mange netværk</em></p><p id="p9">-Vi har altid været med i mange netværk, i lokalrådene, lokaludvalget, i sociale netværk og i byfornyelsesprojektet.</p><p id="p10">Det har været vigtigt for os at være med i det hele, siger Erling Hagemann.</p><p id="p11">Med årerne og udviklingen på Vesterbro er der kommet mange nye kulturtilbud og ud over kulturhuset i Lyrskovsgade, som også fungerer som et slags medborgerhus til generalforsamlinger og møder, så råder Kultur Vesterbro også over Basement, Børnekulturfabrikken, kulturstaldene og Råhuset på Onkel Dannys Plads.</p><p id="p12"><br /><em style="bold">Succes -Videre</em></p><p id="p13">-En af de største succeser vi har haft er vore puppetfestival ( dukketeaterfestival -læs i øvrigt om den side 21, red.), og den måde vi arbejder på, er, at når vi får en succes, så forsøger vi at komme af med den og se på hvem, der kan overtage den, forklarer den dynamiske kulturperson.</p><p id="p14">Når han ikke søger stillingen, er det altså hverken fordi han er udbrændt eller sur over sammenlægningen, men fordi han mener, at der skal friske øjne på.</p><p id="p15">Kommer du ikke til at savne alt det? -Jo, er du sindssyg! Jeg bliver da helt svimmel af at tænke på, at jeg måske skal sige farvel til det her. Jeg er helt på dupperne, og får jo så meget energi af at omgås alle de unge, så jeg slet ikke tænker på, at jeg er et gammelt røvhul, siger 64-årige Erling Hagemann.</p><p id="p16">Han har meddelt kommunen, at han i en overgangsperiode er villig til at være til rådighed, hvis den nye leder vil have det, men hvad, han ellers skal lave, er uvist.</p><p id="p17">-Det skulle ikke undre mig, at jeg endte der, hvor jeg startede nemlig i settlementet - ( det nuværende Sidegadeprojektet, red.) hvor min kone og jeg i mange år var frivillige på sommerlejr og lavede mad til deltagerne. Det kunne jeg godt tænkte mig -at blive frivillig igen. Et eller andet skal jeg jo lave, og det er slet ikke mig at spille golf eller sådan noget.</p><p id="p1">København, lørdag</p><p id="p2">Kun 20 minutter efter et røveri i en spillehal på Vesterbro i København anholder politiet en mistænkt røver.</p><p id="p3">Politiet har pågrebet en 38-årig mand, der mistænkes for et røveri natten til lørdag i en kiosk med en spillehal på Enghavevej på Vesterbro i København.</p><p id="p4">Manden blev anholdt kun 20 minutter efter røveriet, og politiet vil have ham varetægtsfængslet.</p><p id="p5">Da han lørdag blev fremstillet i grundlovsforhør i Københavns Dommervagt, valgte dommeren imidlertid kun at opretholde hans anholdelse i tre gange 24 timer.</p><p id="p6">- Vi har nu tre døgn til at arbejde med nogle tekniske spor i sagen, siger den centrale efterforskningsleder Jan Høier Mogensen, Københavns Politi.</p><p id="p7">Kort efter klokken to fik politiet en anmeldelse om, at spillehallen var blevet udsat for et røveri.</p><p id="p8">En mand var kommet ind i forretningen, hvor han med en kniv truede ekspedienten til at udlevere kontanter fra kassen. Han fik udleveret et mindre beløb og stak af.</p><p id="p9">- På baggrund af et signalement af røveren lykkes det en politipatrulje at få øje på en mand, der passer på beskrivelsen. Han bliver anholdt på Vesterbro kun 20 minutter efter røveriet, siger Jan Høier Mogensen.</p><p id="p10">Manden er blandt andet blevet genkendt af vidner.</p><p id="p11">/ritzau/</p><p id="p1">Bliv klogere på druerne i dit glas til Vesterbro Vinstues Vinskoleri.</p><p id="p2">Lagt på af bruger:.</p><p id="p3">Lagt på af bruger:.</p><p id="p4">Lagt på af bruger:.</p><p id="p5">Lagt på af bruger:.</p><p id="p1">København</p><p id="p2">Københavns Politi rykkede søndag aften ud til Viktoriagade på Vesterbro i København, efter en anmeldelse om at der var affyret skud i området.</p><p id="p3">Central efterforskningsleder Rene Jensen bekræfter natten til mandag, at man har fundet projektiler på stedet.<br /></p><p id="p4">- Vi er stadig i gang derude med at finde tekniske spor, projektiler og så videre. Vi har desuden foretaget en del vidneafhøringer i området, siger efterforskningslederen.<br /></p><p id="p5">Politiet fik anmeldelsen klokken 21.53.</p><p id="p6"><br />/ritzau/</p><p id="p1">Ved en målrettet kampagne, hvor hærværket hurtigt udbedres, er det lykkedes København at få reduceret vandalernes hærgen betydeligt.  Ordningen omfatter indre by, Christianshavn, Vanløse, Frederiksstaden, et område omkring søerne og Vesterbro, der netop er kommet med i den intensive graffiti-bekæmpelse.</p><p id="p2">Foreløbig har 110 ejerforeninger og andelsboligforeninger tilmeldt sig kampagnen, så de kan få fjernet eventuel hærværk hver morgen.</p><p><a target="_blank" href="http://woview.infomedia.dk/?url=http://mars.herningfolkeblad.dk/fcgi-bin/db2www/hohf/show.d2w/main%3Ftarget=3%26action=ritzaushow%26id=20020722:RB:6799:0%26BannerWhere=ritzau&amp;OpointData=be47c269f58d7c08bbd3d72a21439c4fJmlkX3NpdGU9MTI1JmlkX2FydGljbGU9NzkwMSZpZF91c2VyPTI4NDAmaWRfYXBwbGljYXRpb249MTAwMDAwOCZpZF9wYXJ0bmVyPTUmbGFuZz1kYQ==">Klik her for at åbne originalartiklen på Herningfolkeblad.dk</a></p><p id="p1">LUGNEDAG: På onsdag 21. november er det ' Lungedag' og på Sundhedshus Vesterbro kan du fra 10.30 til 17 få målt din lungefunktion og få mere information om KOL, motion og kost.</p><p id="p2">Hvis du har haft åndenød, hoste eller pibende vejrtrækning i mere end to måneder, kan det være tegn på en kronisk lungesygdom.</p><p id="p3">På ondag kan du lægge vejen forbi Sundhedshus Vesterbro og få målt din lungefunktion.</p><p id="p4">Ifølge Region Hovestaden lever 17.700 københavnere med KOL og mange ved ikke, at de er syge.</p><p id="p5">»Vi skal have fat i de københavnere, som har problemer med lungerne, men ikke gør noget ved det. Jo tidligere du får en diagnose, desto større mulighed er der for at bremse sygdommen. Derfor tilbyder vi rygestop-kurser og træning i sundhedshusene. Og jeg håber, at københavnerne på den her måde får øjnene op for, hvad de kan bruge os til,« siger sundheds-og omsorgsborgmester Sisse Marie Welling (SF) i en pressemeddelelse.</p><p id="p6">Medarbejdere fra Sundhedshus Vesterbro fra klokken 10.30 til 17.00. rem.</p><p id="p1">Indrømmet: det er ikke for sport og idræt, at Vesterbro er kendt. Bydelen er kendt for så mange andre gode ting, men ikke for sportspladser, stadions og idrætsanlæg. Boldklubben Frem (Billedet tv.) er forlængst flyttet fra Vesterbro, men det er dæleme Frem, der er er Vesterbros fodboldklub, som Sct. Pauli i Hamburg og FC Union i Berlin. For slet ikke at tale om klubbens status i Sydhavnen, hvor hvert andet værtshus har en Frem-trøje hængende. Det kiksede for Frem at komme med i slutspillet til oprykning til 1. division, men i Frem siger man, som man gør om en kendt gade på Vesterbro: " Frem overgiver sig aldrig".</p><p id="p2">Rent statusmæssigt er Ajax-damerne i håndboldens 1. division bydelens sportslige flagskib og kan holde vinterpause på førstepladsen i landets næstbedste række. Om noget har det hold fortjent at rykke op i ligaen i 2017.</p><p id="p3">Boldklubben Vestia fra Enghavevej har oplevet stor medlemsfremgang i det forløbne år, mens førsteholdet på herresiden hygger sig i serie 3.</p><p id="p1">FLOORBALL I december 2008 hjalp Valby FC med at starte et lokalt floorballhold op på Vesterbro.</p><p id="p2">Med 18 drenge og piger i alderen 6-13 år er klubben nu klar til den første rigtige floorballsæson.</p><p id="p3">Det bliver en sæson, der byder på masser af aktiviteter, stævner og ikke mindst deltagelse i landsstævnet for 900 børn i april 2010 i Frederikshavn. Holdet har fået egen fast træningstid hver tirsdag kl. 16.00-17.30 i Multisalen på Vesterbro Ny Skole, Slesvigsgade 6. Her står trænerne Tobias Lott, Esben Køhler og Simon Sølyst klar med stave, udstyr, lege og masser af sjov.</p><p id="p4">Alle med lyst til at prøve at spille floorball er velkomne. Der er en måneds gratis prøvetræning i Vesterbro Floorball.</p><p id="p5">Floorballsporten, som de senere år har oplevet en kraftig medlemsvækst, er en udviklet form for skolehockey, som er meget populær i skoler og i fritidsklubber for både piger og drenge, og som på få år er vokset til en af Skandinaviens største indendørs sportsgrene.</p><p id="p1">Igen i dag må beboere og virksomheder på Vesterbro i København indstille sig på ikke at modtage deres post. Postbudene i postdistrikt Vesterbro besluttede nemlig på et møde lørdag morgen klokken syv at fortsætte den overenskomststridige strejke.</p><p id="p2">- Postbudene havde forventet, at ledelsen ville sørge for at indkalde ekstra mandskab i dag, på grund af det efterskæb der kom, fordi der blev strejket i går. Det gjorde ledelsen ikke, og derfor valgte kollegerne at fortsætte strejken, siger fællestillidsrepræsentant Niels Sørensen. Han oplyser, at den lokale tillidsrepræsentant igen i dag forgæves forsøgte at få sine kolleger til at genoptage arbejdet. </p><p id="p3">Ifølge Niels Sørensen arbejder repræsentanter fra medarbejdere og ledelse på at finde en løsning der tilfredstiller begge parter. Postbudene afgør hvorvidt de vil fortsætte strejken på et møde mandag morgen klokken syv.</p><p id="p4">Postbudene gik i strejke fredag morgen fordi de mente, at der på grund af sygdom ikke var nok bude til at dele posten ud. Normalt skal der cirka 50 bude til at dele posten ud på Vesterbro.</p><p id="p1"><br /><em style="bold">Trafikafvikling &amp; Koordinering</em></p><p id="p2">Københavns Kommune lægger vej til flere aktuelle anlægsprojekter på Vesterbro inden for få år. Kommunen har bl. a. derfor nedsat en intern mobilitetsgruppe, der samler tre områder (Trafikplanlægning, Cykling og Skoleveje samt ITS og Trafikledelse) med henblik på at sikre god mobilitet i byen.</p><p id="p3">Dette gælder fra de store linjer i tidlige planlægningsfaser til helt konkret udmøntning i, hvordan vejarealerne udnyttes og fordeles mellem trafikanterne.</p><p id="p4">Kommunen har stort fokus på at sikre tilgængelighed og fremkommelighed under anlægsarbejdet for alle trafikanter i byen.</p><p id="p5">Vejforvaltningen, der administrerer gravetilladelserne på byens arealer, inddrages derfor tidligt i planlægningsfasen både for at koordinere opstarten af de mange anlægsarbejder og for at sikre, at trafikafviklings-, afspærringsplaner mv. er i overensstemmelse med gældende myndighedskrav.</p><p id="p6">Københavns Kommune lægger vej til otte projektområder på Vesterbro i disse år: Vesterbro Passage, fase 1 (afsluttet) Vesterbrogade (pågår) Istedgade (etape 1+ 2 er afsluttet, etape 3 forestående) Vester Farimagsgade (afsluttet) Gasværksvej (forestående) 2 x Metrobyggeri (pågår) Gl. Kongevej (pågår).</p><p id="p7">To parallelle og længere gader samt to tværgående forbindelsesveje omlægges samtidigt med metrobyggeri mv. Koordinering af midlertidige trafikafviklingsplaner omfatter risikoanalyser, tids-og faseplaner, adgangsforhold, tilgængelighed, trafiksikkerhed, busdrift, afspærringer, skiltning mv. for at sikre både fremkommelighed og sikkerhed.</p><p id="p8">Denne artikel tager afsæt i projektkoordinering for tre af ovennævnte projekter nær Hovedbanegården og Tivoli: " Vesterbro Passage", " Vesterbrogade" og " Istedgade".</p><p id="p9">Prioritering, timing og projektkoordinering - i alle projektets faser - er grundlæggende forudsætninger for god og sikker trafikafvikling under anlæg. Derudover er solid erfaring med planlægning og afvikling af midlertidig trafik essentiel for at opnå bedst mulig trafikafvikling, høj trafiksikkerhed samt tryghed for brugerne. Det handler om at kunne forudse, planlægge og samarbejde om at afværge eller minimere risikofaktorerne.</p><p id="p10">Sammen med Københavns Kommune har Via Trafik planlagt den midlertidige trafikafvikling i projekteringsfasen med henblik på at tilgodese flest mulige ønsker fra interessenterne. Sammen koordinerer vi: Grænseflader med Politi forud for myndighedsgodkendelse Optimeret busdrift med Movia Trafikafviklingsplaner med udførende entreprenører efter udbud og forud for igangsættelse af anlægsarbejder.</p><p id="p11">I alle projekter er løsningsmulighederne anskuet ud fra et større geografisk perspektiv end blot det aktuelle entrepriseområde.</p><p id="p12">Den midlertidige trafikafvikling griber ind i et omfattende område af overordnede veje, busruter mv. Derfor har vi også koordineret med Frederiksberg Kommune med henblik på afdækning af muligheder for signalomlægning af en række kryds på både Vesterbrogade og Gl. Kongevej.</p><p id="p13">Efter afdækning af muligheder og begrænsninger samt koordinering med alle interessenter udarbejdes trafikafviklingsplaner på et meget højt detaljeringsniveau, herunder faseplaner for afvikling af trafik under anlæg. Det giver optimal fremkommelighed for busser og øvrig trafik samt størst mulig sikkerhed og tryghed for cyklister og fodgængere gennem hele anlægsperioden.</p><p id="p14"><br /><em style="bold">Tidsfaktor &amp; Timing</em></p><p id="p15">Omfanget af anlægsarbejder inden for et relativt begrænset geografisk område med intens trafik på godt to år har skabt et ekstraordinært behov for projektkoordinering.</p><p id="p16">Det er uacceptabelt at " lukke en hel bydel for trafik" på grund af arbejder i vej. Men det er på den anden side uundgåeligt at reducere fremkommelighed og komfort i kortere perioder.</p><p id="p17">Trafikafviklingen i hele bydelen skal kunne fungere under anlæg. Derfor er grænsefladekoordinering en yderst vigtig disciplin for hvert enkelt projekt. For at sikre en vis kapacitet og fleksibilitet anlægges to projekter ad gangen ved at dele det ene projekt i etaper: Vesterbro Passage (Vesterbrogade fra Rådhuspladsen til hovedbanegraven) og Istedgade (etape 1+ 2) -anlagt i efteråret 2013 Cykelstiprojekterne på Vesterbrogade og Gasværksvej -anlægges i sommeren / efteråret 2014, hvor også resten af anlægsarbejdet på Istedgade (etape 3) sættes i gang.</p><p id="p18">Hvis alle projekterne blev anlagt samtidigt, ville det være umuligt at opnå et acceptabelt serviceniveau med god fremkommelighed i området.</p><p id="p19">Vi har også tilpasset anlægsstarter for at tilgodese interessenter, herunder bl. a.</p><p id="p20">hensyn til afvikling af VM i Halvmaraton, Distortion (festival) og ekstra busser i drift under Eurovision Song Contest. Desuden var yderligere tre store grænsefladeprojekter afhængige af, at tidsplanen for Vesterbro Passage blev overholdt (Renovering af Industriens Hus, Metrobyggeri på Rådhuspladsen og nedrivning og ny opførelse af Scala).</p><p id="p21">Alle hensyn til eksterne parter kan ikke indtænkes i midlertidig trafikafvikling uden god kommunikation. Det tætte samarbejde gjorde præcis timing mulig.</p><p id="p22">I det omfattende projekt for Vesterbro Passage (Vesterbrogade) sikrede vi effektiv og pålidelig fremdrift af anlægsarbejdet med bl. a. opvarmede telte i vintermånederne.</p><p id="p23">Uden disse kunne vejrligets utilregneligheder have forsinket os og skabt en kedelig kædereaktion.</p><p id="p24"><br /><em style="bold">Bløde trafikanter</em></p><p id="p25">Områderne på Vesterbro er alle tæt befærdede med mange fodgængere og cyklister.</p><p id="p26">Generelt har vi sikret de bløde trafikanter med en vifte af tiltag: Separering af motoriseret trafik og bløde trafikanter Gangbaner i så stor bredde som mulig Adgangsveje til butikker Midlertidige cykelbaner Afspærringer &amp; Skilte Gode adgange til flyttede busstop.</p><p id="p27">Enkelte steder har vi måttet lave fællesstier for cyklister og gående på fortovet på grund af knaphed på areal, men det har fungeret som midlertidig løsning. Cyklisterne har været opmærksomme på, at de var gæster på fortovet.</p><p id="p28"><br /><em style="bold">Afvikling af busser</em></p><p id="p29">En af de større udfordringer er, at gadeprofilet på visse strækninger er så smalt, at det er vanskeligt at afvikle al trafikken - og særskilt de pladskrævende busser - under anlæg. For at sikre plads til både trafik og anlægsarbejder med dertil hørende sikkerhedsareal ensrettes udvalgte vejstrækninger. Vi koordinerer midlertidig omlægning af bustrafik med Movia med henblik på bedst mulig placering af alternative ruter og busstoppesteder.</p><p id="p30">De signaltekniske forhold og muligheder for busprioritering i signalanlæg på den alternative rute under anlæg afdækkes.</p><p id="p31">Generelt sikrer vi bussernes fremkommelighed med midlertidig: omlægning af busruter, prioritering af busser i signaler, ensretning af trafik, flytning af busstop, betjening af busstop og plan for varelevering.</p><p id="p32">Trafikomlægningen har betydelige konsekvenser for al trafik. I en præcis periferi af projektområdet informerer og guider omkørselsskilte om vejlukning og ensretning.</p><p id="p33"><br /><em style="bold">Opsummering</em></p><p id="p34">Under planlægning og gennemførelse af større og samtidige anlægsprojekter i tæt bebygget og trafikeret by stilles høje krav til den midlertidige trafikafvikling. Det øgede pres på vejene medfører også øget opmærksomhed på: Fleksibilitet i hele processen - hos bygherre, rådgiver, interessenter og hos entreprenører Ressourcer til planlægning af midlertidig trafikafvikling med alle interessenter i projekteringsfaserne Rettidig kommunikation og dialog - internt og eksternt.</p><p id="p35">Med opdeling af nogle af projekterne i faser fik vi en mere robust tidsplan. Desuden kan vores erfaringer fra de første anlægsfaser anvendes proaktivt i de næste.</p><p id="p36">De fælles indsatser for permanent god trafikafvikling herunder bedre forhold for cyklister og bedre byrum på Vesterbro er nu synlige på Vesterbro Passage og Istedgade (etape 1 &amp; 2). Trafikken glider her som planlagt.</p><p id="p1">Tak til Lokalavisen for her på siden at sætte gang i debat om Folkekirken på Vesterbro! Menighedsrådet drøfter løbende, hvordan vi bedst kan være kirke i vores bydel.</p><p id="p2">Vi vil meget gerne inddrage flere i de drøftelser og høre mere om vesterbroernes ønsker til kirken. Derfor er debatten meget velkommen.</p><p id="p3">Når Finn Edvard sætter tingene på spidsen, lyder det som om kirken arbejder som for 100 år siden, at der ikke er sket fornyelse af sprog, gudstjenesteform og aktiviteter.</p><p id="p4">Det er ingenlunde tilfældet.</p><p id="p5">Vi lægger stor vægt på udvikling og fornyelse - i samarbejde mellem menighedsråd, præster, ansatte og andre, som ønsker at bidrage.</p><p id="p6">I det følgende vil jeg derfor beskrive lidt nærmere, hvad kirkerne arbejder med, hvilke nye initiativer vi har taget de senere år, og vores overvejelser om nye tiltag som skal sættes i gang.</p><p id="p7">Jeg håber Lokalavisens læsere vil fortælle os, om vi rammer rigtigt, eller om I savner noget i de lokale kirker.</p><p id="p8">Først lidt fakta: Folkekirken på Vesterbro har 23.441 medlemmer. Det svarer til 55 pct. af Vesterbros befolkning.</p><p id="p9">Dermed er Folkekirken den bredest forankrede organisation på Vesterbro.</p><p id="p10"><br /><em style="bold">Vi har ni kirker</em></p><p id="p11">Der blev i de ni kirker i 2012 i alt døbt 238 børn, 73 blev konfirmeret, 45 par blev gift og 133 blev begravet.</p><p id="p12">Kirkerne " producerer" imidlertid meget andet end kirkelige handlinger.</p><p id="p13">Menighedsrådet lægger stor vægt på, at vi skal være kirke for alle på Vesterbro. Kirken har noget at sige alle - uanset alder, køn, etnisk og kulturel baggrund, seksualitet, uddannelse, beskæftigelse, bolig og sundhed.</p><p id="p14">Vesterbro er en mangfoldig bydel, og derfor må vi være en mangfoldig kirke.</p><p id="p15">Vi forveksler ikke en bestemt kulturel indpakning med evangeliet -kirkens budskab.</p><p id="p16">For Vesterbros børn og deres familier har kirkerne udover dåb og konfirmation tilbud som babysamlesang, særligt tilrettelagte børnegudstjenester, godnatfortælling, legestuer og mulighed for at gå til minikonfirmand og spejder.</p><p id="p17">Ved mange af arrangementerne er der mulighed for fællesspisning, både for at fremme socialt samvær og for at give et afbræk for en travl børnefamilie.</p><p id="p18">For både børn, unge og voksne har vi mulighed for at synge i kor.</p><p id="p19"><br /><em style="bold">Unge vesterbroere</em></p><p id="p20">For unge vesterbroere, der lever i en ungdomskultur og som ikke har noget med kirken at gøre i forvejen, har vi etableret uKirke.</p><p id="p21">Vores mål er, at skabe kirke sammen med de unge og på en fundamental ny måde, så de, der ikke får noget ud af den traditionelle kirke, kan møde kirken på en måde der bidrager til at skabe indhold og mening for dem og være rum for samtale om de store ting i livet.</p><p id="p22">For voksne som ikke er del af en børnefamilie og ikke kommer så meget i kirkerne - og det er faktisk de fleste på Vesterbro - har vi gennem det seneste år udviklet nye muligheder.</p><p id="p23">Eksempler på det er mindfullnes-gudstjeneter, filosofiske saloner og events i forbindelse med kirkelige højtider som " Carols by Candlelight", " Den sidste Mad" og " VesterbroÅnd".</p><p id="p24"><br /><em style="bold">For de ældre</em></p><p id="p25">For bydelens ældre er der tilbud om sognemøder og udflugter -og præsterne kommer jævnligt på plejehjemmene.</p><p id="p26">For mennesker som af den ene eller anden grund har brug for særlig omsorg, har kirkerne en række muligheder: For gadens folk på det inderste Vesterbro findes Mariatjenesten.</p><p id="p27">For mennesker der har det svært som følge af psykisk sygdom o. l. findes Det Åbne Atelier. For hjemløse som ikke har noget sted at være i de kolde måneder findes nødherberg i Bavnehøj Kirke.</p><p id="p28"><br /><em style="bold">For kvinderne</em></p><p id="p29">For kvinder i prostitution er der Night Light Café i Eliaskirken.</p><p id="p30">For indvandrere er det bl. a.</p><p id="p31">Mødestedet i Valdemarsgade.</p><p id="p32">Folkekirken på Vesterbro har gennem de senere år arbejdet intenst med at styrke vores kommunikation ud fra devisen, at når mange mennesker ikke kommer i kirken, må kirken komme til dem.</p><p id="p33">Vi bruger ikke mindst Lokalavisen og Vesterbrobladet til at fortælle, hvad vi står for, og hvilke aktiviteter der er. Vi har også taget bestik af, at Politiken er vesterbroernes foretrukne avis - og annoncerer derfor også der.</p><p id="p34">Desuden findes vores hjemmeside vesterbrosogn. dk og adskillige facebooksider, og vi bruger plakater og løbesedler.</p><p id="p35">Det er vigtige målsætninger for os, at folk skal vide hvad kirkerne står for, så de ved hvad de vælger til -eller fra.</p><p id="p36"><br /><em style="bold">Gudstjenesterne</em></p><p id="p37">Gudstjenester er som bekendt en kerneydelse i kirken.</p><p id="p38">Der er mange mennesker som er glade for de traditionelle gudstjenester, men der er også mange som ikke oplever, at det siger dem noget.</p><p id="p39">Udvikling af gudstjenesterne, så de giver flere mennesker mening og inspiration til at reflektere over livets store spørgsmål, er derfor helt central.</p><p id="p40">Vi vil gerne have større forskellighed i gudstjenesterne -og der er allerede i flere af kirkerne ændret på formen.</p><p id="p41">Uanset gudstjenesten form, skal kvalitet og indhold være i top.</p><p id="p42">De der deltager skal opleve, at det siger dem noget relevant i deres liv - at de får noget med hjem.</p><p id="p43"><br /><em style="bold">Sproget fornys</em></p><p id="p44">Blandt nyere initiativer kan jeg nævne arbejdet med fornyelse af gudstjenestens sprog, brug af flere musikgenrer end klassisk orgel, forsøg med interaktiv gudstjeneste hvor deltagerne kan komme til orde, og gudstjenester hvor man inviterer kunstnere eller kulturpersonligheder til at medvirke.</p><p id="p45">Og endelig arbejder vi med at komme ud af kirken - f. eks.</p><p id="p46">med gudstjenester på Vesterbro Torv, optog til Lucia og påske mv.</p><p id="p47"><br /><em style="bold">Den vigtige præst</em></p><p id="p48">Præsten er den vigtigste enkeltfaktor i forhold til at skabe gode gudstjenester, som folk gider deltage i.</p><p id="p49">Her er vi på Vesterbro i den heldige situation, at vi har mange rigtig dygtige og engagerede præster.</p><p id="p50">Jeg kan anbefale, at man kigger indenfor til en gudstjeneste, hvis man vil forvisses om det.</p><p id="p51">Efter min opfattelse vil man møde åbenhed, nærvær, relevans og troværdighed.</p><p id="p52">Musik er også en væsentlig del af gudstjenesterne. Også her lægger vi vægt på kvalitet og forskellighed.</p><p id="p53">Udover det klassiske er der f. eks. gudstjenester med rock, gospel, jazz og meditation.</p><p id="p54">Kirkernes musikliv omfatter også koncerter og deltagelse i lokale festivaler.</p><p id="p55">I forbindelse med at menighedsrådet ønsker at reducere antallet af kirker på Vesterbro, har vi en målsætning om, at de kirker, som vi beholder, skal være mere åbne - og det ikke kun i løbet af en almindelig arbejdsdag men også ved fyraften og om aftenen.</p><p id="p56">Der er allerede i dag åben kirke i Kristkirken og Mariakirken torsdag aften, og vi og forventer snart at etablere udvidet åbningstid og egentlig natkirke i Eliaskirken fredag aften.</p><p id="p57"><br /><em style="bold">Er ikke bekymret</em></p><p id="p58">Selv om der som regel er ledige pladser på kirkebænkene, er jeg ikke bekymret for folkekirkens eksistens på Vesterbro.</p><p id="p59">Det er mit klare indtryk, at folk gerne vil have, at kirken er der, hvis de får brug for den. Det høje medlemstal vidner også herom.</p><p id="p60">Det betyder imidlertid ikke, at vi ligger på den lade side i forhold til at være kirke i tiden.</p><p id="p61">Som det fremgår, arbejder vi intenst med, hvordan vi bedst kan være kirke for alle på Vesterbro. Vi vil meget gerne høre, hvis der er noget du savner, eller hvis du har en god idé - ikke mindst om hvordan du gerne vil møde kirken udover juleaften, eller hvis nogen i familien skal døbes, konfirmeres, giftes eller begraves.</p><p id="p62">Tøv ikke med at kontakte menighedsrådet eller én af præsterne.</p><p id="p1">FOR BØRN: Vesterbro KFUM, der holder til i Valdemarsgade 15, tilbyder igen i år sommerlejr. Det er børn i alderen 8-11 år, der har mulighed for at komme på sommerlejr i perioden 29. juni til 6. juli.</p><p id="p2">Sommerlejren ligger på Stevns, hvor Vesterbro KFUM har en gammel træhytte, der i årevis har været centrum for sommerlejre.</p><p id="p3">Her er muligheder for at lege i skoven, bade og spille diverse spil både udendørs og indendørs.</p><p id="p4">Nærmere oplysninger kan fås ved henvendelse til Alice Sørensen fra Vesterbro KFUM på mail: palice@tdcasdl.dk cmo.</p><p id="p1">OPRÅB: Trendy eller yt? I 1966 flyttede vi til Vesterbro.</p><p id="p2">Her boede vi mellem rigtige arbejdere. Nogle arbejdede på fabrikkerne i Sydhavnen, andre på Carlsberg. Sådan var det bare.</p><p id="p3">Vesterbro var hverken trendy eller yt.</p><p id="p4">Og vi gjorde hverken fra eller til. Vi boede der bare.</p><p id="p5">Sidst i tresserne og først i halvfjerserne lod vi håret vokse og skægget gro. Vi tvang vores børn i hønsestrik, og vi samledes med vennerne i en 2-værelses på 53 kvadratmeter foran den petroleumsopvarmede kakkelovn. Hudegrunden var ryddet og Mekanisk Musikmuseum besat. Arbejderne var helte og vi kaldte os kulturarbejdere.</p><p id="p6">Vesterbro holdt sig uden for EF og i whiskybæltet kaldte de os en kommunist-rede.</p><p id="p7">Vesterbro var trendy.</p><p id="p8">Og vi gjorde hverken fra eller til. Vi boede der bare.</p><p id="p9">Sidst i halvfjerserne og først i firserne var romantikken omkring petroleumsovnen og de utætte vinduer forsvundet.</p><p id="p10">Arbejderne var vel egentlig noget fordrukne. Mange flyttede til Vestegnen. Her var lys og luft - på 16. etage. Fra Hovedbanegården til Enghave Plads havde vi Clausen og Petersens gadecirkus.</p><p id="p11">Vesterbro var yt.</p><p id="p12">Og vi gjorde hverken fra eller til. Vi boede der bare.</p><p id="p13">Sidst i firserne og først i halvfemserne: Byfornyelse og Skydebanegade som Danmarks største Andelsboligforening.</p><p id="p14">Baggårde blev ryddet og kaldt gårdmiljøer. Huse blev istandsatte og lejligheder slået sammen og der var ingen arbejdere. Små boutiqer åbnede og barnevogne kørte i gaderne med 35-årige mødre som vognstyrere.</p><p id="p15">Vesterbro var ikke helt trendy eller yt.</p><p id="p16">Og vi gjorde hverken fra eller til. Vi boede der bare.</p><p id="p17">Sidst i halvfemserne og først i 00-erne annoncerede ejendomsmæglerne superboliger til salg til superpriser. Midt i cafè miljøet og tæt på Carlsberg bydelen og kommende Metro. Vesterbro med gallerier, Vega og Kødbyen uden dødt kød. Dyrehaven på Sdr. Boulevard er ikke en brun bodega, men har Berliner stemning.</p><p id="p18">Her kommer Frank Hvem? Eller er det Hvam? Og Rytteriet.</p><p id="p19">Strassen er nu en cafe. Men: Blomsten og McKluud overgiver sig aldrig!!! Er Vesterbro trendy? Ja, Vesterbro er trendy - trendy Og vi gør hverken fra eller til. Vi bor her stadig og er skiftevis trendy eller yt.</p><p id="p1">LOKALSTIVAL: Det er alligevel sjældent, man skal åbne en låge for at gå ind i en butik.</p><p id="p2">Men det skal man i butikken Hva ´ Så, der ligger på hjørnet af Estlandsgade og Saxogade, og som alle småbørnsforældre på Vesterbro kender.</p><p id="p3">Butikken, der har eksisteret siden 1987 er nemlig et sandt helle for småbørn og deres forældre -og af samme grund er der sørget for de rigtige sikkerhedsforanstaltninger.</p><p id="p4">Hva ´ så er en del af Sidegadeprojektet, og det er Lone Petersen, der er ansat til at styre butikken -der ud over er der cirka 20-25 frivillige i butikken.</p><p id="p5">For de ter kikke kun sparkedragter, sutsko og sandkasseudstyr, man kan få i Hva å så. Der er løbende foredrag og hver mandag er der åbnet hus hos Sundhedsplejersker på vesterbro. Butikken er offte brugt som et hænge-ud sted for forældre med små børn -en slags udvidet mødregruppe. Da vi stikker hovedet forbi, er der gang i snakken med det hvide bord, og der bliver tid til lidt økologisk brød og en kop kaffe, men en sulten lille dreng smovser blød pasta. På Vesterbro Lokalstival den 3. september har Hva ´ Så butikken en bod ligesom sidste år.</p><p id="p6">»Det var super hyggeligt, og vi vil gerne bakke op om det fine initiativ, derfor er vi med igen i år, og vi har salg af tøj og så laver vi ansigtsmaling på børnene, så vi glæder os til at møde vesterbroerne,« siger Lone Petersen.</p><p id="p1">Mange steder i landet byder kommunen velkommen til de mange nytilflyttere. Et eksempel på den danske gæstfrihed og åbenhed overfor nye naboer.</p><p id="p2">Det gør kommunerne for at kunne fortælle om områdets særpræg, kultur, om hvor man kan engagere sig i frivilligt arbejde, hvis man ønsker det, og hvor man henvender sig om hvad.</p><p id="p3">Det gør man i nabokommunen Frederiksberg -men ikke i København, hvor der måske heller ikke er et lokale, hvor der er plads nok..</p><p id="p4">Derfor har kirkerne på Vesterbro taget initiativ til at invitere til en velkomstmiddag.</p><p id="p5">I den forgangne uge sendte kirkerne derfor en invitation ud til alle de medlemmer af folkekirken, der indenfor det seneste halve år er flyttet til Vesterbro -som jo også omfatter Havneholmen og Bavnehøj-kvarteret.</p><p id="p6">Over 1.000 invitationer er sendt af sted. Og nu venter præst Anita Rohwer utålmodigt på at få tilmeldinger til middagen.</p><p id="p7">Hun er sammen med Vesterbro Sogns diakoniudvalg initiativtager og vært for denne aften.</p><p id="p8">I invitationen står der at et amerikansk magasin har udråbt Vesterbro som den fjerde mest hipster-lækre bydel i verden.</p><p id="p9">Men hvor er de lækre steder? Og er det alle, der oplever bydelen sådan? Det gør man måske ikke umiddelbart, hvis man er landet i bydelen alene som led i studiestart. Derfor inviteres på middag -til fællesspisning, hvor der vil være lejlighed til at møde andre nytilflyttere, og at høre om Vesterbro, bl. a. fortalt af lederen fra Frivilligcenteret, Heidi Langkilde.</p><p id="p10">Middagen er gratis. Det foregår i uKirkes hyggelige rum i Dannebrogsgade (Gethsemanes Kirke) indrettet med gamle, bløde møbler og belysning samt bar. Dørene åbnes kl. 17.30, og maden er klar kl.</p><p id="p11">18. Der er et børnehjørne til børn, så alle kan have mulighed for at være med.</p><p id="p12">Arrangementet slutter kl.</p><p id="p13">20. Tilmelding senest torsdag 27. oktober til Anita Rohwer på tlf.: 2164 7721.</p><p id="p1">SVAR: I Vesterbro Bladet den 15.</p><p id="p2">december forsøger Jette Holtze og Thomas Warburg at afvise min kritik af, at Vesterbro Lokaludvalg arrangerer guidede ture, der har til formål at fremme fokus på ' Vesterbros jungle af graffiti og gadekunst".</p><p id="p3">De mener, at gadekunst er ' nødvendig', uden at det dog står klart, hvori denne nødvendighed skulle bestå. Jeg mener, der er to centrale spørgsmål i debatten, som Holtze og Warburg desværre ikke rigtig forholder sig til.</p><p id="p4">Det første er, om det er muligt at skelne mellem lovlig og ulovlig graffiti, og om accept af den lovlige og ' kunstneriske' graffiti er med til at fremme udbredelsen af mere og mere ulovlig graffiti på Vesterbro, som vi har set de senere år. Jeg siger nej, og mener min holdning understøttes af det faktum at Københavns Kommunes kursændring på graffitiområdet de senere år med stigende accept af lovlig og ' kunstnerisk' graffiti har ført til en eksplosion i mængden af ulovlig graffiti i alle københavnske bydele. Det andet spørgsmål er, om graffiti fører til et mere utrygt bymiljø og trækker mere svineri og i yderste konsekvens kriminalitet med sig.</p><p id="p5">Det er der gennemført ret seriøse videnskabelige studier af navnlig i USA, som entydigt peger i den retning, og hvorfor skulle det være anderledes på Vesterbro? Jeg mener også det siger sig selv, at navnlig mindre ressourcestærke beboere bliver bange for at færdes i et offentligt rum, hvor jungleloven råder og man frit kan tilsvine andre menneskers facader, gadeinventar m. m. Et bymiljø, som alle ikke føler sig trygge ved at færdes i synes jeg i hvert fald ikke er noget at stræbe efter. Jeg forstår godt, at Holtze og Warburg i deres indlæg tydeligt forsøger at nedtone graffitien og forklarer, at det skam lige så meget handler om " perleplader, klistremærker og tyndt, forgængeligt papir", men det er nok en lovlig nem måde at slippe om ved det problem, som de fleste nok vil være enig med mig i, at graffitien udgør på Vesterbro. Glorificering af graffiti er og bliver derfor en rigtig dårlig idé. Også selvom den blandes sammen med perleplader og papir.</p><block><p>Omtrent 20.000 musikglade københavnere valgte at droppe Distortion-karavanen og i stedet lægge vejen forbi weekendens Vesterbro Festival. </p></block><p id="p1">JUL PÅ VESTERBRO
Lyt lige til slagsangen:
»Jeg er ikke den store fan af risalamam - jeg vil hel're spise fæces fyldt
med mandler!«, så ved du lissom, hvor du er: langt nede - rigtig langt nede
- under bæltestedet. Og rigtig langt ude - langt ude i den kulsorte
komik-hamp her hos Anders (»anden«) Matthesen, manden bag masser af
radio-satire og desuden All Denmark stand-up'er.</p><p id="p2">I »Jul på Vesterbro« strækker han sit blæksprutte-talent i mange retninger,
for han er samtlige roller i denne julekalender.</p><p id="p3">Matthesens talent rækker fra det ulækre til det absurde - og tilbage igen.
For vore undrende øjne skaber han sig opfindsomt med absurde TVper, der alle
sammen er ham selv: bolværksmatrosen Steward (go' gammeldags alkoholiker).
Hans søn Danny, der »har noget med bronklerne« (er på crack og
prøveløsladelse. Socialpædagog og rytmik-terapeut Arne (skal godkende de
hjemlige forhold for Danny) . I afsnit 2 og 3 dukker Matthesen op som
åleglat muslim (Kefir), russisk våbenhandler (Igor) og sønderjysk vicevært
(Greta) - og der er meget mer' i vente. Heldigvis! Jeg har smugkigget de tre
første afsnit og er allerede små-afhængig af Matthesens skægge og skæve
skiderikker på et sygt Vesterbro.</p><p id="p4">I titelsangen synger Matthesen, at han ikke er særlig vild med gløgg »det
smager lidt, ligesom Sverige lugter«, men godt kan li' Vesterbro - selv om
sneen er gul! Hans »Jul på Vesterbro« er en »fra ham til alle os«- gave...
én man slet ikke troede, man ønskede sig.</p><p id="p2">Det er blevet populært at bo på Vesterbro i København.  Så selv om bydelen endnu er holdeplads for narkomaner og prostituerede, er priserne på ejerlejligheder de seneste år eksploderet i en grad, så prisstigningerne har været større end i det
øvrige København.  'Vi har oplevet en fordobling af priserne på ejerlejligheder på Vesterbro i løbet af bare to år,' siger medindehaver af ejendomsmæglerkæden 2V Lars</p><p id="p3">Vermund Andersen, der leder kædens afdeling på Vesterbro.  'En lejlighed, der for to til tre år siden kostede omkring 400.000 kroner, kan let sælges for omkring 800.000 kroner i dag.  Folk står i kø for at få fat i en af de få lejligheder, der
bliver sat til salg, og vi kunne let sælge det dobbelte af, hvad vi sælger i øjeblikket,' siger Lars Vermund Andersen.  De store prisstigninger betyder samtidig, at Københavns Vesterbro på
landsplan må lægge ryg til de største stigninger i ejendomsvurderingerne - stigningen kan komme op på 50 procent eller mere.  <br /><em style="bold"> KØBERE ADVARES</em><br /> 'Vi har endnu ikke de præcise tal for hver enkelt lejlighed, men i salgsmaterialet gør vi opmærksom på, at en
køber må forvente markante skattestigninger, fordi ejendomsvurderingerne vil stige meget,' siger Lars
Vermund Andersen.  Byfornyelsen, det specielle kulturelle miljø og en række trendy caféer har fået især yngre til at rette blikket mod Vesterbro, når der skal købes ejerlejlighed.  'Det er blevet 'in' at bo på Vesterbro, men desværre er der ikke mange,
der flytter og giver plads til nye beboere - derfor bliver køen større og større,' siger Lars Vermund Andersen.</p><p id="p1">JUL: Vesterbro har tidligere været udsmykket til julen med julebelysning på Vesterbrogade og juletræ på Vestebros Torv.</p><p id="p2">Det har været arrangeret i samarbejde mellem Veko og Vesterbro Handelsforening.</p><p id="p3">Men siden Veko gik konkurs og handelsforeningen " gik i dvale" for nogle år siden, har Vesterbro ikke haft juletræ.</p><p id="p4">Efter en ekstraordinær generalforsamling er handelsforeningen nu kommet til live igen. Og den nye bestyrelse med formand Søren Nissen ( Café Obelix), næstformand Erik Willumsgaard ( menighedsrådsformand Eliaskirken) og kasserer Flemming Christensen ( Barbar Barbar) i spidsen, har som første tiltag taget initiativ til at få julebelysning på Vesterbro igen.</p><p id="p5">»Efter at have ligget stille i flere år er handelsforeningen ikke ligefrem velhavende, så der var ikke så meget at gøre godt med. Men ved siden af min post her, er jeg også formand for kirkeudvalget i Eliaskirken, og vi har også talt om, at vi gerne ville gøre noget ud af julen på Vesterbros Torv,« siger Erik Willumsgaard.</p><p id="p6">Helt konkret er der tale om julebelysning i træerne på Vesterbro Torv. Lyset vil så blive tændt ved et arrangement fredag den 29. november, hvor bl. a. gospelkoret fra Eliaskirken vil underholde. anb.</p><p id="p1">- Jeg kommer til at savne det. Jeg har jo været med i byfornyelselsen siden starten.</p><p id="p2">Sådan siger Jørgen Kunstmann, formand for bestyrelsen i Vesterbro Byfornyelsesrådgivning (VBR) i Hedebygade og Eskildsgade. Han er en af de lokale kræfter, der har været med til at sikre, at beboerne har haft adgang til hjælp og rådgivning i forbindelse med byfornyelses-projekterne, også efter Vesterbro Byfornyelses-center lukkede i 2005. </p><p id="p3"><br /><em style="bold">18 år med rådgivning</em></p><p id="p4">Siden 1990, da de første byfornyelses-projekter gik i gang, har beboere, boligforeninger og erhvervsliv kunne hente hjælp til at oversætte de kommunale breve, få information om processerne og søge penge til afvikling af beboer-aktiviteter, først i byfornyelsescentret og de seneste tre år i byfornyelsesrådgivningen. Men den 14. april er det slut. I hvert fald for den såkaldte helhedsorienterede byfornyelse, der har handlet om at løfte det fysiske og sociale miljø mellem husene. Tilbage er stadig projekter i Tøndergade, Amerikavej, Ballum Nord og Sundevedskareen. Men dem får rådgivningens ansatte ikke lov til at følge til dørs. </p><p id="p5"><br /><em style="bold">Vemodigt farvel</em></p><p id="p6">I øjeblikket er de ansatte i gang med at rydde op og pakke ned. Og det sker ikke uden vemod.</p><p id="p7">- Tidligere fungerede vi jo også som kvarterernes dagligstue, hvor folk kunne komme ind og bruge computeren, når de skulle skrive ansøgninger eller breve. Men i dag har alle jo computere hjemme, så det har ændret sig. Meget af vores rådgivning foregår i dag via mail, forklarer Birte Kyhn, der er leder af Byfornyelsesrådgivn ingen lidt endnu.</p><p id="p8">Det har heller ikke altid været nemt at navigere gennem regler og love. Bølgerne er gået højt, og det har generelt været svært for beboerne at komme til orde i processen. Men det har været lærerige år for alle, er både bestyrelsesformanden og rådgiverne enige om.</p><p id="p9">- Det har været nogle hårde år med magtkampe, processer og diskussioner. For vi er jo ikke en homogen gruppe af mennesker på Vesterbro. Man skal huske på, at vi var 50 mand i repræsentantskabet, så det har ikke altid været nemt at blive enige, siger Jørgen Kunstmann.</p><p id="p10"><br /><em style="bold">Muligt at søge penge</em></p><p id="p11">Meldingen om at byfornyelsesrådgivningen lukker, har allerede givet reaktioner. Nogle af de beboere, der kommer fast i rådgivningen, begræder, at stedet snart lukker, men også beboere, som ikke har benyttet den, har udtryk ærgelse over, stedet snart er historie, fortæller Susanne Farup, der passer rådgivningen i Eskildsgade.</p><p id="p12">Det vil dog stadig være muligt at benytte mødelokalerne i Hedebygade 14 efter lukningen.</p><p id="p13">Derudover har Jørgen Kunstmann og Susanne Farup, der begge bor på Vesterbro, og selv har haft byfornyelsen tæt inde på livet, professionelt som privat, tilbudt at stille sig til rådighed med råd og vejledning til beboere og boligforeninger i en overgangsperiode.</p><p id="p14">VBRs hjemmeside vil desuden være åben resten af 2008. Her kan man finde kontaktinformation på bl.a. Jørgen Kunstmann og Susanne Farup.</p><p id="p15"><br /><em style="bold">På gårdtur</em></p><p id="p16">Lukningen af VBR markeres søndag den 13. april med med to gårdvandringer, så man ved selvsyn kan se, hvad byfornyelsen har betydet for Vesterbro. Den ene er af litterær art, hvor skuespiller Lene Vasegaard vil læse op af Vesterbro-litteratur, mens Jørgen Kunstmann vil fortælle om byfornyelsen. Turen starter kl. 14.15 på hjørnet af Gasværksvej og Halm-torvet. </p><p id="p17">Kl. 13. tager historiker Paul Hartvigson interesserede med på en gårdvandring i byfornyelsens tegn. Turen starter ved Stampesgade 5, undervejs laves et stop med tid til at drikke kaffe eller sodavand. Begge ture slutter i Hedeby-karreens fælleshus, hvor VBR har sørget for både pølsevogn og fadølsanlæg. Samtidig kan man kaste et blik på en udstilling af billeder fra Det glemte Vesterbro og høre gårdmusikanterne Glarmesteren og hans svende spille og synge.</p><p id="p1">Det meste af Vesterbro så til, da Copenhagen Half Marathon blev fyret af i søndags.</p><p id="p2">Favoritten Bedan Muchriri fra Kenya vandt løbet i personlig rekord på 59.14. Prøv lige at regn gennemsnitsfarten ud! Nummer to og tre var også fra Kenya.</p><p id="p3">Også hos kvinderne blev det til kenyansk sejr, da Purity Rionoripo løb i tiden 1.08.29 Bedste danske, mandlige løber blev Abdi Hakin Ulad, der endte som nummer 16 i tiden 1.02.38.</p><p id="p4">Bedste danske kvinde blev Anna H. Baumeister, der løb i tiden 1.13.34.</p><p id="p1">Et af Københavns største hoteller, det 400-værelser store Comfort Hotel Vesterbro, er netop blevet nyrenoveret fra kælder til tag for ca. 75 mio. kr.</p><p id="p2">Hotellet, der hører under norske Choice Hotels, stillede i starten af juni lokale, mad og drikke til rådighed for Stand By-loungen, der holdes ca. en gang hvert kvartal.</p><p id="p3">" Konceptet" ved Stand By-lounge er, at her kan topchefer for rejsebranchen mingle et par timer under afslappede former uden nogen dagsorden.</p><p id="p1">UNDER GRÆNSEN: I samarbejde med Exit, Mariatjenesten, Mændenes Hjem, Mødestedet, Settlementet, Vesterbro Lokaludvalg afholdt Vesterbro Bykirkes diakoniudvalg en temadag, torsdag den 31. marts i Demokratihuset. Langt flere end der var tilmeldt - og plads til - mødte op. Temaet var bl. a.</p><p id="p2">i fællesskab at få identificeret fattigdommen på Vesterbro i dag, ved at blive præsenteret for forskellige parametre for fattigdom.</p><p id="p3">Hver 5. københavner er fattig efter København Kommunes beregningsmodel. Heraf findes flest fattige på Nørrebro og Vesterbro ( studerende tæller ikke med i disse beregninger).</p><p id="p4">Hver 4. indbygger på Vesterbro har kun en grundskole-uddannelse som længste uddannelse og der er en større andel arbejdsløse ( især mænd) end i den resterende del af byen. Endvidere er der flere hospitsindlæggelser på et år, så der er stadig fattigdom på Vesterbro, selv og bybilledet har forandret sig meget med byfornyelsen. Fattigdommen er bare ikke længere så synlig, som den var tidligere.</p><p id="p5">Ivan Christensen, der er tidligere chefkonsulent for Socialt Udviklingscenter, og i dag projektleder af det samlede tilbud Sundhedsrummet og Café D på Vesterbro, åbnede ballet.</p><p id="p6">Konklusionen på Ivan Christensen oplæg var, at fattigdom ikke alene handler om økonomi.</p><p id="p7">Og ser man på Vesterbro, er der personer med usikker boligsituation, dårligt helbred, ingen tilknytning til arbejdsmarkedet, mange på sociale ydelser, mange med begrænset uddannelse, flere børn med skolefravær og flere børn uden venner - end i resten af København.</p><p id="p8">Tråden blev taget op af de efterfølgende tre oplægsholdere.</p><p id="p9">Søren Sørensen, skoleleder fra Oehlenschlægergades Skole, Dorte Skovgaard, formand for Almen Boligforening og Erik Anker Jensen, Hjemløse Enheden. Søren Sørensen kunne bekræfte, at der er en del familier, der både mangler økonomisk såvel som andre af de af Ivan Christensen nævnte kapitaler. Konkret er der f. eks.</p><p id="p10">30-40 ansøgere årligt på julekurve og hjælp til tøj; børn der ikke kommer på ferie uden for eget hjem - og børn med alkoholiserede forældre. Søren Sørensen opfordrede kraftigt til, at problemer løses på en måde, så mennesker har mulighed for at bevare deres værdighed. En værdighed der måske hænger sammen med at mennesker altid skal have mulighed for at opleve, at de også har noget at give.</p><p id="p11">Dorte Skovgaard hæftede sig ved et meget forandret Vesterbro, hvor vi ikke er blevet bedre til at tage os hinanden Og så udfordrede hun organisationerne til at være med at udvikle usynlige netværk, fx via fester og events, så vesterbroerne kan komme til at lære hinanden at kende igen.</p><p id="p12">Erik Anker Jensen fra Hjemløseenheden talte om to væsentlige problemer: Hvad gør vi ved den globale fattigdom, europæiske hjemløse, som er her - især i København - men som vi lukker øjnene for, fordi der er ikke mulighed for at hjælpe dem? Og hvad kan vi gøre for at hjælpe mennesker videre som gerne vil have bolig? " Det er mennesker som oplever ensomhed, traumer, manglende kontakt til familien, meningsløshed.</p><p id="p13">Udfordringen er, at opgaven ikke kan klares af den enkelte organisation alene, og udfordringen er endvidere at se hjælpen fra menneske til menneske. At man tør være menneske, og ikke alene løser opgaven fordi man er ansat til den.</p><p id="p14">Der var stor lyst til at diskutere emnerne, som bl. a. blev samlet op af journalist, forfatter samt tidligere redaktør af " Hus forbi" Jens Høvsgaard, der interviewede de tre paneldeltagere og stillede en række provokerende spørgsmål.</p><p id="p15">Alt i alt var der så stor vilje til at sætte navn på udfordringerne og finde kreative løsninger, at deltagerne afslutningsvis tilkendegav at ville holde kontakt med hinanden og mødes til et opfølgende møde.</p><p id="p1">Børnefamilierne er vilde med København og Vesterbro i særdeleshed. Den udvikling er kommet bag på befolkningsprognoserne, og her og nu er der akut mangel på pladser til godt 150 vuggestuebørn i bydelen.</p><p id="p2">Derfor mødtes 30-40 institutionsledere fra Vesterbro forleden med ledende embedsmænd i Børne- og ungdomsforvaltningen for i fællesskab at skaffe endnu flere vugggestuepladser. Frem til slutningen af oktober brainstormes der rundt omkring i Vesterbros børnehaver og vuggestuer, og bagefter vil forvaltningen vurdere de forskellige forslag og ideer til at skaffe flere pladser. Tidlig indskrivning til børnehave og fritidshjem kan være nogle af mulighederne.</p><p id="p3">Flere institutioner er også allerede gået med til en frivillig, midlertidig opnormering med et eller to ekstra børn pr stue, og på mødet fortalte blandt andre Anne Larsen fra vuggestuen De 4 Årstider i Viktoriagade om sine positive erfaringer med opnormeringen uden at gå på kompromis med den pædagogiske kvalitet.</p><p id="p4"><br /><em style="bold">Nye vuggestuepladser</em></p><p id="p5">København oplever sin største befolkningseksplosion siden Anden Verdenskrig og behovet for pladser på Vesterbro vil fortsat være stort i de kommende år. Frem til 2011 etableres der 220 nye vuggestuepladser i bydelen, blandt i DGI-Byen, i Eskildsgade, ved den nye Sydhavns Skole og i Matthæusgade.</p><p id="p6">Også etableringen af pladser i nabobydele, f.eks. indre by, kan være med til at aflaste Vesterbro-familiernes behov. De nye pladser er et resultat af den samlede plan for udbygningen af skoler og daginstitutioner i København, som Borgerrepræsentationen netop har vedtaget. Her gives der i alt 367 millioner kroner til at bygge flere daginstitutioner og 612, 7 millioner kroner til byggeri på skole- og fritidshjemsområdet. Det svarer til i alt 70 procent af de samlede investeringer i Københavns Kommunes anlægsbudget.</p><p id="p7">På hjemmesiden www.kk.dk/vibygger kan du følge med i byggeriet i de enkelte bydele. Du kan samtidig følge udviklingen i pasningsbarometret i forhold til de pladser der løbende etableres i Københavns Kommune.</p><p id="p1">First Hotel på Vesterbrogade i København fejrede forleden sin 10-års fødselsdag med en stor sammenkomst.</p><p id="p2">Hotellet fik i foråret ny direktør i form af Susanne Åberg. Det 4-stjernede hotel er med 403 værelser Københavns tredjestørste, kun Radisson SAS Scandinavia og Scandic Copenhagen har flere.</p><p id="p3">Foruden First Hotel Vesterbro har First kæden også First Hotel Skt. Petri i København - og i alt 47 hoteller i Sverige, Norge og Danmark.</p><p id="p1">Ikke færre end otte gader udmunder i Vesterbro Torv, som alene i kraft af denne "tilstrømning" indtager en særstilling som trafikalt knudepunkt i århusiansk sammenhæng.  Det er samtidig baggrunden for, at de fremtidige planer for det gamle torv i
høj grad tager sigte på trafikregulering i overensstemmelse med den øvrige byudvikling.
"Måske kommer der en indstilling til byrådet i løbet af år næste år", siger afdelingsingeniør Jørgen Bonde, Vejkontoret, som på nuværende tidspunkt ikke er i stand til at gå i detaljer.  Men den "ø" bestående af under- og overjordiske parkeringspladser,
som dominerer torvets midte, vil efter alt at dømme blive fastholdt som rundkørsel.  I overvejelserne indgår også at gøre et par af de tilstødende gader ensrettede.  Men indtil videre er der frit slag for tanker og idéer om indretningen af det fremtidige
Vesterbro Torv.  Kun ligger det fast, at det funktionelle i første omgang kommer til at gå forud for det mere æstetiske - uden at det ene behøver at udelukke det andet.  Men prioriteringen er tilrettelagt efter, at Vejkontoret skal først på banen -
hvorefter stadsarkitektens afdeling tager over.</p><p id="p2">Det sidste foranlediger den jubilerende stadsarkitekt Ole Østergaard til at gøre opmærksom på, at der for nogle år siden blev udskrevet en arkitektkonkurrence til Vesterbro Torvs forskønnelse.  Når Ingvard Kronhausens vinderprojekt til dato ikke er
blevet realiseret, skyldes det blandt andet, at projektet blev fundet en anelse for avanceret.
Tilbage står, at den miljømæssige fornyelse, der har fundet sted andre steder i den indre by, før eller senere også vil nå frem til Vesterbro Torv med de omskiftende roller i lokalhistorien - med teglværk og kvægmarked som nogle af de mest markante.
<br /><em style="bold">Teglværksepoken</em><br /> Ved hjørnet af Nørre Allé og Langelandsgade blev der omkring 1830 grundlagt et teglværk, hvilket den senere gade af samme navn fortsat erindrer om.  En halv snes år senere skiftede teglværket indehaver, da købmand C. Langballe overtog
virksomheden.  C. Langballe drev samtidig en stor købmandsgård placeret ved Vesterport - en af de daværende indfaldsveje til byen.
Købmandsgårdens fordelagtige beliggenhed fik landmænd, som kom kørende til byen, til at stoppe op og afhænde deres produkter og i stedet forsyne sig med kolonialvarer, isenkram, tobak og brændevin.
Efterhånden udviklede teglværket sig til at blive den foretagsomme C.
Langballes største aktiv.  Der blev også opført et kalkbrænderi på arealet, men i takt med den voksende aktivitet opstod der pladsmangel, hvilket i 1872 fik købmanden til at flytte kalkbrænderiet ned til havnen.  Her lå det til 1950.  Derimod fortsatte
teglværket sin virksomhed ved Vesterbro, og produktionen blev i 1883 rationaliseret ved, at det som første teglværk indførte dampdrift.  Efter at 2. generation i form af sønnen Otto Langballe havde taget over, fortsatte aktieselskabet Aarhus Teglværk
frem til 1917, men nogle af bygningerne blev liggende nogle år endnu.
<br /><em style="bold">Uhumske markedsforhold</em><br /> Vest for teglværket lå et område, der fra midten af 1800-tallet blev anvendt til kvægmarked.  Det senere Vesterbro Torv hed en overgang Kvægtorvet, men blev senere kaldt Grisetorvet i takt med, at der sidst på ugen blev handlet
med alle former for dyr.  Navnet kan også have haft sammenhæng med, at markedet foregik under ret uhumske forhold.  Det hjalp lidt på tingene, at torvet mod århundredets slutning blev brolagt.  Men noget indbydende miljø var der aldrig tale om.  Stanken
rev i næsen.
Det sidste marked fandt sted i 1907, og herefter skulle man frem til den anden side af 1. verdenskrig, før det Vesterbro Torv, som kendes i dag, begyndte at tage form.  Det startede med anlæggelsen af Teglværksgade på det areal, hvor teglværket havde
ligget, og i de følgende år tog opførelsen af de store bygningskomplekser, som i dag omkranser torvet, fart.  Tomrummet mod øst blev i 1927 lukket af Murersvendenes Stiftelse, mens Vesterbrohus udgør modpolen i den modsatte ende af torvet.
<br /><em style="bold">Duetotalisator</em><br /> I dag domineres Vesterbro Torv af Vestgården på sydsiden, hvor blandt andet Superbrugsen har indrettet sig.  På den modsatte side sørger et supermarked for det konkurrencemæssige modspil, og for at blive ved samme tema har tre banker
indrettet sig på hver sit hjørne af torvet.  Som et kuriosum kan også nævnes, at samme sted, hvor en pølsebod nu sørger for at stille den værste sult i nabolaget, kunne man tidligere spille på duer.
For snart 50 år siden havde byens vise fædre m/k tilstrækkeligt med visioner til at forudse den øgede trafikintensitet.  I 1953, da bilismen otte år efter verdenskrigens afslutning endnu var i sin vorden, blev der ved en total omlægning af Vesterbro Torv
etableret et underjordisk parkeringsanlæg.
Hvorvidt det var intentionen at frigøre torvet for overjordisk parkering skal være usagt.  I givet fald har den mellemliggende udvikling belært om noget andet.</p><p id="p1">Festglade personer kan godt begynde så småt at forberede sig på årets Distortion, der starter den 31. maj. Den årlige gadefest, der fejrer det Københavnske natteliv, er nemlig nu klar med offentliggørelsen af årets gadefester og gadeværter til den del af festivalen, der foregår på Vesterbro.</p><p id="p2">Ifølge arrangørerne er det fælles for de forskellige gadeværter, at de er ambitiøse festmagere, som vil hylde det københavnske natteliv. Og det gør de på en række forskellige måder, med alt fra vilde rockfester til hawaiiskjortefester og det såkaldte »GAYSTORTION«.</p><p id="p3">Her får du en oversigt over de forskellige gadefester på Vesterbro-delen i år:</p><p id="p4"><br /><em style="bold">Sønder Boulevard</em></p><p id="p5">Her kan du i år feste med Culture Box, der tidligere holdte til på Kronprinsessegade. Her vil stedets faste DJs holde benene i gang med musik fra den elektroniske undergrund. På Sønder Boulevard kan du også deltage i Ibiza-trancefest med Insaniac.</p><p id="p6">Og skulle det ikke være nok, kan du også feste blandt brandbiler, når Firestarter CPH ruller deres amerikanske partybrandbil ud, mens Dunk-istortion stiller op med deres hjemmebyggede brandbil med specialbygget musikanlæg.</p><p id="p1">A NEW VESTERBRO food market with upwards of 80 stalls will function as a blend of Copenhagen Street Food and the Torvehallerne food market, selling fresh goods, specialties and street food.</p><p id="p2">' WestMarket' will open at the redeveloped Toves Galleri shopping centre (Vesterbrogade 97) in the autumn once work has been completed to let in more light, incorporate a higher ceiling and give it a more appealing façade.</p><p id="p3"><br /><em style="bold">Like TriBeCa</em></p><p id="p4">" LIKE TRIBECA in New York, Vesterbro attracts young people, creatives and folks who enjoy life," a promotional document explained. " They love the relaxed and more informal atmospheres in town." " And now, with WestMarket, they will get an offer where they can shop, eat, drink and meet with friends and acquaintances in one location." Stall spaces will range from 12.5 to 40 sqm in size, with the smallest ones costing 11,040 kroner per month.</p><p id="p1">AARHUS: Posthuset på Vesterbro Torv lukker.</p><p id="p2">Post Danmark flytter posthuset ind til naboen, Superbrugsen på Vesterbro.</p><p id="p3">Den nye postbutik har første åbningsdag 10. oktober.</p><p id="p4">Post Danmark har valgt at fokusere på det positive i, at flytningen betdyer længere åbningstid for postkunderne.</p><p id="p5">Der vil være åbent for post til afhentning og salg af frimærker i hele Superbrugsens åbningstid på hverdage fra kl.</p><p id="p6">9.00 til kl. 21.00 og lørdage 9.00 til 20.00. Bankforretninger vil kunne ordnes på hverdage mellem kl. 10.00-18.00 og på lørdage mellem kl. 10.00-13.00.</p><p id="p7">»Med postbutikken, der har væsentligt bedre åbningstider, end vi kunne tilbyde på posthuset, øger vi tilgængeligheden for borgerne i området.</p><p id="p8">Samtidig kan de fortsat ordne deres postærinder lokalt og centralt i byen. Og vi ved fra andre steder i landet, at kunderne hurtigt bliver rigtig glade for deres postbutik, hvor postærinder og indkøb kan klares på ét sted,« siger Troels Tolstrup Jensen, kundechef hos Post danmark.</p><p id="p9">Omdannelsen fra posthus til postbutik får ingen betydning for postomdelingen i området.</p><p id="p1">"Din grønthandler er mulig terrrorist", "Muslimer er yderst farlige for dig og dine omgivelser" står der på plakater, der i sidste uge blev hængt op på Vesterbro Torv, Enghave Plads og i området omkring Istedgade og Halm-torvet. </p><p id="p2">Provokerende udsagn, som skulle få danskerne til at stoppe op og tage stilling. Bag plakaterne står terrorstop.dk, der er et antiracistisk initiativ startet af en gruppe unge fra Hovedstaden. En af initiativtagerne er Luna Christine Christensen fra Vesterbro.</p><p id="p3">- Vi ønsker at sætte ord, billeder og handling på den racisme, vi mener ligger latent i samfundet og bliver accepteret som sådan. Dette har vi gjort gennem provokerende plakater. Gennem denne entydige udstilling af racismen og dens bivirkninger ønsker vi at provokere folk til at tage stilling og blive bevidste om den skjulte racisme - den vi ikke selv tænker over, siger hun.</p><p id="p4">Og reaktionen er ikke udeblevet. Plakaterne er blevet revet ned, og vrede borgere har kontaktet de unge.</p><p id="p5">- Folk har troet vi var en gruppe nynazister. Men det er en risiko, vi måtte løbe, mener den unge aktivist og tilføjer, at visitationszoner, administrative udvisninger og terrorlovgivningen er eksempler på, at den skjulte racisme har har sat spor på lovgivningen.</p><p id="p1">Narkomanerne i København bør have et fixerum, mener overborgmester Ritt Bjerregaard (S). I forbindelse med åbningen af en ny fotoudstilling "Sundhedsrum eller fixerum" sagde hun mandag, at der i EU-landene findes 77 narko-sundhedscentre, og at det er på tide, at København følger med. Foreløbig har et fixerum dog lange udsigter, idet regeringen siger nej. Det har fået en gruppe borgere på Vesterbro til at tage initiativ til et midlertidigt sundhedsrum, hvor narkomanerne vil kunne indtage lovlige stoffer, men ikke ulovlige, sådan som det vil kunne komme på tale i et fixerum.</p><p id="p2">- Problemerne tager til i styrke, og vi kan ikke igen gå en sommer i møde uden en løsning for stofmisbrugerne på Vesterbro, siger Michael Lodberg Olsen, der er en af initiativtagerne til udstillingen.</p><p><a target="_blank" href="http://woview.infomedia.dk/?url=http://amtsavisen.dk/apps/pbcs.dll/article%3FAID=/20060403/PCINDLAND/604030318/1026/RANDERS&amp;OpointData=28b99f944bf556273bfd4360a20126e4JmlkX3NpdGU9Mjc1OSZpZF9hcnRpY2xlPTc1NDQxJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Amtsavisen.dk</a></p><p id="p1">Åbent hus 10. og 11. jan. </p><p id="p2"><br /><em style="bold">Ager-bo ApS, Esbjerg</em></p><p id="p3"><br /><em style="bold">Ritzaus Bureau</em></p><p id="p4">Københavns Politi og Københavns Kommune indleder nu et samarbejde, der skal målrette indsatsen mod narkokriminalitet på Vesterbro, hvor pusherne ifølge beboerne har frit slag til at handle åbenlyst med stoffer på gadeplan.</p><p id="p5">Det sker efter et år, hvor politiet har droslet aktivitetsniveauet ned på et absolut minimum på grund af overarbejdspuklen efter EU-formandskabet og Irak-krigen.</p><p id="p6">Politiets manglende synlighed på Vesterbro har ført til så store frustrationer blandt beboere og erhvervsdrivende, at de flere gange har klaget til kommunen, men nu lover politidirektør Hanne Bech Hansen at genoprette politiindsatsen.</p><p id="p7">- Jeg vil godt erkende, at vi har været for usynlige i gadebilledet.  Det har gjort, at der er kommet flere misbrugere og pushere på gaden med deraf følgende gener og utryghed.  Det er helt sikkert, siger Hanne Bech Hansen, der skønner, at politiet har været omkring en tredjedel mindre på gaden end normalt</p><p><a target="_blank" href="http://woview.infomedia.dk/?url=http://www.jv.dk/article.asp%3Fid=1073661695950%26u1=Indland%26u2=Feature%26u3=%26u4=&amp;OpointData=338e8dcd80954f3ad085f3a4210ea2beJmlkX3NpdGU9NDQ0JmlkX2FydGljbGU9MTA2ODkzJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Jv.dk</a></p><p id="p1">Tirsdag delte Helsingør Kommune en video på deres Facebook-side, hvor de reklamerer for byen ved at drille de såkaldte -Vesterbro-hipstere- og minde dem om, at livet også kan leves andre steder.</p><p id="p2">Videoen handler om Valdemar Skytt, som er inkarneret vesterbrogenser, og som får det fysisk dårligt, når han nærmer sig bygrænsen.</p><p id="p3">Hans kæreste mener, at hans afhængighed af Vesterbro har taget overhånd, og derfor sender hun ham i behandling.</p><p id="p4">Allerede indenfor tre uger kan Valdemar nu bevæge sig rundt i Helsingør, og hvor han før ikke mente, at han kunne leve noget andet sted end Vesterbro, så kan han nu ikke forestille sig at skulle bo et andet sted end Helsingør.</p><p id="p1"><br /><em style="bold">SAXOGADE</em></p><p id="p2">GADEFEST I: Settlementet står bag gadefesten i Saxogade på lørdag, der hylder Vesterbros mangfoldighed. Forstander Margrethe Wiwel håber, at festen vil skabe mere dannelse hos københavnerne.</p><p id="p3">»Normalitetsbegrebet er blevet meget snævert på Vesterbro de senere år, og det udgrænser de udsatte borgere. I dag føler nogle grupper sig forkerte på Vesterbro, selvom de har boet der længst, og de tidligere var kendetegnet for bydelen.</p><p id="p4">Mangfoldigheden bliver generelt ikke betragtet som et plus mere. Og det er et tab for bydelen,« fortæller Margrethe Wivel i en foromtale til festen.</p><p id="p5">Budskabet er, at mangfoldigheden og de uhomogene fællesskaber skal have mere plads på Vesterbro. Bydelen har udviklet sig til et sted, hvor de ressourcestærke, der ligner hinanden, fylder mest, mener hun.</p><p id="p6">»Københavnere har brug for at møde de mennesker i byen, der er anderledes end dem selv.</p><p id="p7">Mange arrangementer er kun tiltænkt en bestemt gruppe, og så møder folk dem, de ligner.</p><p id="p8">Jeg tror på bymødet med det modsatte. Diversiteten. En fest hvor Vesterbro-hipsteren møder hende, der har boet på Vesterbro i 50 år, eller småbørnsfamilien, der møder drengene fra værestedet Gang i Gaden.« Debat, musik og fest Gadefestens program er sammensat, så oplevelser, debat og refleksion er i fokus. Samtale-saloner byder på debat indenfor bæredygtighed, mad og kompostering i Københavns baggårde. Musikken spænder vidt over funk, folk, reggae, R'n'B, og soul, og de optrædende tæller blandt andre Nosy Parker og Aisha. Der vil også være danseshow, bar, børneprogram, loppemarked, langborde og lækker mad. fsp.</p><p id="p9"><br /><em style="bold">SKYDEBANEGADE</em></p><p id="p10">GADEFEST II: Andelsforeningen Skydebanegade inviterer også til gadefest på lørdag 27.</p><p id="p11">august.</p><p id="p12">Gaden har lagt sig i selen for at sammensætte et stærkt musikalsk line up med blandt andre Benjamin Koppel, Tess Parks (CA/ UK), Hvitmalt Gjerde (NO) og Lozenzo Woodrose.</p><p id="p13">Der vil der desuden også være gammeldags spillemaskiner, aktiviteter for børn og grill til fri afbenyttelse.</p><p id="p14">Såvel Saxogade som Skydebanegade har tradition for at holde gadefester - nogle år har de ligget i hver deres weekend, men i år falder de samtidig.</p><p id="p15">Det er gør ikke noget, mener arrangørerne i begge gader - de er enige om, at gadefesterne er med til at styrke naboskab, sammenhold og solidaritet på tværs af gaderne og tilhørsforholdet til bydelen.</p><p id="p16">»Det gør ikke noget, at gadefesterne ligger samme dag.</p><p id="p17">Det giver blot anledning til, at vi mødes på kryds og tværs i bydelen og så er vi tilmed flere om at skabe liv og god stemning på Vesterbro. Det er jo dét, det hele drejer sig om,« siger Christian Rygaard, indehaver at Sort Kaffe og Vinyl og medlem af festudvalget i Skydebanegade.</p><p id="p18">I begge gader vil der være lukket for trafik, da der skal være plads boder og scener.</p><p id="p19">Der krydses også fingre for godt vejr - skinner solen, lover begge, at vil lørdag d. 27 august vil blive en af de skønneste sommerdage på året på Vesterbro.</p><p id="p20">Der er loppemarked i Skydebanegade kl. 10-16 og musik kl. 13-24. cmo.</p><p id="p1"><br /><em style="bold">ESKILDSGADE</em></p><p id="p2">En gruppe aktive borgere på Vesterbro har i samarbejde med Gasværksvejens Skole og andre interessenter udarbejdet et forslag til en Vesterbro Lokaludvalg vil gerne støtte op om forslaget og håber Københavns Kommune vil sætte midler af til beboerforsøget med bedre udnyttelse af gadens rum.</p><p id="p3">Projektet kan på sigt blive modelprojekt for, hvordan andre byrum udnyttes og spiller fint ind i ideen om at et København med mange flere københavnere også må have intelligente multifunktionelle byrum.</p><p id="p4"><br /><em style="bold">BYRUM INDRE VESTERBRO</em></p><p id="p5">Vesterbro Lokaludvalg ønsker, at der laves en samlet plan for udviklingen af byrum på Indre Vesterbro. Vesterbro er kendetegnet som en bydel med få rekreative opholdsarealer, og det gælder i særlig grad den indre del af bydelen.</p><p id="p6">Indre Vesterbro har et bredt spænd af borgere, der dagligt bruger byrummet, og der skal være plads til alle. Samtidig er der grænser for, hvad der kan gøres i et tæt bebygget byrum, og det stiller krav om et øget fokus på forbindelseslinier, der kan skabe kvalitet.</p><p id="p7"><br /><em style="bold">ÆNDRING AF TRAPPEN VED FISKETORVET</em></p><p id="p8">Vesterbro Lokaludvalg er glade for cykelslangen, der har været et lokalt ønske i mange år, men der er fortsat en udfordring for de endnu blødere trafikanter. Derfor ønsker de, at den nuværende trappe ombygges eller erstattes, således at det bliver muligt for barnevogne og kørestole at komme fra Dybbølsbro ned til havneområdet og videre til Islands Brygge. En ændring af trappen kunne suppleres med etableringen af et lille grønt område nedenfor og under trappen.</p><p id="p9"><br /><em style="bold">FJERNBUSTERMINAL</em></p><p id="p10">I dag holder fjernbusserne i en lang række op og ned af Ingerslevsgade. Når passagererne skal af og på busserne, sker det henover cykelstien til fare og gene for cyklisterne. Der er ikke noget opholds-eller venteareal, ikke engang et halvtag. Og det København, der møder turister, er et rodet, trangt og nusset byrum. Et forslag kunne være at etablere en fjernbusterminal under dæk i det kommende postgrundsprojekt.</p><block><p>En brand brød ud her til aften på 5. sal i en etageejendom ved Vesterbro i Aalborg lige ved krydset til Prinsensgade. </p></block><block><p>Politiet ved dog ikke, om urolighederne på Vesterbro overhovedet har nogen forbindelse til de seneste dages uro på Nørrebro: </p></block><p id="p1">Et nyt ungdomshus på Enghavevej vil være et positivt bidrag til ungdomskulturen på Vesterbro. </p><p id="p2">Sådan lyder meldingen fra et flertal af medlemmerne i Vesterbro Lokaludvalg, der under en ophedet og langvarig diskussion på deres møde torsdag aften diskuterede muligheden for at placere det nye ungdomshus på Vesterbro eller grænsende op til Vesterbro.</p><p id="p3">Baggrunden for punktet var, at lokaludvalgets Kultur-, Fritids- og Børneudvalg af egen drift havde sendt en meddelelse ud, om at lokaludvalget støttede et ungdomshus på Enghavevej 82 - 84 ved siden af Skaterparken. En ejendom, der sammen med en række andre kommunale ejendomme, på forhånd var blevet udpeget af forvaltningen som en mulig placering for det nye ungdomshus.</p><p id="p4">- Vi har hårdt brug for et ungdomshus, og i den forbindelse vil vi gerne spille en aktiv rolle, sagde formanden for Kultur-, fritid- og børneudvalget, Thomas Warburg, der mente, at et ungdomshus lige netop dér ville spille godt sammen med ungdomskulturen i Skaterparken, der ligger lige ved siden af. Og at der desuden ikke var så mange naboer at tage hensyn til lige netop dér.</p><p id="p5">Den melding blev bakket op af flere udvalgsmedlemmer. Men der var dog også nogle kritiske røster. Heriblandt den radikale Søren Harbo, der mente, at det var lige friskt nok af KFB-udvalget at pege på en bestemt bygning, og det før hele lokaludvalget havde været inde over udmeldingen:</p><p id="p6">- Det er fint, at kommunen er gået i dialog med de unge, men der er jo ikke vedtaget noget endnu, og vi er stadig i begyndelsen af en proces om, hvorvidt vi overhovedet skal have det ungdomshus. Vi bliver nødt til at høre de øvrige Vesterbro-borgere og vores naboer i Sydhavnen, før vi melder sådan noget ud, sagde han og foreslog en offentlig høring blandt borgerne på Vesterbro.</p><p id="p7">Samme melding kom fra Ida Esbensen, der ikke umiddelbart var positivt stemt overfor et ungdomshus på Enghavevej:</p><p id="p8">- Tror vi ikke vi får problemer, de er jo nogle urostiftere, mente hun. </p><p id="p9">Andre medlemmer pegede på, at det var forkert af udvalget at pege på de konkrete bygninger på Enghavevej, da de ligger i postnummer SV og derfor hører under naboerne i Kongens Enghave Lokaludvalg, der dækker Sydhavnen.</p><p id="p10">Mens Jens Johansen fra SF uddybede med, at de unge selv havde peget på, at de ønskede sig et ungdomshus på Nørrebro, og at placeringen derfor ikke var optimal </p><p id="p11"><br /><em style="bold">Kompromis</em></p><p id="p12">Kompromisset blev, at Vesterbro Lokaludvalg ændrede støtteerklæringen til, at udvalget støtter en placering på Enghavevej 82-84, såfremt de unge, kommunen og Kongens Enghave Lokaludvalg også synes, det er en god idé.</p><p id="p13"><br /><em style="bold">Ingen kommentarer</em></p><p id="p14">På Ritt Bjerregaards kontor vil man ikke kommentere udmeldingen Vesterbro Lokaludvalg.</p><p id="p15">- Vi kommenterer ikke på konkrete forslag til adresser lige nu, men det vi kan sige er, at det er vigtigt for os er nabosituationen, og at de unge selv har ønsket en placering, der hedder Nørrebro eller i nærheden af Nørrebro, lyder det fra Ritt Bjerregaards pressechef, Kasper Severin Fogh.</p><p id="p16">Det har ikke været muligt at få en kommentar fra Ungdomshusets pressegruppe eller fonden bag det nye ungdomshus.</p><p id="p17">Bygningen på Enghavevej 82-84 bliver i dag blandt andet brugt af Københavns Brandvæsen og Parkering København, mens noget af den også står tomt. Berlingske Tidende afslørede i november, at ejendommen var med på en liste over kommunale ejendomme, der kunne bruges til et nyt ungdomshus, og at den sammen med en anden ejendom stod øverst på listen.</p><block><p>Narkomanerne i København bør have et fixerum, mener overborgmester Ritt Bjerregaard (S). </p></block><p id="p1">Risikoen for at børn og voksne stikker sig på brugte kanyler på Vesterbro er væsentlig mindre i dag end for tre måneder siden. Mindst seks 20-liters spande fulde af sprøjter mindre.</p><p id="p2">Den mængde kanyler har medarbejdere fra Københavns Kommune fjernet fra Vesterbros gader og stræder siden midt i oktober, da politikerne på Rådhuset gav ekstra penge til at holde bydelen ren for narkomanernes brugte redskaber. Det skete efter flere sager om børn, der fandt kanyler på Vesterbros legepladser og veje. Kim Jørgensen, distriktsleder i Vej &amp; Park, var derfor godt klar over, at de kommunale medarbejdere ville finde mange kanyler i bydelen.</p><p id="p3">»Men jeg er temmelig overrasket over, hvor mange det i virkeligheden er. Især fordi Brugerforeningen, der også samler kanyler på Vesterbro, finder samme mængde, som den plejer,« siger han.
<br /></p><p id="p4"><em style="bold">Kanylebilen</em></p><p id="p5">Som følge af pengeposen fra politikerne har kommunen i dag dedikeret to mand til at køre rundt på Vesterbro i en såkaldt kanyle-bil syv dage om ugen - udelukkende for at indsamle brugte sprøjter.</p><p id="p6">»Tidligere fjernede vi også kanyler i den udstrækning, vi fandt nogle. Forskellen er, at vi går specifikt efter dem i dag. Vi samler også kanyler ind fra fortove og trappesten, som ellers er grundejernes ansvar,« oplyser Kim Jørgensen og fortæller, at indsatsen er mest koncentreret i firkanten mellem Gasværksvej, Hovedbanegården, Halmtorvet og Vesterbrogade.</p><p id="p7">»Men vi samler også en del ved Øksnehallen, Skydebanehaven og området omkring Enghaven. De to sidstnævnte steder bliver der ikke fundet så mange kanyler, men vores fokus er heller ikke bare på at finde flest, men på at finde de kanyler, der er farligst - altså de, der flyder, hvor der er flest børn,« siger Kim Jørgensen.</p><p id="p8">Et andet nyt initiativ, der skal hjælpe til at gøre Vesterbro kanylefrit, er en servicetelefon, som kommunen netop har lanceret. Borgere på Vesterbro kan døgnet rundt ringe til telefonen og oplyse, hvis de falder over brugte sprøjter.
<br /></p><p id="p9"><em style="bold">Indsatsen er synlig</em></p><p id="p10">»Så bliver der lagt en besked til dem, der kører kanylebilen. De kører så ud og fjerner kanylerne, når de har tid,« fortæller Kim Jørgensen, der hidtil kun har fået positive tilbagemeldinger om den nye ordning.</p><p id="p11">»De mennesker, der kører kanylebilen, melder tilbage, at folk er utroligt glade for, at kanylerne bliver fjernet. Vi får heller ikke i samme grad som tidligere henvendelser fra borgerne om, at der ligger kanyler og flyder,« siger han.</p><p id="p12">Det billede bekræfter Ilir Shkoza, repræsentant for Vesterbro Lokalråd i det kontaktråd, der er nedsat for at skabe dialog mellem kommunen og lokale inte-ressegrupper og foreninger om indsatsen.</p><p id="p13">»Mit umiddelbare indtryk er, at det hjælper. Men det er mest synligt på den måde, at der ikke har været de store sager. Der skal dog ikke så meget til, før problemet bliver synligt igen - f.eks. hvis et barn stikker sig på en kanyle,« siger Ilir Shkoza.
<br /></p><p id="p14"><em style="bold">Ny kampagne på vej</em></p><p id="p15">Københavns Kommune vil i foråret gennemføre en kampagne, der dels skal gøre Vesterbro-borgerne opmærksomme på kommunens indsats og dels på, at en del af ansvaret for at holde bydelen fri for sprøjter og kanyler er de private grundejeres eget.</p><p id="p16"><br /><br /></p><p id="p17"><em style="bold">Fakta: Indsatsen mod kanylerne</em></p><p id="p18"><em style="bold">Partierne</em> bag budgetaftalen for 2006 - SF, socialdemokraterne, de radikale og de konservative - afsatte en halv mio. kr. i år og en mio. kr. i både 2006 og 2007 til en øget indsats mod narkomaners efterladte kanyler på Vesterbro.</p><p id="p19"><em style="bold">I forvejen</em> bruger Københavns Kommune ca. syv mio. kr. om året på at feje gader, tømme affaldskurve og på anden vis holde bydelen ren.</p><p id="p20"><em style="bold">Dertil</em> kommer ca. to mio. kr. til bl.a. akutte opgaver og vedligeholdelsesarbejder.
<br /></p><p id="p21"><em style="bold">I 2004 </em>blev der indsamlet 4,4 tons kanyleaffald i hele kommunen.</p><p id="p22">Kilde: Københavns Kommune</p><p id="p1">PORTRÆT: Da Rud Ellegaard i 1982 som ung politielev første gang skulle patruljere på Vesterbro, troede han ikke sine egne øjne.</p><p id="p2">» Det var jo det vilde vesten.</p><p id="p3">Hvad der ikke foregik oppe i de små lejligheder. Det var alkoholiserede mænd, der lejede et værelse ud til en ung prostitueret, og hun gik ned og skaffede kunder, tilbage i lejligheden og ordne forretningen og ned på gaden og skaffe stoffer og op igen og kokse. Og så kørte cirklen forfra. Det var 24-7 og juleaften, og det var hele tiden, « siger Rud Ellegaard, der i over 30 år har arbejdet som gadebetjent på Vesterbro. Og det med gaden skal tages helt bogstaveligt, for det er kun for at læse mails og aflytte telefonsvareren, han runder politistationen.</p><p id="p4">Ellers er han på indre Vesterbro og særligt foran fixerummet Skyen på Mændenes Hjem, hvor han taler med brugerne og med de ansatte og med naboerne til Skyen.</p><p id="p5">» Jeg er der ikke for at » bosse « nogen, men vi ved, hvordan det ville være, hvis vi ikke var der. Så ville det være gangsterne, der styrede det og krævede dummepenge på 50 eller 100 kroner for, at narkomanerne kunne få lov til at komme ind og fixe. « Rud Ellegaard har oplevet, hvordan det ikke virkede at stresse narkomaner rundt i gaderne og jage dem væk. Der måtte andre metoder til.</p><p id="p6">Narkoman på trappen » Der hvor jeg er nu i dag, kan jeg se, at det var forkert, dengang vi jagede dem væk. Der måtte ske noget andet til gavn for både beboerne og narkomanerne.</p><p id="p7">Men vi havde heller ikke de tilbud, der er i dag, og derfor var det selvfølgelig sværere dengang, « siger Rud Ellegaard, der forsøgte at finde en måde at hjælpe de udsatte fremfor at sende dem ud i mere kaos med anholdelser og straf.</p><p id="p8">» Jeg mødte en dag en fyr, der hed Søren - han er død nu - men han sad og skulle til at fixe på en trappesten i Viktoriagade. Jeg skulle til den sædvanlige der med, » Søren du må sgu ikke sidde her og fixe. « Og så kunne jeg se, at der løb tårer ned ad kinderne på ham, og han fortalte, at han var blevet misbrugt af sin far, og han kan ikke holde ud at tænke på det, og så måtte han have nogle stoffer, « fortæller Rud Ellegaard og bliver selv meget berørt, da han fortæller om mødet med Søren for mange år siden.</p><p id="p9">» Hvis man har levet med vold og misbrug hele sit liv, så er det måske lidt svært at skelne, hvad man må og ikke må. De her mennesker lever i kaos, og det nytter ikke at skubbe dem ud i mere kaos.</p><p id="p10">Nogle gange er man altså nødt til at gå et par numre op i sko. « Pædagogisk samtale Rud Ellegaard forsøger i sit arbejde hele tiden at finde den mest mindelige metode og oftest vælger han det, han kalder den » pædagogiske samtale « fremfor at anholde eller give bøder.</p><p id="p11">» Det kan være en misbruger, der truer en ansat i sundhedsrummet.</p><p id="p12">Med mindre det er grove trusler eller vold og spyt og en klokkeklar overtrædelse af straffeloven, så kan vi ofte klare det ved, at jeg fortæller vedkommende, at det altså ikke er okay at gøre, og det skal han eller hun holde op med. Og i 99 procent af tilfældene oplever jeg, at de er enormt kede af det, de har sagt, men forklarer det med, at det koksede i hovedet, og de kan gå ned og give personalet en undskyldning.</p><p id="p13">Det giver ingen mening at sende en person ud i endnu mere kaos, « siger Rud Ellegaard, der omvendt også forstår beboere på Vesterbro.</p><p id="p14">» Tonen er blevet rå, meget af det skyldes kokain, som gør dem sindssyge, og der er store udfordringer med larm, og det er jo politiets opgave. Jeg forstår godt, hvis beboerne føler sig utrygge. Når det bliver mørkt og nat, er det gangsterne, der overtager kvarteret, og jeg forstår godt, hvis der er nogle, der oplever det som utrygt og ikke kan sove.</p><p id="p15">Og det er en fælles opgave at løse de udfordringer, « siger Rud Ellegaard.</p><p id="p16">Selv er han født i Nordvest og opvokset i Hvidvore i et trygt og godt hjem med en far, der var snedker og mor, der var bibliotekar. I dag bor han på Vestegnen med sin kone og yngste datter på 17 år -den ældste på 24 år har sin egen familie og for et par år siden gjort Rud Ellegaard til morfar.</p><p id="p17"><br /><em style="bold">Kigger på stjerner</em></p><p id="p18">Alle i familien skal have en del af den pris på 50.000 kroner, som Tine Bryld Prisen består af. Og så bliver der nok også til en rejse. Og måske en ny stjernekikkert, for når Rud Ellegaard ikke går rundt i Istedgade, på Halmtorvet, i Viktoriagade og foran Mændenes Hjem, så er det astronomi og geologi der holder ham vågen. Han kan sidde timer og kigge på stjernerne. Det er hans ventil fra arbejdet som gadebetjent.</p><p id="p19">» Livet kan forme sig så forskelligt.</p><p id="p20">Vi er alle født lige, men vi har ikke lige vilkår. Jeg synes, at de her mennesker har krav på opmærksomhed og nogen, der tager dem alvorligt.</p><p id="p21">Det giver mening for mig. «.</p><p id="p22"><br /><em style="bold">Rud og Tine Bryld Prisen</em></p><p id="p23">Den sociale pris, Tine Bryld Prisen blev uddelt sidste uge og gik i år til Muhabet -et værested for psykisk udfordrede indvandrere og flygtninge -på Vesterbrogade. Prisen på 50.000 kroner blev delt mellem de tre stiftere og mulighed for støtte på op til 450.000 kroner.</p><p id="p24">Tine Brylds Særpris på 50.000 kroner blev givet til Rud Ellegaard for hans » utrættelige arbejde gennem 30 år med udsatte skæbner på Vesterbro « . Siden prisoverrækkelsen har det væltet ind med lykønskninger fra kollegaer i hele landet. Det var politiinspektør Jan Bjørn, der under dække af at ville tale strategi på Vesterbro, fik lokket Rud Ellegaard op på sit kontor. Rud Ellegaard havde forberedt sig på sine tanker om udfordringer og løsninger på Vesterbro. Men i stedet for faglig snak med chefen, blev han mødt af en priskomité, der gav blomster og prisen til en noget mundlam og meget berørt Rud Ellegaard.</p><p id="p25">Rud Ellegaard er stolt og meget bevæget over prisen og håber at den er med til at sætte fokus på arbejdet med de svageste grupper på Vesterbro i resten af landet.</p><p id="p26">Han har ikke planer om at skifte spor de sidste: Jeg synes, at det ville være sejt at slutte min karriere på gaden på Vesterbro.</p><p id="p27"><br /><em style="bold">Sagt om Rud</em></p><p id="p28">MAX DAMSGAARD, daglig leder af Cafeen ved Den Runde Firkant.</p><p id="p29">» Jeg sætter utroligt stor pris på Ruds tilstedeværelse på Vesterbro.</p><p id="p30">Han er en meget kompetent og dygtig samarbejdspartner for både Cafeen og Sundhedsrummets personale.</p><p id="p31">Hans oprigtige interesse for vores gæster og brugere gør, at prisen er fuldt fortjent. Selvfølgelig skulle han have den. « BIRGITTE JEPPESEN, præst og leder af Mariatjenesten » Rud er med sin åbne og lyttende tilgang noget udsædvanlig.</p><p id="p32">Vi husker ham for hans nuancerede syn på narkoproblemerne på Vesterbro. Han var heller ikke ukritisk overfor politiets egen hårdhændede linie med stress-og tilholdsstrategi overfor stofbrugerne.</p><p id="p33">Det er blandt andet takket være en betjent som Rud, at forholdene på Vesterbro er blevet bedre -også for de svageste. «.</p><p id="p1">
Rummeligheden tilhørerikke de gamle vesterbroere. Politiken og Johs.
Bertelsen fra Settlementet siger i 'Narkomaner udløser kampvalg i
Mariakirken', bragt 8.10., at »de nye [beboere] prøver at sætte en ny
dagsorden, mens vi andre står for det, der nu er blevet en provokerende
holdning, nemlig at der skal være plads til alle«.</p><p id="p2">Jeg mener ikke, at det er en konflikt mellem det nye og det gamle
Vesterbro. Det er en konflikt mellem menneskesyn.</p><p id="p3">Vi er mange nye vesterbroere, som godt ved, hvad det er for en bydel, vi
er flyttet til. Vi kender dens særpræg og det liv, der er på gaden. Og vi
mener, at bydelen - også fremover - skal behandle de svageste med respekt
for deres menneskeværd.</p><p id="p4">Derfor er vi en gruppe 'nye' beboere, der har lavet Foreningen for
Narkoløsninger på Vesterbro - et beboerinitiativ, der skal søge løsninger
på de problemer, der er med narkomanerne - der tilgodeser beboere såvel
som narkomaner.</p><p id="p5">Ja, du læsterigtigt - vi ønsker ikke at smide dem på porten, vi ønsker at
få løst problemerne i vores bydel, fordi vi mener, vi kan leve på en
bedre måde, end vi gør nu - også sammen med de svageste i samfundet. Vi
vil gerne rumme dem i nogle fælles løsninger, hvor det gamle og nye
Vesterbro mødes sammen med stofbrugere, behandlingssystemet og politiet.
Vi mener f.eks., at vi skal prøve noget, som vi ikke har prøvet før -
nemlig at etablere sundhedsrum, hvor narkomanerne kan indtage stofferne.
Og jeg er ikke den eneste 'nye' vesterbroer, der vil være med til at løse
problemerne. Foreningen har efter et halvt år 343 medlemmer, og der
bliver flere dag for dag.</p><p id="p6">Og så lige en personlig kommentar til Peter Christensen, der siger: »Som
det er nu, søger vi væk fra kirken, når vi skal have barnedåb eller andre
kirkelige handlinger«.</p><p id="p7">Jeg er gift i Mariakirken, begge mine børn er døbt i Mariakirken - og jeg
er stolt over, at det er Mariakirken, som er min sognekirke - en af de
kirker i Danmark, der sætter handling bag det kristne ord!</p><p id="p2">Københavns politi tager konsekvensen af bl.a. Expres' afsløringer
Københavns Politi sætter i dag en stor specialstyrke ind mod kriminaliteten på Vesterbro i København.  Flere af politiets specialafdelinger og en større styrke ordensbetjente sættes ind for at rydde op i kriminaliteten på Vesterbro.</p><p id="p3">Ekstra Bladet Expres har med billed-reportager dokumenteret, at narkohandelen foregår helt åbenlyst i f.eks. Istedgade.  - Den er hel gal dernede med flere forskellige former for kriminalitet, især narkohandel.  Derfor sætter vi nu ind med en stor
politistyrke, siger politikommissær Gert Arboe, Halmtorvets Politistation.
<br />
Ud over politiet på Halmtorvet deltager politifolk fra beredskabstjenesten, bevillingspoliti, uropatruljen og om aftenen politiets hundepatruljer.
<br />
Desuden vil færdselspolitiet deltage for at afsløre spritbilister og dårlige køretøjer.
<br />
Bevillingsafdelingen skal kontrollere forholdene i de mange kiosker og butikker samt værtshusene, og uropatruljen vil især holde øje med narkohandelen.  GIVER TRYGHED
- Ud over de specialafdelinger vil der være mange uniformerede patruljer på gaderne.  De skal naturligvis gribe ind, hvis de ser noget ulovligt.  Men vi ved også, at uniformerne har en god præventiv virkning på eventuelle forbrydelser, ligesom det giver
borgerne tryghed at se politiet patruljere, siger politikommissær Gert Arboe.
<br />
Tidligere på foråret forsøgte politiet også med en special-indsats, dog i en mindre målestok.  Indsatsen gav gode resultater - så gode, at patruljeringen blev normaliseret igen.
<br />
- Siden er det gået helt galt igen.  Det er ligesom det varmere vejr har fået især narkomanerne til at flokkes på Vesterbro.  Det har givet befolkningen mange gener, mener politikommissær Gert Arboe.
<br />
- Så derfor sætter vi ind igen.  Denne gang med større styrker.  For borgerne skal kunne færdes trygt i kvarteret.
<br />
Hvor længe den nuværende aktion skal køre, har politiet ikke taget stilling til endnu.  Politiet vil først se, hvordan indsatsen virker.</p><p id="p1">Bilisterne er vist ligeglade med den nye betalte parkering på Vesterbro Torv i Viborg.</p><p id="p2">Viborg: Der triller en bil ind på Vesterbro Torv. Ejeren skal vist i Netto.</p><p id="p3">Han kigger på de blå skilte, der fortæller ham, at det koster to kroner at holde på torvet i 40 minutter, tre kroner for en hel time og herefter seks kroner i timen. Bilisten kigger sig omkring. På skilte. På Netto. På bilen. På skiltet igen. Så rystet han på hovedet, slår afvisende ud med armen og går ind og handler.</p><p id="p4">Jeg føler mig lidt som en lurer, er udsendt af folkebladet for at tjekke om bilisterne nu også betaler for at holde på den nye betalte parkering. Jeg sidder der en halv time og kan tørt konstatere, at det gør de ikke. Betaler altså.</p><p id="p5"><br /><em style="bold">Er du p-vagt?</em></p><p id="p6">Der holder fem biler på Vesterbro Torv, da jeg ankommer. Tre af dem har en billet i forruden.</p><p id="p7">En kvinde passer mig op. Spørger om jeg er p-vagt? Det troede hun på grund af min blok og pen. Jeg fornemmer det kloge i at gemme den og kuglepen af vejen i lommen.</p><p id="p8">Så sætter jeg mig ned og venter. På bilerne. Det slår mig, hvor god plads, der er foran Netto i dag. I den halve time, hvor jeg sidder der, holder der maximalt syv biler af gangen. Der er 24 båse.</p><p id="p9">Jeg tæller. En køber billet. 11 gør ikke, og tre ser enorm sure ud, mens de gasser op og kører igen, efter at de har holdt lidt og læst på skiltene.</p><p id="p10">En er temmelig smart, synes jeg selv. Hun parkerer på pladsen foran det tidligere Blomster Torvet. Den del er ikke omfattet af Bach-gruppens påhit, så vidt jeg kan vurdere på skiltene. Men hun kan nu alligevel godt få bøde for at holde der, fortæller et skilt. Hm, altså ikke så smart alligevel.</p><p id="p11"><br /><em style="bold">Ingen bøder</em></p><p id="p12">Der bliver ikke skrevet en eneste bøde i den tid, jeg overvåger Vesterbro Torv.</p><p id="p13">Den betalte parkering skal give pladsejeren en indtægt ,der kan bruges til renovering og vedligeholdelse af den noget nedslidte plads. Jeg forudser, at han hurtigt kan spinde en formue på det her.</p><p id="p14">Idéen er også ment som en service til bilisterne, men jeg fornemmer nu ikke den store jubel på Vesterbro Torv denne regnfulde mandag middag. Men god plads, det var der.</p><p id="p2"><em style="bold">Hvorfor har du og Thomas Aagaard Skovmand startet Verdens Mindste Bladhus og nu Verdens Mindste Forlag?</em></p><p id="p3">
»Det korteste svar er, fordi det er sjovt. Jeg synes, det er godt at have et arbejde, hvor man kommer ud og møder mennesker. Det er dejligt at opleve alle de interessante historier, som gemmer sig rundt omkring. Og der gemmer sig meget mere, end jeg havde forestillet mig. Westend og Omegn udkommer på cirka en fjerdedel af Vesterbro, så det er udelukkede det lokale miljø, vi skriver om«.</p><p id="p4"><em style="bold">Indtil videre har I udgivet en kalender med Vesterbro-billeder og en bog om den transseksuelle Sandra Day. Er der flere bøger på vej?</em></p><p id="p5">
»I første omgang er det planen, at vi kun udgiver vores egne ting – altså ting vi selv skriver eller fotograferer. Hvis der dukker noget andet godt op, vil jeg selvfølgelig ikke udelukke, at vi også gerne vil udgive det. Hvis det altså tager udgangspunkt i Vesterbro eller handler om Vesterbro«.</p><p id="p6"><em style="bold">Hvordan sørger I for, at folk kommer til at kende Verdens Mindste Forlag?</em></p><p id="p7">
»I og med at vi har udgivet avisen i fem år, er vi blevet ret kendte i området. Folk får avisen ind ad brevsprækken hver måned, og den skiller sig virkelig ud fra alle andre bladudgivelser i Danmark. Formmæssigt skiller den sig ud, fordi den er lille og i sort/hvid. Indholdsmæssigt skiller den sig ud, fordi den indeholder så personlige historier. Det er udelukkende de personlige historier, vi går efter – gerne sjove, overraskende, pudsige eller tankevækkende. Vi planlægger aldrig noget på forhånd, og vi laver heller ikke aftaler på forhånd. Historierne kan opstå, hvis vi ser en dame med en pudsig taske, eller hvis vi ser en sjov ting i et vindue og ringer på og spørger, hvad det er. I og med vi går rundt blandt læserne, får vi hele tiden af vide, hvad folk synes om det. De fleste er overstrømmende positive. Der findes dog et par avishadere, som virkelig hader den. Men det er næsten lidenskabeligt had«.</p><p id="p8"><em style="bold">Hvilke udfordringer kæmper I med som forlag?</em></p><p id="p9">
»Man hører tit om små forlag, der har svært ved at komme i medierne. Men det er gået fint for os. Hovedpersonen i vores bog, Sandra Day, er nærmest blevet interviewet dagligt. Vi har selvfølgelig skullet planlægge alt det praktiske, og i starten var der mange nye ting, som vi skulle sætte os ind i. Det er en fuldtidsbeskæftigelse for mig og en deltidsbeskæftigelse for Thomas. Derudover har vi to reportere tilknyttet, som laver historierne og tager billederne til Westend og Omegn. Der kommer helt sikkert flere bøger fra vores forlag, og de kommer selvfølgelig til at handle om Vesterbro«.</p><p id="p10"><a href="mailto:camilla.stampe@pol.dk">camilla.stampe@pol.dk</a></p><p id="p1">Hele 51 procent af børnefamilierne på Vesterbro i København er utrygge ved at lade deres børn færdes i kvarteret på grund af kanyler, der flyder i gaderne, pushere på gadehjørnerne og narkomaner, der fixer bag næste gadehjørne.</p><p id="p2">Det viser en undersøgelse, som Rambøll Management har foretaget for Københavns Kommune og Dugnad, som er en café på Vesterbro for ' stofbrugere og gadens folk'.</p><p id="p3">Undersøgelsen viser, at en tredjedel af Vesterbros beboere finder efterladte kanyler hver eneste uge og fire af ti har en eller flere gange om ugen har set nogen fixe eller handle stoffer på gaden.</p><p id="p4">I Viktoriagade på Vesterbro har de taget sagen i egen hånd.</p><p id="p5">Her vil en andelsforening bruge 120.000 kroner plus moms på at få rykket hoveddøren længere ud mod fortovet, så stofbruger-¦ ne ikke kan sidde på trappestenen og fixe.</p><p id="p6">»Vi synes, at stofbrugerne er nogle stakler, men løsningen skal findes hos politikerne - ikke beboerne. Først og fremmest er det her et udtryk for stor magtesløshed, men vi kan ikke leve med, at der ligger sprøjter og afføring,« siger POVL SKOV, som er bestyrelsesmedlem i andelsforeningen.</p><p id="p7"><br /><em style="bold">Fixerum er løsningen</em></p><p id="p8">Står det til beboer på Vesterbro og leder af Dugnad, MICHAEL LODBERG OLSEN, bør det dog ikke være nødvendigt for beboerne med lappeløsninger som i Viktoriagade.</p><p id="p9">»Det skubber bare p r o b l eme t videre til en anden andelsforening, som så også kan bruge 120.000, men det løser ikke noget. Når jeg ser på undersøgelsen, så er beboerne utrygge kanylerne - ikke stofbrugerne.</p><p id="p10">Et reelt alternativ og en løsning er et fixerum. Vi kan ikke fjerne kanylerne, før vi har det fixerum,« siger han.</p><p id="p11">Indtil videre har regeringen modsat sig fixerum, men på Københavns Rådhus er PETER SCHLÜTER fra Konservative dog ikke enig.</p><p id="p12">»Behandlingssystemet de sidste 30 år har spillet fallit, og der er mange ting, der taler for, at vi må se på fixerum som en løsning,« siger han.</p><p id="p13">Også socialborgmester i København, Mikkel Warming (Ø), håber på at få et fixerum.</p><p id="p14">»Det absurde er, at regeringen har givet tilladelse til lægeordineret heroin, men hvorfor i himlens navn kan stofbrugerne så ikke få lov at indtage det et anstændigt sted. På den måde ville man også slippe for kanyler i gaderne. Det giver ingen mening,« siger han.</p><p id="p15"><br /><em style="bold">BRUGTE KANYLER</em></p><p id="p16">For to år siden blev der på bare en enkelt uge i maj indsamlet ca. 12.000 efterladte kanyler på indre Vesterbro, ifølge Michael Lodberg Olsen. Tallet menes at ligge på 8-12.000 hver uge.</p><p id="p17">74 procent af danskerne går ind for fixerrum, ifølge en undersøgelse fra analyseinstituttet A&amp; B.</p><p id="p1">Problemerne omkring fordelingen af børnene i forbindelse med  indskolingen på Vesterbro Ny Skole i København synes nu løst.</p><p id="p2">Det meddeler Undervisningsministeriet, som i går  fik  forelagt en ændret fordelingsplan fra skolen.</p><p id="p3">Skolens ledelse har orienteret forældrene om, at de såkaldte hjemgrupper i  børnehaveklasserne dannes med lige mange drenge og piger, ligesom antallet  af elever af dansk og ikke-dansk oprindelse bliver nogenlunde lige  stort.</p><p id="p4">Herefter konkluderer ministeriet, at der her få dage før  skolestarten ikke længere er nogen »sag«.</p><p id="p5">Løsningen glæder også Københavns børne- og ungeborgmester, Bo Asmus  Kjeldgaard (SF).</p><p id="p6">Embedsmænd fra kommunen har sammen med skolens ledelse fundet frem til en  model, der er meget inspireret af den såkaldte københavnermodel, som er  gennemført med stor succes på Rådmandsgades Skole og Hellig Kors  Skole på Nørrebro.</p><p id="p7">»Succesen på Nørrebro kan ikke mindst tilskrives det store  forældre-engagement, der ligger bag foreningen Brug Folkeskolen.  Den forening bliver nu også knyttet til Vesterbro Ny Skole, ligesom  skolens leder, Ruth Hagen, kommer med i et netværk af skoleledere, der til  daglig arbejder med disse problemer,« fortæller Bo Asmus  Kjeldgaard.</p><p id="p8">Ledelsen på Vesterbro Ny Skole havde oprindeligt besluttet at opdele  eleverne i børnehaveklasserne ud fra deres etniske baggrund. Det skyldtes et  pres fra de danske forældre, hvoraf flere ellers ville vælge en anden skole  til deres børn.</p><p id="p9">Men beslutningen førte til voldsomme politiske reaktioner og beskyldninger  mod Vesterbro Ny Skole for at ville drive  »apartheidskole«. Og for borgmesteren er der ingen tvivl  om, at en sådan model ville være ulovlig.</p><p id="p10">»Københavns Kommune kan ikke acceptere, at vi har folkeskoler, hvor  der står »kun for hvide« på døren  . Alligevel har vi i hele forløbet bestræbt os på at bakke skolelederen  op, og de seneste dages signalforvirring fra politikere, ministeriet og  kommunen har bestemt ikke gjort det nemmere for skolen,« tilføjer  han.</p><p id="p11">Kjeldgaard er ikke i tvivl om, at skolen hele tiden har arbejdet ud fra et  oprigtigt ønske om at fremme integrationen: »Men her skal de danske  forældre i distriktet også yde noget. Integration forudsætter  nemlig, at man er parat til at mødes med  hinanden.  «  </p><p id="p12">I en pressemeddelelse siger undervisningsminister Bertel Haarder (V),  at det hele tiden har været målet for Ny Vesterbro Skole at styrke  integrationen og skabe en god skolestart for alle børnene.</p><p id="p13">»Det er ministeriets vurdering, at det er lovligt at opdele børn  efter sproglige kriterier, når det tjener et pædagogisk formål,«  tilføjer ministeren.</p><p id="p14"><a href="mailto:indland@berlingske.dk">indland@berlingske.dk</a></p><block><p>Kim Trempenau har boet på Vesterbro i snart 60 år. </p></block><p id="p1">VESTERBRO: Napa, som hun kaldes, har i halvandet år haft behandlingsklinik på sin private bopæl i Palnatokesgade.</p><p id="p2">-Jeg fik flere og flere kunder, så nu har jeg åbnet klinikken Golden Thai på Vesterbro 40.</p><p id="p3">Her har jeg indrettet den tidligere dyrehandel til et lækkert behandlingssted med god tid til mine kunder.</p><p id="p4">Hos Golden Thai tilbydes der flere forskellige behandlingsformer.</p><p id="p5">-Jeg laver manicure, pedicure, fodbehandlinger, traditionel thaimassage, ansigtsbehandlinger med japansk muddermaske.</p><p id="p6">Og inden for en måned har jeg også doktorfisk på menukortet, siger Napa.</p><p id="p7">Golden Thai holder åbent alle ugens 7 dage fra klokken 10 til 22.</p><p id="p1">VESTERBRO: Gabriela Damian er indehaver af den nyåbnede frisørsalon Hottie Hair på Vesterbro 61.</p><p id="p2">Gabriela Damian har arbejdet som frisør i fire år. Hun har været ansat i saloner på Sjælland, Jylland og Fyn for at samle en masse erfaring inden for branchen.</p><p id="p3">-Lige siden jeg blev færdiguddannet, har jeg gået med en drøm om en dag at kunne åbne egen salon. Hottie Hair er en salon, hvor alle er velkommen, det være sig børn, mænd eller damer.</p><p id="p4">Jeg tilbyder alt fra klipning til permanent og farvning, siger Gabriela Damian, der i salonen benytter produkter fra Catwalk by Tigi og Fudge, som er 90 procent organisk.</p><p id="p1">OVERSVØMMELSE: Med en klimaplan til 12 milliarder kroner vil Københavns Kommune allerede nu forebygge store vandkatastrofer.</p><p id="p2">En netop udarbejdet rapport fra Københavns Kommune viser nemlig, at blandt andet store dele af Vesterbro vil blive oversvømmet i løbet af de næste højst 100 år, hvis rapportens værste prognoser holder stik. Rapporten vurderer, at de fremtidige heftige vandskyl vil koste samfundet omkring 35 milliarder kroner, og teknik-og miljøborgmester Bo Asmus Kjeldgaard ( SF) er klar til at investere et tocifret milliardbeløb i grønne løsninger og moderne teknologi. På Vesterbro vil det især være svært at få ledt regnvandet væk fra gaderne, og en løsning kunne ifølge Kjeldgaard være at føre vandet hen til området ved Skydebanehaven.</p><p id="p3">Rapporten er nu i høring på rådhuset. anb.</p><p id="p1">Hvert år fjerner Vej &amp; Park 3.500 cykler fra Københavns gader, men det flyder stadig med cykellig. Ofte til stor gene for fodgængere og som rustne pletter på bybilledet.</p><p id="p2">Derfor gennemfører Københavns Kommune nu et forsøg med tilbunds-gående oprydning af forladte cykler på Vesterbro.</p><p id="p3">I går mandag blev alle cykler inden for området Ingerslevsgade, Enghavevej, Vesterbrogade og Rewentlowsgade mærket med gul tape, og efter fem uger fjernes de cykler, som stadig bærer et ubrudt mærke. </p><p id="p4">Cykler i nogenlunde stand bliver afleveret til Hittegodskontoret, mens de væreste lig skrottes. Vej &amp; Park etablerer 300 nye cykelstativer på Vesterbro og det hele følges op af en kampagne, som skal inspirere cyklisterne til bedre parkeringsvaner.</p><p id="p1">- Der afsættes i alt 14 millioner kroner til etablering af en rampe til Bryggebroen for at imødekomme hovedparten af de cyklister, der benytter den nye cykel-og gangbro fra Fisketorvet til Islands Brygge, og som må trække cyklen op og ned af trappen mellem forpladsen til Fisketorvet og havnekajen -Der afsættes 14,2 millioner kroner i 2010 og 22,2 millioner kroner årligt i perioden 2011-2013 til drift af sundhedshuse på Vesterbro, Vanløse og Amager. Sundhedshuset på Vesterbro åbner november 2009 -Der afsættes 600.000 kroner årligt i perioden 2010-2013 til værestedet for prostituerede kvinder på Gasværksvej, Reden. </p><p id="p1">Ghettodannelserne i de københavnske folkeskoler ser nu endelig ud til at være på retur. Foreløbige tal fra de børnehaveklasser, der har skolestart i august 2007, viser nemlig et markant fald i antallet af nystartede tosprogede elever, og en stigning af de etsprogede elever. </p><p id="p2">Det skyldes bl.a. den såkaldte "Københavnermodel for Integration", der er Københavns Kommunes forsøg på frivillig spredning af tosprogede elever. </p><p id="p3">På Vesterbro Ny Skole var der i 2006 44 procent etsprogede skolestartere. I år er der 73 procent etsprogede skolestartere. Til sammenligning er den gennemsnitlige tosprogsprocent i København cirka 30.</p><p id="p4">Udviklingen på Vesterbro og i resten af København er ikke bare glædelig den er også nødvendig, hvis vi skal lykkes med integrationen. </p><p id="p5"><br /><em style="bold">Ninna Thomsen</em></p><p id="p6"><br /><em style="bold">BR-medlem SF</em></p><p id="p1">Deltagerne får undervisning af professionelle kunstnere og sammen med de andre elever udvikler I jeres scenekunstneriske færdigheder i sang, dans og drama.</p><p id="p2">Både lørdag 26. januar og lørdag 2. februar kan interesserede komme til en gratis, uforpligtende prøvedag på SceneKunst Vesterbro.</p><p id="p3">SceneKunst har eksisteret de sidste ti år med det formål er at give børn og unge oplevelser inden for scenekunsten, der styrker deres selvtillid, selvværd og selvbevidsthed.</p><p id="p4">Til sommer sætter SceneKunst forestillingen »Mulan« op på Musikteatret Albertslund. Undervisningen vil derfor fokusere på musik, sang, dans, rolle- og tekstarbejde - og kinesisk kampsport.</p><p id="p1">KØBENHAVN: En belgisk turistbus er blevet stjålet i København natten til onsdag. Politiet efterlyser nu bussen, og beder offentligheden om hjælp.</p><p id="p2">Hos politiet siger vagtcentralleder Peter Buhl, at der formentlig er tale om et simpelt brugstyveri.</p><p id="p3">Men på grund af flere angreb på tilfældige borgere rundt om i Europa i det seneste år, ønsker politiet hurtigt at finde bussen.</p><p id="p4">Bussen blev stjålet fra Ingerslevsgade på Vesterbro i København. Bussen er stjålet på et tidspunkt mellem klokken 22 tirsdag aften og klokken 07 onsdag morgen.</p><p id="p5">Bussen er hvid og har registreringsnummer 1-DIA-309/ ritzau/.</p><p id="p1">BUDGET: Det netop vedtagne budget for 2015 i København har efterladt Vesterbro i en sand gaveregn.</p><p id="p2">Op mod 150 millioner kroner får bydelen, og det er endda uden driftstilskud til foreninger som Muhabet, Sabaah og værestedet Café Klare.</p><p id="p3">Den største vesterbroudgift er anlægsudgiften på 106 millioner kroner til en totalrenovering af Oehlenschlægersgades Skole, som med i købet også får et ekstra spor og dermed bliver tre-sporet. Også Engskolen bliver renoveret, og så har Københavns Madhus fået bevilling til at starte en ny madskole.</p><p id="p4">Fixerummet Skyen bliver døgnåbent, og der er afsat midler til renovering af Bavnehøjhallen. / 6-8.</p><p id="p1">AGFFAN Vesterbro Hardcore AGF er navnet på den blog, hvor nogle af hovedstadens veluddannede får luft for deres opsparede passion for AGF. Mange af dem færdes i medieverdenen og er underlagt en stram nyhedsorienteret dagsorden med væsentlighed som kernepunktet. Det får de mulighed for at afvige fra på deres blog.</p><p id="p2">" Intet er småt nok -og skørt nok!," fortæller medstifter Mathias Buch Jensen, der kommer lige fra arbejdet i DR-byen, hvor han tidligere har været vært på P3.</p><p id="p3">Bloggen opstod som et modspil til de etablerede mediers og fanklubbens polerede overflade -her skulle der være kant og finurligt. Indlæggene på bloggen spiller i høj grad på den indforståede viden om AGF. Et sted for ' eksperterne'.</p><p id="p4">Skæve ideer fødes på bloggen Mathias erkender virkeligheds-flugten ind i fodbolduniverset, mens emner som sorg, svigt og jubel blandes rundt i sammenligningen mellem hverdagen og AGF. Der er ingen tvivl om, at de seneste mange års krise har sat sine spor hos fansene.</p><p id="p5">Men kærligheden til klubben er i den grad levende. Det er bare forskelligt, hvordan den udleves -Vesterbro Hardcore tager i høj grad den satiriske maske på i den kærlige behandling af AGF.</p><p id="p6">" Vi har lige sendt en anmodning af sted til Aarhus Kommune, hvor vi foreslår en forskønnelse af Store Torv. Det skulle gerne være med en statue af Peter Graulund i fuld figur," fortæller Mathias Buch Jensen ( 34).</p><p id="p7">Bloggeren har også et bud på, hvem der kunne lave kunstværket.</p><p id="p8">" Vi kunne sagtens se Troels Bechs ( red. træner for Silkeborg IF) kone -der er uddannet kunstner -lave figuren. Det vil uden tvivl give et ekstra pift til historien," fortæller bloggeren, inden samtalen drejer sig ind på livets sammenhæng med fodbold.</p><p id="p9"><br /><em style="bold">Som Rolling Stones</em></p><p id="p10">" Enhver blog med respekt for sig selv kommer i midtvejskrise," fortæller Mathias Buch Jensen.</p><p id="p11">Stifterene af bloggen er efterhånden etablerede voksne mænd med koner, kærster og børn på hjemmefronten og fast arbejde. Det sætter nogle ting i gang, og tabet af en af medstifterne til Frederiksberg fra hovedkvarteret på Vesterbro, medførte naturligt nok spekulationer om bloggens fremtid.</p><p id="p12">" Vi stillede os selv spørgsmålet, om vi stadig var gode nok. Men vi fandt gnisten igen -vi bliver ved lige så længe som Rolling Stones," lover Mathias Buch Jensen, inden han trisser hjem til familien. Han har kun fået udgangstilladelse et par timer -ungerne skal jo passes.</p><p id="p13">" Enhver blog med respekt for sig selv kommer i midtvejskrise".</p><p id="p14"><br /><em style="bold">FAKTA</em></p><p id="p15">Vesterbro Hardcore har forhørt sig hos Langenæs Bageren for at få etableret nye produkter i rækken af brød og kager, der støtter AGF og velgørenhed. Men har indtil videre fået afslag på deres forslag.</p><p id="p16">Her er nogle af forslagene: Koh-Berg brødet  Den Sorinske croisssant  Luccena sneglen  Se mere på http:// vesterbrohardcoreagf.</p><p id="p17">blogspot. com/.</p><p id="p1">Kl. 01.34 modtog politiet en melding om, at en personbil var braget ind i "Parykhuset", der ligger på Vesterbro.</p><p id="p2">- Hele facaden med mursten og butiksruder blev smadret, fortæller vagtchef Lars Fredensborg.</p><p id="p3">Flere patruljevogne og en ambulance kører af sted, men da de ankommer til stedet, er føreren stukket af.</p><p id="p4">- Vidner har fortalt os, at der kun var den ene mand i bilen. Og han er højst sandsynligt ikke kommet til skade, hvis han kan stikke af derfra, fortæller Lars Fredensborg.</p><p id="p5">Politiet undersøger bilen og kan ved hjælp af diverse effekter identificere føreren af bilen.</p><p id="p6">- Vi ved, hvem har er, men vi har endnu ikke fundet frem til ham. Det håber vi sker hurtigst muligt, fortæller Lars Fredensborg.</p><p id="p1">Københavns Politi har lukket hele Eskildsgade på Vesterbro efter et skyderi mandag aften.</p><p id="p2">Her blev en mand ramt i halsen og i brystet, formentlig i nærheden af den thailandske restaurant Ban Gaw.</p><p id="p3">Politiet søger med hunde ved en kiosk overfor den thailandske restaurant. I Eskildsgade afhører politiet vidner inden for afspærringen, skriver bt.dk.</p><p id="p4">Vidner fortæller, at en bil kørte op foran restauranten Ban Gaw, hvorefter ukendte gerningsmænd skød fire til fem gange direkte mod restauranten.</p><p id="p5">Gerningsmanden var angivelig iført en rød hættetrøje. Han løb tilbage til bilen efter skuddet.</p><p id="p6">Københavns Politi efterlyser en røde Fiat Tipo med nummerplade PB 46 093.</p><p id="p1">En 34-årig mand blev mandag aften skudt ned på klos hold i Saxogade på Vesterbro i København. Det oplyser Københavns Politi.</p><p id="p2">Ifølge politiet er manden ramt i brystet med et ukendt antal skud.</p><p id="p3">- Flere vidner forklarer, at de har hørt flere skud - helt op mod fem-seks skud. Men foreløbig må vi holde os til, at manden er skudt mindst én gang og ramt i brystet, siger politiets centrale vagtleder.</p><p id="p4">Københavns Brandvæsen har bragt manden til Rigshospitalets Traumecenter med livstruende skader.</p><p id="p5">Politiet kender endnu ikke gerningsvåbnet eller motivet til skyderiet.</p><p id="p6">Politiet fandt manden liggende ude på gaden, men om han også er skudt ned der, vides ikke, da politiet endnu ikke har fundet øjenvidner.</p><p id="p7">/ritzau/</p><p id="p1">28. juni danner Enghave Plads på Vesterbro rammen om en ny musikfestival med gratis adgang for alle.</p><p id="p2">City Attack har til formål at bringe mere musik ud i gadebilledet, og for at gøre stemningen så afslappet som muligt, spiller alle optrædende på udbredte persiske tæpper.</p><p id="p3">Det musikalske line- up lyder som følger: Powersolo, Said The Shark, Windermere, Ear &amp; Dark, Edmund Oak, Börsenfieber og Sha La Las, eller kort sagt musik i en bred vifte af genrer.</p><p id="p4">Desuden kan man opleve forfatteren<em style="bold"> PETER GRØNLUND</em> og musikeren <em style="bold">JEPPE BJERREGAARD JESSEN</em> i et musikalsk/ lyrisk samarbejde.</p><p id="p5">Som nævnt er alle koncerter gratis, og musikken flyder frit mellem klokken 14 og klokken 22.</p><p id="p6">Enghave Plads. 1670 København V 28. juni ( lørdag) – 14: 00- 22: 00</p><p id="p1">
Begge festivaler slår sig op på at bringe nye navne til de koncertlystne danskere, men på det seneste er SPOT festivalen blevet kritiseret for ikke at præsentere nok ny musik. Blandt andet har festivalen tre år i træk haft Dúné på plakaten.</p><p id="p2">SPOT Festivalen har desuden de allerede veletablerede The Storm, Burhan G og Peter Sommer med på prgrammet. </p><p id="p3">Arrangørerne bag forstår dog ikke kritikken, da de ikke nødvendigvis skal præsentere nye navne hvert år, skriver politiken.  </p><p id="p4">Udfordreren, Vesterbro Festival, har til gengæld de seneste år haft en publikumstilvækst på 100 procent om året, og når festivalen bliver skudt i gang i slutningen af næste uge, forventes det at 30.000 møder op.</p><p id="p5">Begge festivaler starter torsdag den 5. juni og varer til og med søndag.</p><block><p>Ros fra New York Times til det livlige liv på Vesterbro og de mange blandede tilbud i bydelen, der har fået en ansigtsløftning uden at miste sit særpræg. </p></block><p id="p1">AALBORG: De nordjyske kræfter, som arbejder for en 3. Limfjordsforbindelse, har fået endnu et argument på hånden.</p><p id="p2">En opgørelse fra transportminister Ole Birk Olesen (LA) viser, at Vesterbro i Aalborg er en af landets langsomste strækninger.</p><p id="p3">I myldretiden tager det 5,3 minutter at tilbagelægge en kilometer.</p><p id="p4">Det overgås af flere veje i København, men for borgmester Thomas Kastrup-Larsen (S) styrker det troen på, at Aalborg og resten af Nordjylland har gode argumenter på hånden, når politikere og embedsmænd skal overbevises om nødvendigheden af en investering i mere fjordkapacitet nu.</p><p id="p5">-Trafikken er fyldt op i Limfjordstunnelen, og det gør jo, at mange bilister søger ind over Limfjordsbroen, og derfor er der så meget kø på Vesterbro. Vi skal selvfølgelig gøre, hvad vi kan i Aalborg for at forbedre fremkommeligheden på Vesterbro, men det grundlæggende problem løses kun med en 3. Limfjordsforbindelse, siger Aalborgs borgmester.</p><p id="p6">Landets langsomste strækning er i øvrigt at finde på Amager, hvor det i myldretiden tager 7,3 minutter at køre en kilometer på Amagerbrogade.</p><p id="p7">Side 6-7.</p><p id="p1">Den tyske journalist og venstrefløjsdebattør Ulrike Herrmann kommer på besøg hos SF på Vesterbro til en diskussion om fremtidens kapitalisme.</p><p id="p2">Det sker torsdag 28. april kl. 19.</p><p id="p3">-Vi tager de helt store spørgsmål op til diskussion, såsom: Hvad er kapitalisme? Hvorfor opstod finanskrisen? Hvordan kan vi skabe en mere solidarisk økonomi til fordel for både kloden og dens indbyggere? siger formanden for SF i bydelen, Julie Bossow.</p><p id="p4">Ulrike Herrmann er redaktør på den tyske avis TAZ (Die Tageszeitung) med hovedredaktion i Berlin.</p><p id="p5">Hun har udgivet flere bøger med hovedvægt på analyse af både historiske og aktuelle økonomiske temaer.</p><p id="p6">Hun er en yderst aktiv deltager i den offentlige debat i Tyskland og hendes seneste udgivelse, " Der Sieg des Kapitals", fra 2013 er blevet både meget rost og meget omdiskuteret.</p><p id="p7">Grundlæggende er Ulrike Herrmann af den opfattelse, at uden indblik i kapitalismens historie og dens grundlæggende funktioner, er man afskåret fra at forstå den nærmest permanente krisetilstand, der kendetegner det nuværende kapitalistiske system.</p><p id="p8">Og uden denne indsigt er man ikke i stand til at skabe en meningsfuld og sammenhængende politik rettet mod de alvorlige trusler, som det begyndende sammenbrud og kaos skaber på næsten alle områder af samfundslivet globalt såvel som lokalt.</p><p id="p9">Efter oplægget vil der være tid til spørgsmål og diskussion.</p><p id="p10">De tørstige og diskussionslystne kan med fordel fortsætte snakken på Toga, hvor Jacob Mark er gæstebartender.</p><p id="p11">Arrangementet holdes i Salon K i Huset i Magstræde, er på engelsk og er arrangeret af SF Vesterbro og SF Frederiksberg.</p><p id="p1">Toves Galleri på Vesterbro får den hidtil største Netto-butik i Københavns-området med et samlet areal på cirka 1.400 kvm., oplyser Home Erhverv København, der har forhandlet aftalen på plads.</p><p id="p2">Dermed tager det rekonstruerede Toves Galleri på Vesterbro, endnu et skridt væk fra den økonomiske nedtur, der væltede ind med finanskrisen, og som har præget mange andre butikscentre i landet.</p><p id="p3">Det første vigtige skridt blev taget i august, da den tyske Babyog børneudstyrskæde Versandhaus Walz under kædenavnet Babywalz indgik et stort lejemål i Toves Galleri.</p><p id="p4">Netto er allerede i centret, men med den nye aftale udvider forretningen med 500 ekstra kvm., og hele butikken bliver nyindrettet i den sammenhæng.</p><p id="p5">Dermed har centret to vigtige ankerlejere på plads, og Toves Galleri har indfriet centrale mål i en bevidst strategi.</p><p id="p6">- Hvis vi skulle genudvikle centret, var det helt grundlæggende at få ankerlejerne på plads. Det er lykkes nu, og det er betingelsen for at fylde resten af centret op. Med Netto og Babywalz har vi en rigtig god historie at fortælle andre lejere, og vi kan stille og rolig få centret fyldt op igen, siger udlejningschef Orla Mortensgaard fra Home Erhverv København.</p><p id="p7">I øjeblikket mangler Toves Galleri at afsætte cirka 2.000 ud af i alt godt 7.500 kvm.</p><p id="p8">Toves Galleri gik konkurs i foråret 2009 og er siden blevet rekonstrueret.</p><p id="p9">Nu er det kuratellet bag, der står for udlejningen i samarbejde med Home Erhverv København.</p><p id="p10">Babywalz har netop åbnet sin butik, mens Netto forventer at åbne i større lokaler i starten af 2011.</p><p id="p1">Som tidligere beskrevet i Vesterbro Bladet skal Kultur Vesterbro og biblioteket i Lyrskovsgade og i Sydhavnene lægges sammen og have fælles leder og administration.</p><p id="p2">Selve sammenlægning sker officielt den 1. januar 2010, men kvinden, der skal stå i spidsen for det hele på Vesterbro, er allerede ansat. Det blev hun den 1. oktober. Hun hedder Mette Høxbro og er uddannet cand.mag. med supplerende tværhumanistiske studier. Hun kommer fra en stilling som leder af Nørrebro Bibliotek.</p><p id="p3">Bibliotekerne er jo i rivende udvikling og der er en hidsig debat både blandt fagfolk og lånere. Der er en gruppe  måske typisk lidt ældre årgange - der synes verden og bibliotekerne er af lave, når man bruger pengene til internetadgang, dvd'er og computerspil, mens man forsømmer bogindkøbet og gemmer bøgerne væk i kældre og magasiner. Andre mener, at bibliotekerne må følge med og spille på alle de strenge, de kan.</p><p id="p4"><br /><em style="bold">Hvor står du i den diskussion?</em></p><p id="p5">"Jeg mener, at det gælder om at gøre tilbuddene tidssvarende og at gøre bibliotekerne tillokkende, og det er kilometervis af bog-rygge ikke nødvendigvis. Jeg ser det som bibliotekets fremmeste opgave at være videns- og kulturformidlende. Og for at være det skal vi også bruge nye platforme, så alle har noget at komme efter. Det handler om at tænke i tilbud både bydels-dækkende og by-dækkende. Vi skal give oplevelser og alt andet lige: Sammen står vi stærkt".</p><p id="p6">Mette Høxbro skal samle Sydhavnens Bibliotek i Karens Minde, Wagnersvej 19, Basement i kælderen på Lyrskovgade 4, Kulturhuset, Lyrskovgade 4, Vesterbro Bibliotek, Lyrskovgade 4 og Kulturstaldene på Halmtorvet under én paraply.</p><p id="p7"><br /><em style="bold">Kan man overkomme at være alle vegne?</em></p><p id="p8">"Det har jeg ikke noget problem med. Jeg er ikke typen, der ønsker mig et stort kontor med lædermøbler, hvor jeg kan sidde med benene oppe og tænke store tanker".</p><p id="p9">Kan du skabe en følelse af samhørighed i så forskellige steder, der måske er vant til at have hver deres kultur?</p><p id="p10">"Jeg arbejder på det. Vi skal selvfølgelig have julefrokost og sommerfester sammen, men det gælder også om at have øje for de fælles værdier, der er".</p><p id="p11"><br /><em style="bold">Hvad skal den samlede enhed hedde?</em></p><p id="p12">"Det er ikke bestemt endnu. Personligt kan jeg meget godt lide det tidligere navn på kulturdelen, altså 'Kultur Vesterbro', men det er ikke besluttet endnu."</p><p id="p13">Mette Høxbro er 37 år, ugift, har ingen børn og har boet i bydelen i 18 år, så hun ved, hvad hun går ind til. </p><p id="p14">Hun er vokset op i Fredericia, men ville af sted efter gymnasiet:</p><p id="p15">"Mange fra min klasse læste videre i Odense og Aarhus, men jeg kunne kun forestille mig København - hvis det da ikke skulle være en europæisk storby som Berlin. Når man bor i Fredericia, så er der ikke så langt til Hamborg, hvor der nogle subkulturer inden for kunst og musik, man ikke finder i jyske provinsbyer og når man først er i Hamborg, er der ikke langt til Berlin. Jeg flyttede herover med mine 4-5 ejendele og landede først på Christianshavn, men var hurtig heldig med at komme til Vesterbro og her er jeg glad for at være", fortæller Mette Høxbro.</p><p id="p16">Mette Høxbro er cand.mag. i teatervidenskab og tysk, men den akademiske baggrund betyder ikke, at hun har en fast dagsorden for, hvad Vesterbro skal have af tilbud:</p><p id="p17">"Jeg har en helt klar idé om, at når man leverer kulturtilbud, så er det ens forbandede pligt at høre på, hvad folk vil have. Når det er sagt, så tænker jeg også tilbage på mit eget liv, og jeg har fået kæmpe oplevelser gennem noget kultur, som andre har tilrettelagt for mig. Jeg så f.eks. "Trainspotting" , et stykke socialrealistisk skotsk teater, hvor skuepillerne var ekstremt grænseoverskridende og bl.a. tissede på scenen. Stykket gjorde et uudsletteligt indtryk på mig, men jeg ville aldrig have bedt om det, hvis nogen havde spurgt. Så det gælder om både at spørge om, hvad folk vil have og at udfordre dem med noget, de ikke havde regnet med. Jeg har altid vidste, at jeg ville arbejde med kultur, og biblioteket er jo det største og mest benyttede kulturtilbud overhovedet"</p><p id="p18">En ansat ved Nørrebro Bibliotek beskriver Mette Høxbro som en 'der truer med, at hun kan blive meget sur - det er dog ikke rigtig set endnu - at hun ved alt om tysk litteratur og kultur og hun læser gerne moderne samfundsteoretikere og sociologer for hyggens skyld'.</p><p id="p19">Mette Høxbro medgiver, at hun har et iltert temperament, men at det er mere og mere styret som årene går.</p><p id="p20">"Det gælder om at lære at tælle til ti og tage en dyb indånding, inden du giver udtryk for, hvad du vil".</p><p id="p21"><br /><em style="bold">Hvad bruger du ellers din fritid på?</em></p><p id="p22">"Musikken har spillet en kæmpestor rolle i mit liv. Min smag går i retning af: Jo hurtigere og jo højere, jo bedre! Jeg har tilbragt uforholdsmæssig meget tid på Vega, og det gør jeg stadig. Jeg sidder også i Roskilde Festivalens Transit-gruppe, der planlægger logistikken med at få musikerne frem og tilbage. Det har jeg ikke tænkt mig at stoppe med. Desuden synes jeg, at jeg er nødt til at forholde mig til teater og film, så det bruger jeg også meget tid på. Og så løber jeg lidt i Enghave Parken".</p><p id="p23"><br /><em style="bold">Har Vesterbro forandret sig?</em></p><p id="p24">"Bydelen har gennemgået en kæmpestor forandring. Der er sket så meget, siden jeg flyttede ind. Det gjorde stort indtryk på mig dengang, at man hilste på hinanden på gaden, for det gjorde man ikke, hvor jeg kom fra. Det gør man stadig, men jeg synes måske, at vesterbroerne ligner hinanden mere og mere  at vi er ved at blive mere ensartede. Mangfoldigheden er ellers ekstrem vigtig, ligesom rummeligheden og alsidigheden", slutter Mette Høxbro.</p><p id="p1">BYUDVIKLING: Overborgmester Frank Jensen (S) vil udvide Vesterbro med en ny lillebror, Lille Vesterbro. På de gamle godsbanearealer skal et nyt kvarter rejse sig med boliger og kreative erhverv, og binde Sydhavnen sammen med Vesterbro.</p><p id="p2">Overborgmesteren lancerede planen mandag. Visionen er, at områ dets historiske industribygninger skal bevares, mens områ det udbygges med kreative erhverv, grønne områ der og blandede nye boligformer, bofællesskaber, mindre lejligheder med store fælles arealer og familieboliger.</p><p id="p3">Når området står færdigt, vil det indeholde 3.500 boliger og 250.000 kvadratmeter erhvervsbyggeri, forestiller Frank Jensen sig. Overborgmesteren vil udbygge området omkring de eksisterende industribygninger.</p><p id="p4">»Der er fantastisk gode perspektiver i Lille Vesterbro.</p><p id="p5">Det kan blive et mikrokosmos af alt det gode, vi kender fra København,« siger Frank Jensen i en pressemeddelelse og foreslår, at udviklingen af Godsbaneområ det fremskyndes i næste kommuneplan i 2019, så udviklingen af områ det kan komme i gang.</p><p id="p6"><br /><em style="bold">Store protester</em></p><p id="p7">Men knapt var planerne kommet frem i offentligheden, før politiske modstandere og lokale ildsjæle havde skudt ideen ned.</p><p id="p8">Vesterbro Lokaludvalg offentliggjorde i sidste uge lokaludvalgets planer for området, Vesterbro Remisepark, et grønt område med idrætsfaciliteter.</p><p id="p9">»Vi har et enormt behov for grønne arealer, og det er den vej, vi har valgt at gå i vores plan for området,« siger lokaludvalgsformand Thomas Egholm (EL) til Politiken og anfører, at ' der er nok byggeri på Vesterbro for tiden' med henvisning til Carlsberg-området og havnefronten.</p><p id="p10">Heller ikke formand for Boldklubben Vestia og for brugerbestyrelsen for alle foreningerne på Bavnehøj Idrætsanlæg, Søren Vesterbæk, er begejstret: »Vi oplever allerede i dag et massivt pres på de eksisterende idrætsfaciliteter og pladsmanglen er stor. Når der for alvor flytter nye borgere ind i de nye kvarterer langs Havneholmene i Sydhavnen og Carlsbergbyen, vil situationen udvikle sig fra kritisk til helt uholdbar. Derfor er det afgørende, at alle planer for godsbaneanlægget tager de nødvendige hensyn til nuværende og kommende vesterbroborgeres behov for at dyrke idræt. Området har stort potentiale, men vi har som lokale foreninger, lidt forsimplet sagt, mere brug for flere idrætsfaciliteter - ikke flere boliger,« forklarer han i en fælles pressemeddelelse fra DGI Storkøbenhavn, Idrætsforum og altså brugerbestyrelsen på Bavnehøj idrætsanlæg og Boldklubben Vestia.</p><block><p>Selv om de optrædende på Vesterbro Festival næppe er kendte udenfor landet grænser, forventes omkring 20 procent af de betalende gæster at komme fra udlandet. </p></block><p>Interview. I ny stilling som ledende sognepræst skal Birgitte Kvist Poulsen være med til at udvikle en mangfoldig og tydelig folkekirke i landets største sogn med 14 præster og 9 kirker<br /></p><p id="p1">I otte år har Birgitte Kvist Poulsen været studenterpræst ved Københavns Universitet. Nu skal hun være sognepræst for Vesterbros mangfoldige og brogede befolkning. Her fortæller hun om sin nye stilling som ledende sognepræst, der er den første af sin art herhjemme.</p><p id="p2">Hvad laver en ledende præst på Vesterbro?</p><p id="p3">- Konkret er min arbejdstid fordelt dels på noget administrativt, hvor jeg hjælper domprovsten med koordinering ved sygdom, afvikling af feriefridage mv. Samtidig skal jeg varetage mine præstekollegers interesser i forhold til forskellige beslutningsprocesser i sognet, informere om vigtige tiltag mv.</p><p id="p4">Alt andet handler om det virkeligt væsentlige: Hvordan vi er kirke på Vesterbro. Her er det afgørende blandt andet at sikre, at fagligheden og det teologiske indhold ikke drukner i administration. På Vesterbro er der efter mange år med strukturændringer en naturlig og sund mæthed i forhold til det arbejde. Fremadrettet handler det om at sikre en god balance, så der bliver plads til substansen.</p><p id="p5">Hvor meget fylder ledelse i stillingen?</p><p id="p6">- Først og fremmest ser jeg mig selv som en kollega blandt andre kolleger. Jeg skal ikke være leder i gammeldags forstand, men snarere en koordinator, en sparringspartner på det indholdsmæssige. Og så altså en formidlingsrolle både internt i præstekollegiet, men også i forholdet mellem præster, menighedsråd og provsti.</p><p id="p7">Netop i så stort et sogn som Vesterbro, er det meget vigtigt, at der er en form for talerør, oversætter eller formidler mellem de forskellige aktører. Strategien er lagt af menighedsrådet, og den skal blive til virkelighed i et tæt samarbejde mellem menighedsråd, præster og kirkens øvrige ansatte.</p><p id="p8">Hvad er dit indtryk af Vesterbro sogn?</p><p id="p9">- Det er som nævnt et meget stort sogn og samtidigt et meget broget sogn. Der er forskel på præsterne, hvilket er dejligt, fordi der også bor nogle meget forskellige mennesker. Kun 55 % af dem er medlemmer af folkekirken. Det er selvfølgelig en udfordring, men heldigvis kommer rigtig mange af dem i kirkerne.</p><p id="p10">Det skyldes ikke mindst, at menighedsråd og præster de senere år er lykkedes med at tilpasse de enkelte kirker til befolknings sammensætning og behov. Man har gudstjenester på forskellige tidspunkter, mange forskellige typer af gudstjenester, til ældre, til unge, højmesser mv.</p><p id="p11">På den måde har man gjort en dyd ud af mangfoldigheden, samtidig med at man har fastholdt en enhed, et fællesskab. Netop udviklingen af det fælles, af dét, der samler, og så sikre pladsen til det mangfoldige og særlige, er en meget attraktiv og frugtbar dynamik, som jeg glæder mig til at arbejde med.</p><p id="p12">Hvad er for dig at se afgørende for folkekirkens tydelighed?</p><p id="p13">- Vi kommer ikke udenom, at meget i dag afhænger af præsten som person. Det handler om tilstedeværelse, om evnen til at være nærværende, i det personlige møde, i sognet. Men det handler også om teologi og forkyndelse.</p><p id="p14">Det er den, som kan give en tydelighed med substans og integritet. Det er fagligheden, som gør at man kan stå inde for sig selv, for det, man præsenterer og formidler. At man har noget på hjerte, simpelthen.</p><p id="p15">Hvad er den største udfordring for folkekirken på Vesterbro?</p><p id="p16">At være kirke midt i en storby. Det stiller høje krav til, hvordan vi får gjort opmærksom på kirken på en sådan måde, at vi ikke bare drukner i kultur og bliver et tilbud på linje med alle andre.- Én af vores store udfordringer handler om at vi er kirke midt i en storby. Det stiller høje krav til, hvordan vi får gjort opmærksom på kirken på en sådan måde, at den ikke bare drukner i kultur og bliver et tilbud på linje med alle andre.</p><p id="p17">Det tror jeg blandt andet, vi gør ved at stå ved, at kirken er noget andet og mere end kultur. Kirken er forankret i virkeligheden, men det er vigtigt at kristendommen og teologien også kommer med et andet syn på den kultur, vi befinder os midt i.</p><p id="p18">Det gælder ikke mindst i det personlige møde, hvor det ikke bare handler om at være et sødt og rart menneske, men også om modet og evnen til at sige noget andet, at tale imod menneskers fordomme og forestillinger om hvad det vil sige at være menneske i dag. Hvad det vil sige at tro i dag.</p><p id="p19">Den samtale drukner ofte i administration om manglende tid, men det er helt afgørende at vi har tid og overskud til den samtale. For når først der er åbnet op for den samtale, er der lukket op for rigtig meget.</p><p id="p1">Men skindet bedrager, for muren er kun 120 år gammel. Den blev opført af Det Kongelige Skydeselskab, som holdt til i den park mellem Istedgade og Vesterbrogade, der har navnet Skydebanehaven, og som siden 1948 har været kommunal legeplads.</p><p id="p2">Men før børnene invaderede området, havde det gennem et par hundrede år været skytternes legeplads. Og det var derfor, den kongelige familie mindst en gang om året besøgte Vesterbro: For at tage del i løjerne og måske efter dagens strabadser returnere med et trofæ og titlen som fuglekonge.</p><p id="p3">Skydeselskabets rødder rækker langt tilbage i historien, og gennem århundreder var det fornemme traditioner, der blev holdt i hævd. Det handlede naturligvis om at skyde papegøjen, men det skulle foregå under gemytlige former. Og gemytligt gik det til, når der var alstævne to gange årligt. Juledrik og pinsedrik var den ultimative udholdenhedsprøve for mænd af ære, der ikke sank under bordet for et enkelt krus øl eller to.</p><p id="p4">Oprindelig havde selskabet til huse i Kompagnistræde, men det var ikke noget godt sted at holde skydeøvelser, og derfor flyttede man i 1753 til en stor åben grund langt ude på Vesterbro, hvor der stort set ingen mennesker boede, og hvor den lokale gartner var berømt for sine asparges. Både kongen og kommunen så med velvilje på foretagendet, og på majestætens fødselsdag blev grundstenen til selskabets nye ejendom lagt i 1782. Huset var i de følgende 100 år ubestridt den fornemste bygning på Vesterbro med herskabelige selskabslokaler, hvor samfundets spidser kunne mødes til sublime middage. Ejendommen er i dag hjemsted for Københavns Bymuseum.</p><p id="p5">Selve skydningen foregik på en smal strandgrund, der strakte sig mere end 500 meter fra Vesterbrogade helt ned til Kalvebod Strand, hvor Sønder Boulevard mange år senere blev anlagt. Og Skydebanegade har ikke sit navn uden grund, for det var præcis her den oprindelige skydebane lå. Skytterne indtog deres pladser, hvor Istedgade nu ligger, og pælen, man skød til måls efter, stod en snes meter fra kysten. Alle forbiere landede i vandet.</p><p id="p6">Da jernbanen mellem København og Roskilde blev anlagt i 1846 på en dæmning langs kysten, måtte skytterne trække længere tilbage på grunden, så man undgik at ramme sagesløse togpassagerer. Men der blev stadig skudt, for selskabet ville ikke overgive sig. Heller ikke, da Vesterbro efterhånden begyndte at blive bebygget midt i 1800-tallet. Derfor kunne Istedgade i mange år ikke føres igennem i den planlagte længde. Det forhindrede skydebanen. Gaden blev delt på midten og afspærret med høje plankeværker. Og skydningen fortsatte.</p><p id="p7">Det gik ikke i længden. Beboerne var utilfredse. I 1886 rev kommunen plankeværket ned, og Istedgade fik sin fulde længde. Men nu var det Den Kongelige Skydebane, der var delt på midten. Så måtte skytterne endnu en gang retirere op mod Vesterbrogade. Selskabet fik imidlertid en klækkelig erstatning. Og for pengene opførte man den høje mur, således at skytterne ved den årlige fugleskydning ikke kom til at ramme de mange mennesker, der befandt sig i den stærkt befærdede Istedgade. Men muren forhindrede også, at den gemene hob fra gaden trængte ind og blandede sig med de fornemme skydebrødre.</p><p id="p8">En kort periode blev det overvejet, om selskabet skulle opføre en gangbro over Istedgade, men den idé var umulig at realisere, og så blev hele den oprindelige skydebane solgt til en murermester, som havde store planer. Han hed Viktor Jensen, og han opførte i årene omkring 1890 en boligbebyggelse i palæstil med tårne og masser af murudsmykning, som adskilte gaden fra alle de andre triste gader i nabolaget.</p><p id="p9">Skydebanegade blev ikke anlagt med baggårde og korridorlejligheder, men for at udnytte grunden maksimalt pressede murermester Jensen seks snævre passager ind i gaden. Folk boede på den måde omtrent lige så tæt som andre steder. Men det virkede finere, og gaden blev hurtigt en eksklusiv enklave på Vesterbro. Her mødte man kun pæne mennesker, der ikke ønskede at blande sig med hvem som helst. Og det lagde beboerne ikke skjul på. Lige til 1928 var gaden ved Sønder Boulevard spærret med en bom, og ved Istedgade forkyndte et skilt, at Skydebanegade var privat område, og at uvedkommende skulle holde sig væk.</p><p id="p10">Fra gaden har man stadig den fineste udsigt til skydeselskabets mur. Den er fredet, men har ikke længere nogen funktion. Selskabet er flyttet til Klampenborg, og nu kommer de kongelige ikke mere på Vesterbro.</p><p><a target="_blank" href="http://woview.infomedia.dk/?url=http://www.berlingske.dk/article/20080213/kultur/702130026/&amp;OpointData=85cfba49c15e01de7a6eef048cd631e9JmlkX3NpdGU9MTIxJmlkX2FydGljbGU9Mjg4OTY3JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Berlingske.dk</a></p><p id="p1">VELFORTJENT: Det er afgørende for en lang række tilbud, kommunale såvel som private, at frivillige kræfter støtter op, giver en hånd og hjælper til.</p><p id="p2">Derfor blev de mange frivillige på Vesterbro også hyldet fredag, hvor ' Frivillig Fredag' blev holdt over hele byen.</p><p id="p3">Det skete blandt andet på hjørnet af Saxogade og Istedgade, hvor Settlementet sammen med Frivilligcentrer Vesterbro/ Valby/ Kgs. Enghave og Kirkens Korshær, SSB, Fisken og WeShelter havde sat boder op.</p><p id="p4">I anledningen af ' Frivillig Fredag' kunne potentielle frivillige melde sig.</p><p id="p5">rem.</p><p id="p1">JULEHJÆLP: År efter år har Vesterbro Lokaludvalg og foreningen Vesterbro Julehjælp hjulpet fattige familier med at få julen til at hænge sammen.</p><p id="p2">Hjælpen går på, at lokale handlende og større virksomheder donerer enten madvarer, gaver eller penge, som Vesterbro Julehjælp bruger til at købe ind for. Vesterbro Lokaludvalg støtter både økonomisk, ligesom de hjælper med at pakke kurvene.</p><p id="p3">»Vi gør det for at give de her mennesker en værdig juleaften.</p><p id="p4">Vi pakker julekurvene på torsdag, og så kommer folk personligt ned og henter dem.</p><p id="p5">Vi oplever, at der er gengangere, men det er langtfra de samme mennesker, der kommer år efter år,« fortæller Thomas Egholm, der er formand for Social-og Sundhedsudvalget under Vesterbro Lokaludvalg.</p><p id="p6"><br /><em style="bold">Behovet stiger</em></p><p id="p7">Familierne indstilles af Settlementet, Familietilbuddet, værestedet i Valdemarsgade samt Fisken. Og i år lyder meldingen, at behovet er større end tidligere år. I Vesterbro Lokaludvalg har de derfor valgt at støtte med 20.000 kroner ekstra, så 20 familier flere kan få en julekurv end de 100, der fik sidste år.</p><p id="p8">»Når vi har talt med vores samarbejdspartnere på Vesterbro har de hver især givet udtryk for, at de oplever et stigende behov for julekurvene i år.</p><p id="p9">Jeg vil tro, kontanthjælpsloftet kan have noget med det at gøre, men det ved jeg selvfølgelig ikke,« forklarer Thomas Egholm.</p><p id="p10">I år har arrangørene også forsøgt sig med en indsamling blandt private. Hvis du vil støtte, så skynd dig at sende dit bidrag via Mobilepay på telefon: 6091 1000.</p><p id="p1">MOBILT: Fredag sidste uge blev den såkaldte Vesterbro Kanon indviet på Onkel Dannys Plads. Kanonen er slet ikke en kanon, men et mobilt lydanlæg monteret på en Christianiacykel, så den nemt kan fragtes rundt til der, hvor der er behov for den.</p><p id="p2">Formålet med kanonen er ifølge Thomas Warburg, 2.næstformand i lokaludvalget, som indviede kanonen, at foreninger og sammenslutninger på Vesterbro kan bruge den til at sætte lyd på deres sommerfest, få skruet op for yogaholdets øvelser i Enghaveparken eller sætte mere lyd på borgermødet om Istedgade.</p><p id="p3">»Lav nu nogle fede fester, koncerter eller møder. Arrangementer, hvor vesterbroerne rykker op af afbetalingsmøblerne og ud på gader og pladser.</p><p id="p4">Lad andre kigge -og lytte med, når I alligevel samles til digtoplæsning, i amatørbandsene og ved mødet for alle dem med en mening om Saxogade eller om manglen på daginstitutionspladser.</p><p id="p5">Jeg er sikker på at denne veritable karmakanon kan give det sidste til jeres sammenkomster. Vi i Vesterbro Lokaludvalg er glade for at kunne understøtte den demokratiske proces.</p><p id="p6">Sprede hygge og glæde til flere vesterbroere. Ved hjælp fra Vestebro Kanonen kan vi gøre Vesterbro til et endnu mere spændende, udfordrende, snakkende og til tider larmende Vesterbro,« sagde Thomas Warburg.</p><p id="p7">Energien til Vesterbro Kanonen kommer fra solceller og en cykelgenerator.</p><p id="p8">Foreninger på Vesterbro kan leje kanonen for 300 kroner og det foregår gennem Kulturanstalten på Onkel Dannys Plads.</p><p id="p1">Huslejen i byernes mest populære bydele er langt højere end i de mindre attraktive. Hvis man vil bo til leje i landets dyreste bydel, københavnske Vesterbro, skal man i snit slippe 10.400 kroner om måneden for en 80 kvadratmeters lejlighed. En tilsvarende lejlighed i Københavns Nordvestkvarter koster 8.500 - knap 2.000 kroner mindre.</p><p id="p2">Den billigste bydel i landets fire største byer er Aalborg Øst, hvor 80 kvadratmeter i snit koster 5.200 kroner - halv pris af Vesterbro. Det viser en beregning af priser for alle lejeboliger udbudt på nettet, som boligportalen Boliga har foretaget for Politiken.</p><p id="p3">»Tallene viser, at lejeboligmarkedet stort set afspejler prisforskellene i ejerboligmarkedet«, siger direktør Ricco Zuschlag fra Boliga.</p><p id="p4">De udbudte lejligheders husleje ligger gennemsnitligt milevidt over, hvad priserne skulle være ifølge huslejenævnenes satser for lejefastsættelse. Dog skal det medtages. at nogle af de udbudte lejligheder er opført efter 1991 og er derfor ikke underlagt huslejenævnene.</p><p id="p5"><br /><em style="bold">Huslejeregulering uden funktion</em></p><p id="p6">Lejernes Landsorganisation i Hovedstaden har tidligere oplyst over for Politiken, at en 50 kvadratmeters lejlighed i København må koste omkring 3.000 kroner i månedlig husleje, men selv i Københavns billigste kvarter, Nordvest, koster sådan en lejlighed i snit 5.300 kroner om måneden - næsten det dobbelte.</p><p id="p7">»Hvis huslejereguleringen fungerede, ville lejen være meget ens, men her ser vi store forskelle mellem bydelene. Vesterbro er blevet Københavns mest hippe kvarter, og her er huslejen overraskende nok en del højere end i for eksempel København City«, siger Ricco Zuschlag.</p><p id="p8">Muligheden for at beregne tal for hele landet er fremkommet ved, at Boliga nu samler alle lejeboliger i hele landet, som er udbudt til leje på nettet, i én søgemaskine under Boliga. dk.</p><p id="p9">per.thiemann@pol.dk </p><block><p>En ny ejendom med en usædvanlig facade er skudt op på Vesterbro Torv. </p></block><p id="p1">I porten lugter der af tis. Indgangene til gårdanlægget bag karréen Sønder Boulevard/Valdemarsgade/ Sankelmarksgade og Flensborggade har låse. Men det er ikke alle der husker at smække, og nogle af beboerne bruger selv gården som toilet. To sorte plasticrør med gift ligger i de ukrudts-overgroede bede og fortæller om rotte-problemer. »Mine børn får ikke lov til at gå derned. De har heller ikke lyst. Gården bliver ikke brugt til andet end at tisse og handle med hash i,« siger Helle Andersen, formand for gårdlauget i 3. karré. Gårdarealet er ni år gammelt. Da det stod færdigt i 1982, var prisen 725.000 kr.</p><p id="p2">»De penge er stort set spildt,« sagde Boligminister Svend Erik Hovmand, da han i fredags kunne sammenligne gårdarealet på Vesterbro med en ny og bedre løsning i karréen Nørre Farimagsgade/Frederiksborggade/Vendersgade og Israels Plads. Her lød regningen for det 11/2 år gamle gårdanlæg på fire mill. kr. Boligministeren var inviteret af Landsforeningen Danske Anlægsgartnermestre, der ville vise ham, hvad man skal undgå, og hvad man kan opnå, når gårdanlægget skal forbedres. Ligesom på Vesterbro er gården mellem Nørre Farimagsgade og Israels Plads en gave til beboerne fra de offentlige myndigheder. Københavns kommune og staten har betalt hver sin halvdel. Begge gårde har været omfattet af en kommunal beslutning om at forbedre beboernes gårdmiljø. Beboerne skal kun betale den efterfølgende drift og vedligeholdelse. På Vesterbro var beboerne hverken særlig interesserede eller involverede i beslutningsprocessen. Og i tiden siden anlæggene stod færdige, har de færreste beboere overhovedet benyttet dem.<br /><em style="bold">Flere penge</em><br />
 Den anden afgørende forskel handler om de penge, der var til rådighed i 1982 og i 1990. Arkitekt Palle Sjodt, der var med til at lave tegningerne til de tre gårdanlæg på Vesterbro, tænker ikke tilbage på den opgave med glæde. »Det var umuligt at lave et godt anlæg inden for det rammebeløb, der var afsat,« siger han i dag. Direktøren for Byfornyelsesselskabet København, Niels Erik Andersen, er enig. »Dengang kunne man ikke lave løsninger af tilstrækkelig kvalitet. Der var simpelthen ikke penge nok. Senere er bevillingerne til gårdanlæg jo også sat kraftigt i vejret.« Københavns kommune har tilbudt beboerne i 3. Karré 300.000 kr. til ny asfalt og nye planter, men det er beboerne ikke tilfredse med. De vil have fire store cykelskure revet ned og erstattet af nogle mindre. Og så vil de have grønne planter og borde og stole. Landskabsarkitekten Lone Van Deurs har lavet en tegning, som det vil koste 1,2 mill. kr. at realisere. »Vi skal ikke have det hele foræret. Vi vil gerne selv være med til at betale for forbedringer evt. gennem billige lån,« siger Helle Andersen. Direktøren for byfornyelsesselskabet kan kun se en mulighed for beboerne. »Vi kan ikke genåbne en gammel sag som den på Vesterbro. Hvis de tre gårde skal laves om, skal Københavns kommune beslutte at inddrage området i den byfornyelsesplan, som er i gang på indre Vesterbro. Vi har faktisk sagt til Københavns kommune, at det ikke ville være nogen urimelig løsning,« siger Niels Andersen.</p><p id="p1">Om ganske få dage, nærmere bestemt den 10. december, lukker Socialcentret på Linde Allé.</p><p id="p2">Det betyder, at borgere fra Vanløse-og Brønshøjområdet, som ikke allerede har en sagsbehandler, fremover skal henvende sig i Københavns nye sociale modtagelse i Matthæusgade 1 på Vesterbro.</p><p id="p3">Socialforvaltningens direktør, Anette Laigaard, forklarer hvorfor: -Det har vist sig, at det med otte socialcentre spredt rundt om i byen har været svært at sikre, at borgere får ens kvalitet i betjeningen, og at vi gør det så effektivt som muligt.</p><p id="p4">Hun sammenligner omlægningen med sygehusvæsenet, hvor man også samler sig i specialer.</p><p id="p5">På samme måder samler København nu de sociale specialer, så dem, der laver det samme, kommer til at arbejde tættere sammen. Formålet er at få en bedre og mere ensartet kvalitet.</p><p id="p6">Hvis man aldrig har været i kontakt med socialforvaltningen før, så skal man henvende sig på Vesterbro fremover. Børnefamilie-teamet flytter til Brønshøjvej 17, mens voksenteamet flytter til Svanevej 12 i NV. Dvs at hvis man allerede har en sagsbehandler, skal man henvende sig de to steder.</p><p id="p7">Formanden for Vanløse Lokaludvalg, Bent Christensen, er ikke helt tilfreds med, at borgere fra bl. a. Vanløse fremover skal henvende sig på Vesterbro første gang de skal i kontakt med socialforvaltningen.</p><p id="p8">-Det synes jo at være i strid med bydelstanken. Vi har et møde med Annette Laigaard i december, siger han.</p><p id="p9"><br /><em style="bold">Borgerservice vokser Som et led i</em></p><p id="p10">Som et led i omorganiseringen flytter nogle opgaver fra de gamle socialcentre over i de seks borgerservicecentre. Det drejer sig om: -boligstøtte -børnefamilieydelser -ordinært og ekstra ordinært børnetilskud -børnebidrag.</p><p id="p11"><br /><em style="bold">FAKTA:</em></p><p id="p12">I stedet for otte socialcentre får København fra 15. december fire myndighedscentre, som har hver deres speciale: -Socialcenter København ( voksne med særlige behov) -Børnefamiliecenter København ( børn/ familier m/ sociale problemer) -Rådgivningscenter København ( borgere med misbrug) -Handicapcenter København ( borgere med handicap) Se mere på www.kk.dk/ detsocialeomraade JD.</p><p id="p1">DRs fakta-afdeling er berømt for sine dokumentarprogrammer. I afdelingen arbejder Lars Engels, der på to år har lavet fire programmer om livet og beboerne på Vesterbro i København. Alle programmer, der har skabt bevægelse, debat og oprør. DR genudsender nu de fire programmer, der alle handler om mennesker på bunden af Vesterbro. Først »Natlæger« om den barske hverdag efter mørkets frembrud for både de få natlæger og beboerne i kvarteret. Senere »Orkanens øje« fra herberget Mændenes Hjem, »I lejligheden ved siden af« om hjemmeboende psykisk syge og endelig »Pigen på Halmtorvet« om de prostituerede i området.</p><p id="p2">Lars Engels går uhyre grundigt til værks, når han arbejder. Han lever sig ind i miljøet for at opnå fuld tillid hos de mennesker, han taler med. Først herefter begynder han optagelserne til sine udsendelser. »Jeg håber, at de fire udsendelser tilsammen kan give et portræt af det Vesterbro, som er i færd med at forsvinde. Der bliver i fremtidens Vesterbro ikke plads til de mennesker, som jeg i mine udsendelser beskæftiger mig med. De har ikke råd til kvarterets nye boliger,« siger Lars Engels. nina</p><p id="p1">AARHUS: Vesterbro Torv får nu et gyldent skær.</p><p id="p2">Med et års forsinkelse er arbejdet med at opføre en ny og helt speciel ejendom på hjørnet af Vesterbro Torv og Vester Allé gået i gang.</p><p id="p3">På Vester Allé er en mindre ejendom -nummer 26 -revet ned og mod Vesterbro Torv er SuperBrugsen begyndt at flytte rundt, så den kan rømme sin nuværende hovedindgang, der også står for fald.</p><p id="p4">I stedet skal der bygges en ny hjørneejendom i otte etager og med store glaspartier og en gylden facade. Byggeriet er tegnet af arkitektfirmaet JDS, der også var medarkitekt på Isbjerget på Aarhus Ø. Bygherre er Jørn Tækker, der oprindeligt stod bag Isbjerget, og som også er i gang med at bygge den nye bydel, Nye, ved Elev.</p><p id="p5"><br /><em style="bold">Delte meninger</em></p><p id="p6">Det opsigtsvækkende byggeri ved Vesterbro Torv komme til at rumme SuperBrugsen i stueplan og kommer derudover til at indeholde 31 lejligheder.</p><p id="p7">Da byggeriet i 2016 blev debatteret i byrådet, var meningerne om det meget delte.</p><p id="p8">For voldsomt -både i højden, i volumen og i den måde, det forholder sig til omgivelserne på, lød det blandt andet fra Enhedslistens Peter Bonfils.</p><p id="p9">Fra den konservative Steen Stavnsbo lød det derimod: -Var det ikke også sådan, man i sin tid så på Gaudis bygninger i Barcelona? Og kunne det her måske blive vores Gaudi-bygning i Aarhus.</p><p id="p10">Selv kalder Jørn Tækker projektet for " en gave til bybilledet, der vil fremme Vesterbro Torvs arkitektoniske udtryk, så det ikke er et forblæst hjørne af byen." Jørn Tækker forventer, at den nye bygning står helt færdig ved udgangen af 2019.</p><p id="p11">-Det er det oprindelige projekt, vi nu bygger. Egentlig var det planen, at vi skulle have været i gang for et år siden.</p><p id="p12">Det er blevet forsinket, men nu er vi i gang, siger han.</p><block><p>Entreprenørfirmaet Pihl &amp; Søn skal opføre Toves Gaard på Vesterbro, der består af 103 boliger på 11.700 kvm sammen med bygherren LM Byg og M.J. </p></block><p id="p1">VESTERBRO: Først i oktober åbnede billedkunstnerparret Christina James Nielsen og Shaun G. Day " Åbent Atelier og Galleri", på Vesterbro 13.</p><p id="p2">I forbindelsen med åbningen flytter Christina samtidig sit atelier fra Gæsteatelier Hollufgård ind i butikken på Vesterbro.</p><p id="p3">Atelieret vil være åbent for besøgende, som har lyst til at se, hvorledes hun med metaltråd skaber sine skulpturelle tegninger.</p><p id="p4"><br /><em style="bold">Skiftende udstillinger</em></p><p id="p5">Udover at være et atelier er det også et galleri, hvor der vises skiftende udstillinger af forskellige kunstnere.</p><p id="p6">På lørdag 3. november er der fernisering med kunst fra Shaun G. Day, Anne Flohr, André Lundquist, Tove Lorentzen, Christina James Nielsen og Marsha MacDonald.</p><p id="p7">-På min blog http:// shaunday-painting. blogspot. dk/ kan man hver uge følge en auktion over et kunstværk og gå ind og byde på det.</p><p id="p8">Kunstværket er altid udstillet i vores butiksvindue, siger Shaun G. Day, der er uddannet kunstner i Boston, USA, og laver klassisk realisme.</p><p id="p9"><br /><em style="bold">Har levet som kunstner</em></p><p id="p10">-Jeg er uddannet kunstner i Derby i England, og har sammen med Shaun levet af kunsten de seneste seks år, blandt andet i fire år med bopæl i Frankrig.</p><p id="p11">Men vi vendte hjem til Danmark da vores datter skulle starte i børnehave, siger Christina James Nielsen, der glæder sig til at tage imod publikum og kunder på lørdag.</p><p id="p1">De har travlt hos Madklubben Vesterbro. Meget travlt! Næsten 130.000 gæster -eller, 128.698 for at være præcis -lagde i 2014 vejen forbi restauranten på Vesterbrogade.</p><p id="p2">Det gør restauranten til Danmarks bedst besøgte restaurant i 2014, og det gør naturligvis restaurantens ejer Anders Aagaard både stolt og glad.</p><p id="p3">-Det er jo en fantastisk nyhed, og vi skylder en kæmpe tak til alle vores gæster -i særdeleshed den store gruppe af lokale stamgæster fra Vesterbro, som er grunden til, at vi hver eneste aften har så god stemning i biksen, siger Anders Aagaard til Lokalavisen Vesterbro. Det magiske tal 128.698 kommer fra DinnerBooking, der administrerer bookinger for over 425 danske restauranter og caféer og håndterer næsten 10 mio.</p><p id="p4">gæster om året.</p><p id="p5">MASH på andenpladsen På andenpladsen efter Madklubben Vesterbro følger MASH Skovriderkroen med imponerende 102.324 gæster i 2014.</p><p id="p6">Ifølge Anne Mette Hancock, der er pressechef hos Madklubben, skyldes den store tilstrømning af gæster blandt andet, at netop den type restaurant er i høj kurs blandt københavner-klientellet.</p><p id="p7">-Da Madklubben Vesterbro åbnede, manglede der en restaurant i byen, der havde den dér særlige city-vibe, som mange af os kender og elsker fra storbyer som New York, Paris og London. Steder, hvor der er masser af gæster og liv, uanset om det er en almindelig tirsdag eller en vild lørdag aften. Og netop dén stemning blev Madklubben Vesterbro meget hurtig garant for, fortæller hun.</p><p id="p8">Fik hurtigt vokseværk I februar 2014 rev Madklubben Vesterbro væggene ned til naborestauranten, Tony, og gjorde plads til 100 pladser mere i restauranten.</p><p id="p9">Herudover lavede Madklubben en cocktailbar, hvilket i Anne Mette Hancocks optik bidrog til storbystemningen.</p><p id="p10">-Cocktailbaren er med til at give en følelse af, at der altid er gang i den i restauranten, og at man kan kigge forbi til en lækker fyraftenscocktail, selvom det er onsdag, understreger pressechefen.</p><p id="p1">Thomas Bagger, du skal stå i spidsen for Urban House, et nyt hotel på Vesterbro i København, som i foråret slår dørene op for 225 værelser og 950 sengepladser. For nylig lancerede I en Youtube-video om Vesterbro med masser af unge, kreative typer, det hele pakket ind i et lækkert Instagram-filter. Ordet hipster er blevet nævnt..</p><p id="p2">»Ja, det er blevet nævnt i kommentarsporet på sociale medier samt af enkelte rigtige medier, men det er ikke et ord, som vi på noget tidspunkt selv har gjort brug af.</p><p id="p3">Jeg tror, at det har noget at gøre med Vesterbro og den stil, som man kører her.«? Du får lige et hurtigt udpluk fra speaken i videoen: »You are different, just like us.</p><p id="p4">Together we laugh at conformity and love diversity. Like an old red light and meat packing disctrict, now a creative melting pot buzzing with authentic vibes spanning the gulf between ethnic chic and sustainable vintage.</p><p id="p5">« Det skriger ikke hipster? »Nej, det synes jeg ikke.</p><p id="p6">Hvis man lytter til speaken, er det jo gæsten, altså den rejsende, som vi prøver at beskrive. Det er derfor, vi starter med at sige: You are different.«? Okay, så I henvender jer til mænd med fuldskæg, skovmandsskjorte og små huer? »Vores primære målgruppe er unge mennesker i alderen 18-30 år samt den type, som vi forsøger at beskrive i videoen. Jeg vil helst ikke bruge ordet hipster, da det ligesom er blevet et dirty word her på det seneste.«? Så jeg skal ikke gro et fuldskæg for at få et værelse? »Alle er velkomne - selv jyder.</p><p id="p7">«? Er du ironisk nu? »Bare en smule, nej, alle er velkomne. Forleden dag var der nogen, der skrev, at Urban House ikke var for danskere eller for folk fra Vesterbro, men det passer ikke. Det er for alle. Og selv om mange af vores gæster vil være unge rejsende fra rundtom i verden, åbner vi jo ikke et hotel kun for at se på, hvem der skal sove i vores senge. Der er også restaurant, bar og lounge, og det, håber vi, er noget, som også lokalbefolkningen har lyst til at blive en del af.«? I udlejer også cykler, ved jeg.</p><p id="p8">Man bliver ikke tvunget til at at cykle på fixie bike, vel? »Det er genbrugscykler. Vi samarbejder med Rycycles, og det, som de gør, er, at de stripper en cykel helt ned til ingenting, og så bygger de den op igen med automatgear i stedet for traditionelle gear og med et lækkert 1980' er-retrolook.«? Fedest, arrangerer I så ud-flugter til Udkantsdanmark? »Det er måske lige langt nok væk. Vi samarbejder med nogle forskellige bureauer rundtom i København, så der kommer til at være cykelture, men det bliver nok noget med fokus på Vesterbro, selv om der selvfølgelig også skal være plads til den traditionelle tur rundt i hele København.«? Fantastisk! Betyder det, at I også viser andet end Wes Anderson-film i minibiografen? »Det bliver nogle af de gode gamle klassikere, der kommer til at køre. En anden sjov feature, som vi har arbejdet på, er vaskemaskiner med storskærme og gamle lædersofaer. Der smider vi sort-hvide westernfilm i afspilleren, og det er sådan, det skal være, klassikere og kultfilm.«? Men er alle disse anordninger ikke skudt ved siden af målgruppen? En ægte hipster låser sig jo ikke inde på hotellet. Han skal da ud i den autentiske virkelighed..</p><p id="p9">»Det er klart, at hvis der er backpackere, der skal bo en uge på Urban House, forventer vi ikke, at de spiser hotdogs syv dage i træk, og det er derfor, vi samarbejder med nogle steder på Vesterbro, som, vi synes, er fede, f. eks. Neighbourhood, Mikkeller og forskellige steder i Kødbyen. Vi ønsker at skabe de bedste rammer, men på en anderledes måde og ved at have gimmicks, som man ikke finder på andre hoteller i København.«? For nylig kårede et amerikansk medie Vesterbro til det fjerdemest hipster-agtige sted i verden. Kan man overhovedet forestille sig det her hotel ligge et andet sted? »Nej, det, jeg plejer at sige, når jeg taler med folk om, hvorfor Vesterbro er blevet kåret til det fjerdemest hippe sted i verden, er, at på Vesterbro har vi alle bybarerne og restauranterne.</p><p id="p10">Vi har natklubberne og caféerne. Vi har alle de ting, der udgør den særlige Vesterbro-stil, som nogle kalder hipster.«? Tænker du, at Vesterbro skal til at markedsføre sig som et hipster-hotspot på samme måde, som Christiania markedsfører sig som et sted for hashrygere og hippier? »Helt sikket. Vesterbro kommer til at sælge sig selv på sit navn mere end nogen anden bydel i København fremover. Jeg synes, at vi har det hele i dag. Vi mangler bare lige dét hotel, og det er dér, vi kommer ind.«.</p><p id="p11">lars.dalsgaard@jp.dk </p><p id="p1">Sommeren er på vej, og flere og flere kommer ud af deres lejligheder og ud i byen. Der kommer stadigt mere liv på cafeerne og ikke mindst i Kødbyen. Jeg har været på mange besøg på Vesterbro i foråret, og mit fokus har været på de svageste.</p><p id="p2">Jeg har bl. a. besøgt Reden og Mændenes hjem og været på Sundhedshuset og det nye samlingssted Cafe Dugnad, hvor jeg var rundt med brugerforeningen for at samle kanyler.</p><p id="p3">Alle steder har jeg mødt lokale ildsjæle, der lægger deres liv i at forbedre forholdene for nogle af dem, der har det allersværest. Jeg har meget stor respekt for det arbejde.</p><p id="p4">Jeg er ikke et sekund i tvivl om, at der er brug for et fixerum, og at det skal være på Vesterbro. Med et fixerum får vi ' fixet' væk fra gaden, fra de offentlige toiletter, fra baggårdene.</p><p id="p5">Det betyder, at vesterbroerne ikke i ligeså høj grad bliver konfronteret med misbrugerne, og så giver det bedre sikkerhed for misbrugerne, så både de og samfundet ikke skal kæmpe med følgesygdomme, der følger af de uhumske forhold, som narkomanerne har nu.</p><p id="p6">Vi har ikke ventet med hænderne i lommen, mens regeringen lurepasser, men har gjort en forskel på Viktoriagade/ Abel Cathrines Gade, hvor mere lys har givet mindre lyssky handel og mere tryghed, og vi fortsætter den gode indsats med at samle kanyler i hele området.</p><p id="p7">Jeg ser frem til mange gode og inspirerende besøg på Vesterbro igen efter sommerferien.</p><p id="p8">Rigtig god sommer til alle i bydelen.</p><p id="p9">Klaus Bondam ( R) Teknik-og miljøborgmester.</p><p id="p1">26 danske, europæiske og amerikanske kunstnere vil i sommermånederne sætte deres præg på bydelen Vesterbro i København med skulpturer og installationer.  Hver af kunstnerne, der er inviteret af Kulturby 96, har skabt et værk til det offentlige rum,
geografisk afgrænset til Vesterbro fra Sønder Boulevard op til Rådhuspladsen, ned til og sågar i Københavns Havn.
Udstillingen hedder »City Space«, og i øjeblikket er tre af skulpturerne ved at blive opstillet forskellige steder i byen.  Kunstner Per Kirkeby har skabt en skulptur i to dele i røde tegl, der hver måler 5,30 meter gange 1,30 meter.  Skulpturerne bliver
opsat i hver sin ende af Meldahlsgade, og i øjeblikket er funderingsarbejdet ud mod Gl. Kongevej i gang.</p><p id="p2">På hjørnet af Herholdtsgade og Nyropsgade på Hotel Imperials grund er en kæmpeskulptur i gasbeton af kunstneren Søren Jensen ligeledes ved at blive opstillet.
Hein Heinesen, Stig Brøgger og Mogens Møller har lavet en skulptur, der består af 170.000 kilo stål.  Det svarer til vægten af ca. 17 mellemklasse- biler.  Skulpturen bliver et »væltet tårn«, der er 18 meter langt og 6 meter højt (som en to-etagers
ejendom) og 6 meter bredt.  Også her er udgravningen påbegyndt foran Politigården.
Alle værkerne er midlertidige og udført og produceret specielt til de steder, hvor de opstilles.  Der er næppe tvivl om, at de vil blive diskuteret, kritiseret, hadet eller beundret sommeren igennem.
Udstillingen på Vesterbro varer fra den 15. maj til den 1. oktober.  RB</p><p id="p1">Ingen tvivl om, at der er gang i danske unge -og ingen tvivl om, at der er gang i Vesterbro.</p><p id="p2">Men hvor de unge tidligere -i 60' erne og 70' erne -kæmpede for at forandre verden, ude og hjemme, så er der mere gang i festerne i dag.</p><p id="p3">Det er såmænd nok de færreste, der husker de unges kamp for bedre og billigere boliger, f. eks. i Nørrebro Beboeraktion, der hurtigt fik følgeskab af Vesterbro Beboeraktion.</p><p id="p4">Unge, der besatte saneringsmodne ejendomme, hvor spekulanter kynisk lod dem stå og forfalde, mens de unge manglede tag over hovedet.</p><p id="p5">Sådan så de første boligaktivister dagens lys, senere BZ-bevægelsen kaldet.</p><p id="p6">Et af de steder, hvor Vesterbro Beboeraktion i bogstaveligste forstand gik i aktion var i Saxogade.</p><p id="p7">Det kan man læse mere om i anden del af Arne Lybechs Vesterbro-bøger, " Pige træd varsomt -og andre beretninger fra Vesterbro", der bl. a.</p><p id="p8">kan købes på Saxo. com samt i Den Hemmelige Boghandel i Toves Passage på Vesterbrogade.</p><p id="p9">En fin lille bog med masser af nostalgisk Vesterbro-stof.</p><p id="p10">Her fortæller Laila Hansen bl. a. om hendes opvækst på Vesterbro som " rebelsk" pige.</p><p id="p11">Og hun er taknemmelig for flere ting omkring sin opvækst på Vesterbro: -Jeg fik nogle værdier med mig, såsom solidaritet og sammenhold.</p><p id="p12">Havde én i opgangen en hammer, så havde alle en hammer, husker hun bl. a.</p><p id="p13">Men også en fordrukken far, der ikke altid var lige rar, det hører med til historien, som mange kan nikke genkendende til: En far, der strøg på værtshus med ugelønnen.</p><p id="p14">Men Laila Hansen fik andre værdier, da hun blev lidt større -og hun kunne også holde sig fra de mange fristelser, der var på Vesterbro dengang (som nu i øvrigt, på den måde har kvarteret ikke ændret sig...) -I kvarteret omkring Dannebrogsgade, hvor vi boede, var der mange fristelser blandt de unge. Der var mange, der junkede den og der var masser af tjald, husker hun.</p><p id="p15">I en periode var hun blandt de såkaldte " slumstormere", der kæmpede mod gridske boligspekulanter, der var ligeglade med mennesker og som kun jagtede profit.</p><p id="p16"><br /><em style="bold">Egon Weidekamp</em></p><p id="p17">Daværende overborgmester Egon Weidekamp gav imidlertid tilladelse til, at slumstormerene kunne bosætte sig i en ejendom i Saxogade -eneste betingelse var, at de var fyldt 18 år og huslejen var 120 kroner om måneden, husker Laila Hansen.</p><p id="p18">Og hun var bestemt ikke tilfreds med, at moderen havde meldt hende ind i en skole på Frederiksberg. De andre elever var ikke som hende, de havde ikke noget " Vesterbro" over sig, og Laila følte sig ikke godt tilpas på skolen på Frederiksberg.</p><p id="p19">Så var det bedre, da hun kom ind i slumstormer-miljøet og flyttede ind i aktivisthuset i Saxogade, hvor bl. a.</p><p id="p20">kollektivet Nordstjernen blev født.</p><p id="p21">I dag finder hun ikke meget af det berømte Vesterbro-sammenhold i bydelen.</p><p id="p22">Det gør hun til gengæld i Rumænien, som hun har besøgt flere gange.</p><p id="p1">HYLDEST: Måske var det mere selve tanken end den næsten kvadratmeter store papcheck på 10.000 kroner, der vakte glæde hos 39-årige Lonnie Burnæs, der torsdag sidste uge modtog Vesterbro Lokaludvalgs ildsjælpris.</p><p id="p2">»I Vesterbro Lokaludvalg indstiller vi hvert år en pris til en person, der har gjort noget særligt for Vesterbro: Hvem har taget hænderne op af lommen og gjort noget for andre -hvem har gjort en forskel på Vesterbro, og det bad vi vesterbroerne om at være med til at bestemme. Og blandt de indstillinger vi fik, valgte vi dig,« sagde næstformand i Vesterbro Lokaludvalg Thomas Warburg.</p><p id="p3">Lonnie Burnæs har været frivillig i Gang i gaden i seks år. Hun lider af narkolepsi -en pludselig trang til at sove -og kan derfor ikke have et »normalt« arbejde. Det nyder brugerne i Gang i Gaden godt af -Lonnie Burnæs syr knapper i skjorter, lægger bukser op, sørger for at der er kaffe på kanden.</p><p id="p4">»Hun gør alt for de drenge -og selvom hun har fået stjålet sin iPad hernede, giver hun ikke om. Hvis der er en bandit blandt så går det ikke ud over de 29 andre drenge, der er her,« sagde daglig leder af Gang i Gaden, Kim Kjær.</p><p id="p5">»Lonnie er helt fantastisk, og det er fuldt forjent, at hun har fået den pris,« fortsatte han. Det skal dog understreges, at det ikke er Gang i Gaden, der har indstillet Lonnie til prisen, men andre vesterbroere.</p><p id="p6">Prisen på 10.000 kroner skal bruges til en ny computer og til at »forsøde tilværelsen lidt«. Lonnie Burnæs har ud over Gang i Gaden været tilknyttet sidegadeprojektet og er kæreste med Anders fra Café Sonja.</p><p id="p7">Parret bor i Valby, men ovenpå Gang i Gaden har Lonnie et lille værelse med systue og plads til at få en lur, når søvnen overmander hende.</p><p id="p8"><br /><em style="bold">Fakta</em></p><p id="p9"><br /><em style="bold">ILDSJÆLPRISEN</em></p><p id="p10">Vesterbro Lokaludvalg uddeler hvert år en pris til en ildsjæl på Vesterbro, der har gjort noget særligt for bydelen.</p><p id="p11">Sidste år gik prisen til frivillig fodboldtræner Ketil Weltz fra Vestia, og prisen er også givet til Foreningen Dugnad og Familietilbuddet i Garvergården.</p><p id="p12">Det er vesterbroerne selv, der indstiller, hvem der skal have ildsjælsprisen og det er lokaludvalget, som blandt de indkomne forslag, træffer afgørelsen.</p><p id="p13">I år var der tre kandidater -den ene var afdøde Marijke Zwaan, der har betydet en stor dele for miljøet på Vestebro, Vesterbrospejderne og så altså Lonnie Burnæs fra Gang i gaden, og valget faldt på.. -årige Lonnie Burnæs.</p><p id="p14">Prisen er på 10.000 kroner.</p><p id="p1">Vesterboerne er moderigtige, smukke, kulturelle, fordomsfrie, og så bor de lækkert.</p><p id="p2">Altså hvis du spørger dem selv. Det viser Urbans undersøgelse foretaget af Gallup om, hvad københavnerne mener om hinanden og sig selv. For hvor andre københavnere er lidt mere tilbageholdende med at fremhæve deres egne mere overfladiske værdier, holder vesterbroerne sig ikke tilbage.</p><p id="p3">35 pct. af vesterbroerne mener nemlig, at de er Københavns mest moderigtige.</p><p id="p4">Og mens kun 37 pct. af vesterbroerne har turdet svare på spørgsmålet om, hvem der er smukkest i byen her, svarer over halvdelen, at det er dem selv. Kun øbroerne og indbyggerne i Indre By synes, at de er lige så lækre. Og chefredaktør på modemagasinet Costume RIKKE AGNETE DAM kan nu godt forstå, at vesterbroerne ser sig selv som de mest moderigtige og smukkeste.</p><p id="p5">For de har nok fat i noget.</p><p id="p6">»Vesterbroerne har aldrig været de første til at løbe efter de nyeste tendenser, men de er generelt gode til at dyrke deres egen stil - og det er i virkeligheden det mest moderne.</p><p id="p7">Ikke dermed sagt, at de ikke går op i, hvad der er de rigtige designere og butikker inden for deres segment. Som udefrakommende kan man jo sagtens se, at der er en masse regler for, hvordan de hippe vesterbroere går klædt,« siger Rikke Agnete Dam og tilføjer: »Men selv om mange på Vesterbro helst vil have deres egen personlige stil, og at mange har en god stil, sker der jo tit det, når alle prøver at være individuelle, at de netop kommer til at ligne hinanden med for eksempel rød neglelak og sorte læderjakker.</p><p id="p8">«.</p><p id="p9"><br /><em style="bold">Ikke længere med på noderne</em></p><p id="p10">Vesterbro er det rå kvarter, men som med årene er blevet opdelt i to - det pæne og det grimme Vesterbro. Eller måske snarere det borgerlige og det originale Vesterbro. Saxogade, som engang blev betragtet som slum, er nu pænt, og på kaffebarerne og caféerne omkring Enghave Plads summer det af unge i nyindkøbte brugte, sorte læderjakker, der kommer for at blive set.</p><p id="p11">En stor kontrast til Istedgade omkring Hovedbanen, hvor beboerne lever med handlede kvinder og narkomaner i opgangene.</p><p id="p12">Men stadig at gå op i mode og udseende er ikke længere smart, så vesterbroerne er faktisk lidt bagefter, når de går op i ting som mode og skønhed, mener trendforsker KIRSTEN POULSEN fra Firstmove.</p><p id="p13">»Det er lidt sjovt, for Vesterbro har jo længe været stedet, hvor folk var først. Men vesterbroerne lægger stadig vægt på de mere overfladiske værdier, og det viser sig faktisk, at firstmoverne er flyttet til andre bydele - for pt. skal man fokusere på værdier som nærhed og frihed,« forklarer Kirsten Poulsen og tilføjer: »Det er nu ligegyldigt, hvor du bor. De, der går foran, fokuserer i stedet på menneskerne i kvarteret, og om de bor tæt på arbejdet, at der er en god skole til børnene, og om vennerne er i nærheden.«.</p><p id="p14">»FIRSTMOVERNE ER FLYTTET TIL ANDRE BYDELE.</p><p id="p15">KIRSTEN POULSEN, FIRSTMOVE.</p><p id="p16"><br /><em style="bold">SÅDAN ER VESTERBRO</em></p><p id="p17">55 pct. af vesterbroerne synes, at de har de bedste indkøbsmuligheder. I resten af København synes man, at det er i Indre By.</p><p id="p18">59 pct. mener, at de bedste boliger er her -kun 7 pct. af de andre københavnere mener det.</p><p id="p19">31 pct. synes, at de køber mest øko. det er kun 8 pct. enige i resten af byen.</p><p id="p20">35 pct. mener, at de er de mest moderigtige. kun 12 pct. mener det samme.</p><p id="p21">Undtagen de unge. de synes også, at folk er moderigtige på Vesterbro.</p><p id="p22">19 pct. af de vesterbroere, der har svaret, mener, at de er smukkest. Kun 4 pct. af københavnerne er enige.</p><p id="p23">25 pct. på Vesterbro, synes, at de er de mest kulturelle. Prisen går i resten af København til Frederiksberg.</p><p id="p24">31 pct. nikker genkendende til, at det nok er her, der bliver taget mest hård narko. Det mener 41 pct. af resten af københavnerne bestemt, at det er.</p><p id="p25">På Vesterbro mener 45 pct., at de er mest fordomfrie. Det er 13 pct. af resten af København enig i.</p><p id="p26">Kilde: Gallup-undersøgelse for Urban i november 2011.</p><p id="p1">VESTERBRO TORV: På slaget fem blev de bittesmå pærer i de store træer tændt fredag eftermiddag på Vesterbro Torv, hvor vesterbroere var mødt op i bidende kulde.</p><p id="p2">Det er Elias Kirken og erhvervdrivende på Vesterbro Torv, der arrangerede juletændingen på torvet.</p><p id="p3">Gospelkoret sang, så englene frydede sig, og der var gløgg og æbleskiver til at varme sig på.</p><p id="p4">Tidligere var der et kæmpe juletræ på pladsen, men det er sparet væk, men Vesterbro skal ikke snydes for lys, så lokale juleelskere har altså knoklet for at få lys i kæderne på træerne.</p><p id="p5">Nåede du ikke forbi i fredags, så glæd dig over lysene, der lyser op frem til nytår.</p><p id="p1">Truppen havde desuden tilknyttet en gruppe ernæringsfolk, der lavede smoothies til stjernerne. Ellers befandt spillerne sig på hotellet, de gik ture, dyrkede fitness og spillede bordtennis.</p><p id="p2">Jørgen Frederiksen er hoteldirektør på Scandic Kødbyen, og han fortæller, at det har det været en fornøjelse at have håndboldherrerne på besøg.</p><p id="p3">»Det har været en stor glæde for Scandic Kødbyen at have Håndboldherrerne boende, og vi har taget rigtigt godt vare på dem og givet dem de bedste forberedelser muligt. Vi har tydeligt kunnet mærke, at de har følt sig hjemme,« siger han og fortsætter:</p><p id="p4">»Det har været fedt, at Vesterbro har været samlingssted for vores dygtigste danske håndboldspillere,« . nmb.</p><p id="p1">SOMMERUDFLUGT: I Valby Søndre Sogn er man klar til at invitere på endnu en sommerudflugt, som ligger efter gudstjenesten på søndag 7. august. Den foregår i Johannes Døbers Kirke fra kl.</p><p id="p2">10.00-11.30, hvorefter det er tid til en sommerudflugt til Vesterbro.</p><p id="p3">Denne søndag går turen først til Mariakirken i Istedgade, hvor du kan komme indenfor og høre historien om dansebulen Valkyrien, der blev til kirkesal og lidt om, hvordan det går Mariakirken i dag. Derefter går turen til Kødbyen, hvor der også er mulighed for at lægge øre til historien om Kvægtorvet, der ikke altid har været et hipt hang-out sted og kreativt byområde.</p><p id="p4">Når rundvisningerne er overstået, er det blevet tid til lidt kaffe.</p><p id="p5">Det koster 25 kroner at deltage. belo.</p><p id="p1">KØBENHAVN,: Den tidligere miljøminister fra Socialistisk Folkeparti Ida Auken har fået sig en ny kreds til næste gang, der skal være valg til Folketinget.</p><p id="p2">På Twitter skriver hun tirsdag aften: » Tak for tilliden -Er netop blevet indstillet som folketingskandidat for Radikale i Vesterbro kredsen. « Ida Auken blev tilbage i 2007 valgt ind i Folketinget for SF i Valbykredsen i Københavns Storkreds.</p><p id="p3">Her fik hun næsten 9000 personlige stemmer.</p><p id="p4">Og som folketingsmedlem for SF var hun i en årrække partiets miljøordfører og medlem af Folketingets miljøudvalg, energiudvalg og kulturudvalg.</p><p id="p5">Ved valget i september 2011 kom SF med i regeringen sammen med Det Radikale Venstre og Socialdemokraterne.</p><p id="p6">Og 3. oktober samme år, tiltrådte Ida Auken som miljøminister i Helle Thorning-Schmidts regering.</p><p id="p1">Det kom frem onsdag på et møde mellem indenrigs- og sundhedsminister Lars Løkke Rasmussen (V), Københavns socialborgmester og en lang række organisationer.</p><p id="p2">Københavns socialborgmester Mikkel Warming (EL) glæder sig over udsigten til, at et sundhedsrum kan være på vej på Vesterbro:</p><p id="p3">- Det er godt, hvis vi kan lave et sundhedsrum, hvor narkomaner kan indtage lovlige stoffer som metadon i bedre rammer med sundhedsfagligt personale, som har mulighed for at komme tæt på folk og måske få dem i behandling, siger Mikkel Warming til Ritzau.</p><p><a target="_blank" href="http://woview.infomedia.dk/?url=http://amtsavisen.dk/apps/pbcs.dll/article%3FAID=/20060405/PCINDLAND/604050339/1026/RANDERS&amp;OpointData=c2e94762d799fd2895b1f4ae33458836JmlkX3NpdGU9Mjc1OSZpZF9hcnRpY2xlPTc1Nzk1JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Amtsavisen.dk</a></p><p id="p1">POLITIK: Den radikale lokalpolitiker Karen Lumholt, der var opstillet til Folketinget i Valby-kredsen i 2007, satser nu på Vesterbro som opstillingskreds ved det kommende valg. Den 8. marts regner hun med at blive partiets kandidat i den noget større Vesterbro-kreds.</p><p id="p2">»Vesterbro er radikalt kerneland med mange studerende, nyuddannede og familier med børn, og de er lige min målgruppe.</p><p id="p3">Man vil fortsat kunne stemme på mig i hele Københavns Storkreds, jeg står bare ikke øverst på listen i Valby, men alfabetisk.</p><p id="p4">Jeg vil stadig være Valby-kandidat i den forstand, at jeg sidder i Valby Lokaludvalg, mine tre børn har gået i institutioner og skoler i Valby og jeg har boet og arbejdet i Valby i 15 år og gør det stadig. Jeg opfatter mig selv som kandidat for hele København, men især for Valby, Vesterbro og ikke mindst Sydhavnen, som jeg er blevet helt vild med,« siger Karen Lumholt. Hun planlægger i øvrigt, inspireret af " Radio Karen" en kampagne, som skal hedde " TV KAREN". Vil man kende Karen Lumholts politik, kan man finde hende på www.karenlumholt.dk. anb.</p><p id="p1">Siden 1990 har politiet opereret med en række zoner på Vesterbro, hvor hjemløse, stofmisbrugere og prostituerede havde forbud mod at opholde sig. Mange har fået bøder på den konto, men det er slut nu.</p><p id="p2">-Tiderne har forandret sig. Gaden har også forandret sig. Vi har behov for at forny os, siger politiassistent ved lokalpolitiet Rud Ellegaard, som arbejder som nærbetjent på Vesterbro under ordningen ' Din betjent.'.</p><p id="p3"><br /><em style="bold">Samme regler for alle</em></p><p id="p4">Han fortæller, at forskellen fra før til nu er, at politiet nu ikke længere betragter det som ulovligt at opholde sig et bestemt sted.</p><p id="p5">-For at gøre noget strafbart skal man foretage en handling, der er egnet til at forstyrre den offentlige ro og orden. Det kan være voldelig, anstødelig adfærd, råben og skrigen eller lignende, siger han.</p><p id="p6">Den væsentlige forskel er, at de samme handlinger er lige strafbare for ALLE.</p><p id="p7">-Man kan sige, at det værktøj, vi nu bruger, ikke bestemt er møntet på den her udsatte gruppe. Det samme gælder for alle, som færdes på gaden, uanset hvor man færdes.</p><p id="p8">Nu får de ikke en bøde bare for at opholde sig et bestemt sted. De skal være direkte til ulempe. De skal gøre noget. Det er det værktøj, vi vil bruge fremadrettet, når vi skal håndhæve ro og orden på gaden, siger Rud Ellegaard.</p><p id="p9">Forbudszonerne blev håndhævet ifølge ordensbekendtgørelsens § 6.</p><p id="p10">Paragraffen eksisterer stadigvæk.</p><p id="p11">Men politiet vil ikke længere bruge den i arbejdet på Vesterbro.</p><p id="p12">-Nu vil vi bruge § 3, som svarer til det, man i gamle dage omtalte som gadeuorden. Der skal nu finde en form for gadeuorden sted, før vi vil give bøder, tilføjer han.</p><p id="p13"><br /><em style="bold">Kritik af forbudszoner</em></p><p id="p14">I årenes løb er politiet blevet stærkt kritiseret for forbudszonerne af en række organisationer, der støtter hjemløse, prostituerede og stofmisbrugere på Vesterbro. Organisationen Gadejuristen har således fremhævet, at retten til at bevæge sig frit i det offentlige rum er en menneskerettighed, som politiet har overtrådt. For stofmisbrugerne har det for eksempel været et problem, at de har skullet krydse forbudszonerne for at bevæge sig fra de steder, de oftest opholder sig, til sprøjteudleveringen, hvor de kan hente rene sprøjter. De er altså bragt i et dilemma mellem at få en bøde på 1000 kroner eller deles om kanyler, selvom det kan føre til smitte med hiv eller smitsom leverbetændelse.</p><p id="p15"><br /><em style="bold">Dialog og samtale</em></p><p id="p16">Politiet har i de senere år satset mere på dialog og samtale, og nu har det altså ført til et farvel til forbudszonerne.</p><p id="p17">Rud Ellegaard fortæller, at kritikken fra forskellig side har været med til at få politiet til at se indad og sige: Er det nu også rigtigt, det, vi gør. Men han tilføjer: -Da vi indførte det her i 1990, havde vi virkelig behov for at gå ned og styre det her. Da havde narkomanerne overtaget gaden fuldstændigt.</p><p id="p18">Men sådan er det ikke længere.</p><p id="p1">Det meddeler Undervisningsministeriet, som fredag fik forelagt en ændret fordelingsplan fra skolen.</p><p id="p2">Skolens ledelse har orienteret forældrene om, at de såkaldte hjemgrupper i børnehaveklasserne dannes med lige mange drenge og piger, ligesom antallet af elever af dansk og ikke-dansk oprindelse bliver nogenlunde lige stort.</p><p id="p3">Herefter konkluderer ministeriet, at der tre dage før skolestarten ikke længere er nogen "sag".</p><p id="p4">I en pressemeddelelse siger undervisningsminister Bertel Haarder (V), at det hele tiden har været målet for Ny Vesterbro Skole at styrke integrationen og skabe en god skolestart for alle børnene.</p><p id="p5">- Det er ministeriets vurdering, at det er lovligt at opdele børn efter sproglige kriterier, når det tjener et pædagogisk formål, tilføjer ministeren.</p><p id="p6">/ritzau/</p><p><a target="_blank" href="http://woview.infomedia.dk/?url=http://www.information.dk/InfWebsite/FremvisningPHP/Common/Information.php%3FpShow=Ritzau/RitArtVis.php%26pRitVis=169207&amp;OpointData=e82919796855f48556c6f7e5d0417fc9JmlkX3NpdGU9MzQ4JmlkX2FydGljbGU9MjY1MzEmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Information.dk</a></p><p id="p1"><br /> Det sker efter et år, hvor politiet har droslet aktivitetsniveauet ned på et absolut minimum på grund af overarbejdspuklen efter EU-formandskabet og Irak-krigen.<br /> Politiets manglende synlighed på Vesterbro har ført til så store frustrationer blandt beboere og erhvervsdrivende, at de flere gange har klaget til kommunen, men nu lover politidirektør Hanne Bech Hansen at genoprette politiindsatsen.<br /> - Jeg vil godt erkende, at vi har været for usynlige i gadebilledet.  Det har gjort, at der er kommet flere misbrugere og pushere på gaden med deraf følgende gener og utryghed.  Det er helt sikkert, siger Hanne Bech Hansen, der skønner, at politiet har været omkring en tredjedel mindre på gaden end normalt.</p><p><a target="_blank" href="http://woview.infomedia.dk/?url=http://www.fyens.dk/index.php%3Fbfv_pageid=65%26bfv_articleid=430337&amp;OpointData=27a37ec68eb2dea21b7f3267a816cc30JmlkX3NpdGU9NDQ1JmlkX2FydGljbGU9MTA5NTUyJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Fyensstiftstidende.dk</a></p><p id="p1">Københavns miljøborgmester går varmt ind for anvendelsen af glas - passiv solvarme - når Indre Vesterbro skal byfornyes. Ved anvendelse af passiv solvarme vil energibehovet til opvarmning af Indre Vesterbro blive reduceret med op til 1,5 millioner kWh om året, svarende til opvarmningen af ca. 440 såkaldte gennem- snitslejligheder, mener miljøborgmester Charlotte Ammundsen. Rapporten er udarbejdet af Magistratens 5. afdeling i samarbejde med Niels Herskind og Jens Harild fra Byens Tegnestue. Det er svært at se, om det økonomisk vil være en fordel med glasaltaner, glaskarnapper og glasudestuer i stor stil. Isoleret set, vil der angiveligt blive tale om en besparelse på varmeregnskabet eller energibehovet til opvarmning.</p><p id="p2">Men tager man de meget store investeringer, der er tale om i betragtning, forrentningen af disse investeringer samt ukendte, men nødvendige vedligeholdelsesudgifter med ind i regnestykket, forekommer økonomien tvivlsom. Til gengæld er der tale om en besparelse på udgifterne til den normale facade-vedligeholdelse. Forfatterne skriver et sted at »besparelserne ikke kan forrente investeringerne. Det skal derfor understreges, at ved siden af varmebesparelserne opnås store brugsmæssige og arkitektoniske værdier ved påbygning af glasaltaner.« På side side 17 i rapporten kan man til gengæld læse: »at udestuer vil være anvendelige ud fra et varmebesparelsessynspunkt«. Men ikke et ord om økonomien totalt set.<br /><em style="bold">Brugsfordele</em><br />
 Rapporten fremhæver, og formentlig med rette, de boligmiljø-mæssige landvindinger, anvendelsen af glas i stor målestok vil tilføre bydelen. Anvendt med omtanke vil det måske også give bydelen et løft, arkitektonisk set, samtidig med at udnyttelsesgraden af boligerne højnes betydeligt. Mens det kan diskuteres, om man vinder det ind på »gyngerne, man sætter til på karrusellen«, står det formentlig glasklart, at der er store brugsmæssige værdier at hente ved anvendelsen af glas i forbindelse med byfornyelsen af f.eks. Indre Vesterbro. »En glasinddækket altan tilfører helt nye kvaliteter til boligen. En årstidsbestemt udvidelse af opholdsstuen, som gør boligstørrelsen vekslende i takt med temperaturskiftet sommer og vinter,« skriver rapportens forfattere. »Man får et privat udeareal tæt på boligen og samtidig i store dele af året en udvidelse af boligen. Udvidelsen er især vigtig for den mest almindelige boligtype på Indre Vesterbro - de små toværelsesboliger, som arealmæssigt bliver endnu mere klemt ved indlæggelse af badeværelser.« Grafik</p><p id="p1">HVOR: Mormors Gemmer Ligger På Vesterbro 15.</p><p id="p2">HVAD: Udenfor er frugtkasserne stablet op. Og inden for døren er bordet dækket op til middagsselskab midt i mormors stue. I genbrugsbutikken på Vesterbro kan man finde alt det, som man husker fra sin mormors dagligstue. Butikken har alt i teaktræ, spiseborde, småborde, lænestole, glas og kongeligt porcelæn.</p><p id="p3">-Vi sælger mest teaktræ og retro. Retrolamper og porcelæn, hylder og spejle i teaktræ.</p><p id="p4">Vi har alt og vi prøver at ramme alle målgrupper. Hvis vi ikke har det her i butikken, så har vi det på mit lager i Bellinge, fortæller indehaveren Sune Lindholm Jørgensen.</p><p id="p5">Samler man på kongeligt porcelæn eller smukke krystalglas er butikken helt sikkert et besøgværd. Man kan tit finde dele af stel, som ellers ikke er til at komme i nærheden af.</p><p id="p6">HVORNÅR: Genbrugsbutikken har åbent fra mandag til fredag klokken 11-17 og lørdag klokken 11-15.</p><p id="p7">HVORDAN: Der kan både betales med kontanter, dankort og Mobilpay. Det er en god idé at holde øje med butikkens Facebookside.</p><p id="p8">Flere gange om ugen bliver der lagt billeder ud af nye lopper. Den første søndag i hver måned holder indehaveren lagersalg fra sit genbrugslager. Det er for enden af Byghøjvej i Bellinge klokken 9-16.</p><block><p>Hotellet har ligget der i mange år, og derfor har min ven fra sin udkigspost kunnet følge udviklingen på Vesterbro på nærmeste hold. Sanering og byfornyelse har glædet ham og hans gæster - indtil nu. </p></block><p id="p1">På Vesterbrogade i København er opstillet en decideret parkeringsfælde i form af en helt almindelig og grim parkeringsautomat ud for nummer 63.  Den uskyldigt udseende automat fortæller bilisterne, at de skal købe P-billet frem til klokken 18 og
udsteder beredvilligt billetterne.  Men når automaten har frådset i bilistens tegnebog, vanker der en bøde:  På dette sted er der nemlig parkeringsforbud allerede fra klokken 15!
Det er uvist, om kommunen har overvejet at udstyre automaten med en arm og kalde den »tyveknægt«, men de hjerteskærende optrin ved P-automaten kan nu nydes direkte på Veko, Vesterbros Kontorings, ny hjemmeside på Internettet, hvor et videokamera konstant
transmitterer billeder fra Vesterbrogade 63.</p><p id="p2">Hjemmesiden udgives i anledning af Vekos 40 års jubilæum og skildrer det mangfoldige liv på Vesterbrogade.  Hjemmesiden byder blandt andet på anmeldelser af Vesterbro-caféer og shopping-reportager.  Ifølge Veko er Vesterbrogade helt enestående.
»Danske turister strømmer til New York, London og Paris for at opleve fremmede kulturer, eksotisk mad og spændende butikker.  De kunne i virkeligheden nøjes med at tage bussen til Vesterbrogade.  Der er et fantastisk miljø på Vesterbro og en masse
spændende og forskellige mennesker, der lever i fordragelighed.  Det vil vi gerne sætte fokus på med den ny hjemmeside,« fortæller Informationsmedarbejder Nils Elmark fra Veko, der er overbevist om, at Vesterbrogade er stedet, hvor det næste
detailhandels-boom finder sted.
Med hensyn til den udspekulerede P-automat er Nils Elmark også selv blevet en dyr erfaring rigere.
Veko's hjemmeside har adressen:  <a href="http://www.website-vesterbro.dk">www.website-vesterbro.dk</a>.</p><p id="p1">Onsdag i denne uge bliver for første gang muligt at investere i udsatte borgere på Vesterbro.</p><p id="p2">Det er Settlementet, som driver en række socialøkonomiske butikker i Saxogade, blandt københavnere kendt som den sociale handelsgade, der søsætter initiativet. Det sker som konsekvens af, at regeringens satspuljefinansiering udløber ved årsskiftet.</p><p id="p3">Private (158 kr.) og virksomheder (1.580 kr.) kan med Vesterbroaktien være med til at støtte sociale indsatser og organisationer på Vesterbro.</p><p id="p4">Forstander i Settlementet, Margrethe Wivel, siger i en pressemeddelelse:</p><p id="p5">»Vesterbro har altid haft en særlig evne til at stå op for hinanden og hjælpe udsatte borgere i bydelen. Det er i det lys, at ideen om Vesterbroaktien kom fra. At alle lige fra borgere, butiksindehavere til virksomheder på Vesterbro kan være med til at støtte op om lancering af Vesterbroaktien.« </p><p id="p6">Hvert kvartal vil Vesterbroaktien gå på skift blandt de mest trængte sociale organisationer på Vesterbro. Investorerne kommer ikke til at tjene millioner, men deres investering vil tjene Vesterbros udsatte borgere.</p><p id="p7">Vesterbroaktien er den første af sin art på socialområdet og udspringer af, at det 11 år gamle værested for udsatte, Gang i Gaden, der hører under Settlementet, er lukningstruet. Ved årsskiftet udløber satspuljefinansieringen, og værestedet står til at dreje nøglen om, hvis ikke Københavns Kommune kan finde penge til at støtte stedet. Gang i Gaden huser hver dag 35 udsatte og sårbare borgere.</p><p id="p8"><br /><em style="bold">Margrethe Wivel, Forstander i Settlementet</em></p><p id="p9">»Vesterbro har altid haft en særlig evne til at stå op for hinanden.« </p><p id="p10">Derfor lanceres Vesterbroaktien som et alternativ, hvis der ikke kan ydes økonomisk støtte fra offentlige kasser.</p><p id="p11">I følge Settlementet skal der sælges 8.227 aktier til privatpersoner eller 822 aktier til virksomheder, for at Gang i Gaden kan overleve. De sidste fire år har værestedet Gang i gaden kostet 1,2 mio. kr. om året. På Facebooksiden »Vesterbroaktien« kan man følge med i, hvor mange aktier, der er solgt.</p><p id="p12">Vesterbroaktien lanceres for første gang onsdag den 5. december, på Værestedet Gang i Gaden, Istedgade 114.</p><p id="p1">LÆSERARRANGEMENT: Teaterforestillingen Den gyldne drage spiller lige nu for fulde gebisser på Husets Teater.</p><p id="p2">Historien handler om en udtrukken tand, en illegal indvandrer og to stewardesser.</p><p id="p3">Om ikke at høre til. Og meget mere. Og med på rollelisten er blandt andre Troels Lyby og Solbjørg Højfeldt.</p><p id="p4">Det er hollænderen Jacob Schokking, som har instrueret stykket, og komponisten FM Einheit fra det tyske band Einstürzende Neubauten har lavet musikken.</p><p id="p5">Her er hvad anmelderne skrev: »Jacob Schokking er en fantastisk billedskaber. Kompetente skuespillere. I sværvægtsklassen«, Anmelderiet.</p><p id="p6">dk »Et smertende symbol på hele verdensubalancen. Fem musikalske, æstetiske og præcise spillere«, Information »Roland Schimmelpfennig er en forbløffende verbal billedjonglør. Dybt fascinerende«, Gregersdh. dk »Det er kunst og en kraftpræstation af skuespillerne.</p><p id="p7">Anbefalelsesværdig teateroplevelse«, Ugeskrift for Læger »Realisme, romanfortælling, teaterleg og fabelfantasi i et. Elegant og raffineret, billedmættet teater«, JP »Flot. Intet er overladt til tilfældighederne. Raffinerede videoprojektioner« Berlingske.</p><p id="p8">F redag den 30. september giver Vesterbro Bladet og Husets Teater læserne mulighed for at se stykket, og inden forestillingen vil instruktøren fortælle om stykket og handlingen.</p><p id="p9">Med i prisen, en særpris på 110 kroner pr. billet, får du et glas vin eller en øl efter forestillingen og der følger naturligvis program med.</p><p id="p10">Vi har reserveret tyve pladser og Vesterbro Bladet og Husets Teater glæder os til at se jer i teateret -tilmelding først til mølle.</p><p id="p11">Hvad: Husets Teater, Den Gyldne Drage, særarrangement Hvornår: Fredag den 30. september klokken 19 Hvor: Husets Teater, Halmtorvet Hvordan: tilmelding senest lørdag den 24. september på abx@berlingskemedia. dk.</p><p id="p1">Som tidligere beskrevet i Vesterbro Bladet skal Kultur Vesterbro og biblioteket i Lyrskovsgade og i Sydhavnene lægges sammen og have fælles leder og administration.</p><p id="p2">Selve sammenlægning sker officielt den 1. januar 2010, men kvinden, der skal stå i spidsen for det hele på Vesterbro, er allerede ansat.</p><p id="p3">Det blev hun den 1. oktober.</p><p id="p4">Hun hedder Mette Høxbro og er uddannet cand. mag.</p><p id="p5">med supplerende tværhumanistiske studier. Hun kommer fra en stilling som leder af Nørrebro Bibliotek.</p><p id="p6">Bibliotekerne er jo i rivende udvikling og der er en hidsig debat både blandt fagfolk og lånere. Der er en gruppe - måske typisk lidt ældre årgange -der synes verden og bibliotekerne er af lave, når man bruger pengene til internetadgang, dvd'er og computerspil, mens man forsømmer bogindkøbet og gemmer bøgerne væk i kældre og magasiner. Andre mener, at bibliotekerne må følge med og spille på alle de strenge, de kan.</p><p id="p7">Hvor står du i den diskussion? » Jeg mener, at det gælder om at gøre tilbuddene tidssvarende og at gøre bibliotekerne tillokkende, og det er kilometervis af bog-rygge ikke nødvendigvis. Jeg ser det som bibliotekets fremmeste opgave at være videns-og kulturformidlende. Og for at være det skal vi også bruge nye platforme, så alle har noget at komme efter. Det handler om at tænke i tilbud både bydels-dækkende og by-dækkende. Vi skal give oplevelser og alt andet lige: Sammen står vi stærkt « . Mette Høxbro skal samle Sydhavnens Bibliotek i Karens Minde, Wagnersvej 19, Basement i kælderen på Lyrskovgade 4, Kulturhuset, Lyrskovgade 4, Vesterbro Bibliotek, Lyrskovgade 4 og Kulturstaldene på Halmtorvet under én paraply.</p><p id="p8">Kan man overkomme at være alle vegne? » Det har jeg ikke noget problem med. Jeg er ikke typen, der ønsker mig et stort kontor med lædermøbler, hvor jeg kan sidde med benene oppe og tænke store tanker « . Kan du skabe en følelse af samhørighed i så forskellige steder, der måske er vant til at have hver deres kultur? » Jeg arbejder på det. Vi skal selvfølgelig have julefrokost og sommerfester sammen, men det gælder også om at have øje for de fælles værdier, der er « . Hvad skal den samlede enhed hedde? » Det er ikke bestemt endnu. Personligt kan jeg meget godt lide det tidligere navn på kulturdelen, altså ' Kultur Vesterbro', men det er ikke besluttet endnu. « Mette Høxbro er 37 år, ugift, har ingen børn og har boet i bydelen i 18 år, så hun ved, hvad hun går ind til.</p><p id="p9">Hun er vokset op i Fredericia, men ville af sted efter gymnasiet: » Mange fra min klasse læste videre i Odense og Aarhus, men jeg kunne kun forestille mig København -hvis det da ikke skulle være en europæisk storby som Berlin.</p><p id="p10">Når man bor i Fredericia, så er der ikke så langt til Hamborg, hvor der nogle subkulturer inden for kunst og musik, man ikke finder i jyske provinsbyer og når man først er i Hamborg, er der ikke langt til Berlin. Jeg flyttede herover med mine 4-5 ejendele og landede først på Christianshavn, men var hurtig heldig med at komme til Vesterbro og her er jeg glad for at være « , fortæller Mette Høxbro.</p><p id="p11">Mette Høxbro er cand. mag. i teatervidenskab og tysk, men den akademiske baggrund betyder ikke, at hun har en fast dagsorden for, hvad Vesterbro skal have af tilbud: » Jeg har en helt klar idé om, at når man leverer kulturtilbud, så er det ens forbandede pligt at høre på, hvad folk vil have. Når det er sagt, så tænker jeg også tilbage på mit eget liv, og jeg har fået kæmpe oplevelser gennem noget kultur, som andre har tilrettelagt for mig.</p><p id="p12">Jeg så f. eks. » Trainspotting « , et stykke socialrealistisk skotsk teater, hvor skuepillerne var ekstremt grænseoverskridende og bl. a. tissede på scenen. Stykket gjorde et uudsletteligt indtryk på mig, men jeg ville aldrig have bedt om det, hvis nogen havde spurgt. Så det gælder om både at spørge om, hvad folk vil have og at udfordre dem med noget, de ikke havde regnet med. Jeg har altid vidste, at jeg ville arbejde med kultur, og biblioteket er jo det største og mest benyttede kulturtilbud overhovedet « En ansat ved Nørrebro Bibliotek beskriver Mette Høxbro som en ' der truer med, at hun kan blive meget sur -det er dog ikke rigtig set endnu -at hun ved alt om tysk litteratur og kultur og hun læser gerne moderne samfundsteoretikere og sociologer for hyggens skyld'.</p><p id="p13">Mette Høxbro medgiver, at hun har et iltert temperament, men at det er mere og mere styret som årene går.</p><p id="p14">» Det gælder om at lære at tælle til ti og tage en dyb indånding, inden du giver udtryk for, hvad du vil « . Hvad bruger du ellers din fritid på? » Musikken har spillet en kæmpestor rolle i mit liv. Min smag går i retning af: Jo hurtigere og jo højere, jo bedre! Jeg har tilbragt uforholdsmæssig meget tid på Vega, og det gør jeg stadig. Jeg sidder også i Roskilde Festivalens Transit-gruppe, der planlægger logistikken med at få musikerne frem og tilbage.</p><p id="p15">Det har jeg ikke tænkt mig at stoppe med. Desuden synes jeg, at jeg er nødt til at forholde mig til teater og film, så det bruger jeg også meget tid på. Og så løber jeg lidt i Enghave Parken « . Har Vesterbro forandret sig? » Bydelen har gennemgået en kæmpestor forandring.</p><p id="p16">Der er sket så meget, siden jeg flyttede ind. Det gjorde stort indtryk på mig dengang, at man hilste på hinanden på gaden, for det gjorde man ikke, hvor jeg kom fra.</p><p id="p17">Det gør man stadig, men jeg synes måske, at vesterbroerne ligner hinanden mere og mere - at vi er ved at blive mere ensartede. Mangfoldigheden er ellers ekstrem vigtig, ligesom rummeligheden og alsidigheden « , slutter Mette Høxbro.</p><p id="p18">Jeg er ikke typen, der ønsker mig et stort kontor med lædermøbler, hvor jeg kan sidde med benene oppe og tænke store tanker.</p><p id="p19">Mette Høxbro om at skulle være leder for mange små enheder rundt omkring i bydelen.</p><p id="p1">LOKALUDVALG: Vesterbro Lokaludvalg har fået ny formand.</p><p id="p2">46-årige Thomas Egholm (EL) overtager formandsposten efter Thomas Warburg (SF) Det skete efter kampvalg på lokaludvalgets møde onsdag i sidste uge, hvor lokaludvalget skulle konstituere sig igen.</p><p id="p3">Thomas Egholm vandt med stemmerne 10-4 og da han var næstformand før, skulle der også vælges ny næstformand.</p><p id="p4">Det blev Venstres Jimmy Sindal.</p><p id="p5">Dermed består formandsskabet nu af Enhedslisten og Venstre, hvor det før bestod af SF og Enhedslisten.</p><p id="p6">»Jeg tror, at det formandskab, vi har nu, kan sikre, at de ting, vi beslutter, også bliver båret ind til rådhuset og ført ud i livet. Jeg har savnet en rød tråd i udvalget, derfor stillede jeg op som formand,« siger nyvalgte formand for Vesterbro Lokaludvalg, Thomas Egholm.</p><p id="p7">Warburg ærgrer sig Thomas Warburg ærgrer sig over valget, men tager det til efterretning.</p><p id="p8">»Jeg har ikke hørt kritik, og der var ingen debat inden afstemningen på mødet. Formandskasketten er selvfølgelig kun låns. Jeg har knoklet i tre år for at sætte lokaludvalget på vesterbroernes og rådhuspolitikernes dagsorden. Lokaludvalget ønskede nu ikke at fortsætte dén linje længere. Så nu får jeg bedre tid til at smide flere kræfter i mit brede engagement for Vesterbro, byudviklingen og lokaldemokratiet,« siger Thomas Warburg.</p><p id="p9">Thomas Egholm har været med i lokaludvalget siden dets begyndelse i 2007, og han har senest været næstformand og formand for Social-og Sundhedsudvalget.</p><p id="p10">Derfor blev Ena Juhl valgt til netop den post.</p><p id="p11">Turbo på udviklingen Egholm vil som formand sætte turbo under Vesterbros udvikling.</p><p id="p12">»Vi mangler grønne arealer på Vesterbro, og jeg vil kæmpe for at vi får frilagt nogle arealer ved Otto Busses Vej, så der kan blive mere grønt til vesterbroerne.</p><p id="p13">Derudover er jeg optaget af fattigdomspolitikken, og vi skal sikre de bedste vilkår for borgerne på Vesterbro,« siger Thomas Egholm, der blandt andet var initiativtager til miniparken for øldrikkerne ved Enghave Plads, da pladsen blev omdannet til metrobyggeri.</p><p id="p14">46-årige Thomas Egholm er oprindelig fra Aalborg, hvilket han ikke kan skjule, når han tager bladet fra munden. Og det er han ikke bleg for.</p><p id="p15">Han er til daglig elektriker og har ofte været praktisk gris og trukket kabler til for eksempel Lokalstival og andre vesterbrofester.</p><p id="p16">Vesterbro Lokaludvalg består af 23 medlemmer. Otte medlemmer er udpeget af politiske partier, og de øvrige medlemmer består af repræsentantskab fra eksempelvis boligforeninger.</p><p id="p17">Thomas Warburg, SF, fortsætter som menigt medlem.</p><p id="p18">Formandsvalget skal formelt godkendes af Borgerrepræsentationen.</p><p id="p19">Vi mangler grønne arealer på Vesterbro, og jeg vil kæmpe for, at vi får frilagt nogle arealer.</p><p id="p20">THOMAS EGHOLM, formand for Vesterbro Lokaludvalg.</p><p id="p21"><br /><em style="bold">Fakta</em></p><p id="p22"><br /><em style="bold">LOKALUDVALG</em></p><p id="p23">Lokaludvalgene blev oprettet i 2007 Der er 12 lokaludvalg i København. Udvalgene er borgernes linje ind til Borgerrepræsentationen.</p><p id="p24">Lokaludvalg har høringsret men ikke beslutningsret.</p><p id="p25">Lokaludvalgene vælges hvert fjerde år og følger kommunalvalget.</p><p id="p26">Vesterbro Lokaludvalg konstituerer sig hvert år. Det er ikke alle lokaludvalg, der gør det.</p><p id="p27">De seneste tre år har formanden heddet Thomas Warburg.</p><p id="p28">På mødet i onsdag stillede Enhedslistens Thomas Egholm op og vandt.</p><p id="p29">Næstformand er Venstres Jimmy Sindahl.</p><p id="p1">Odense: Det er helt rigtig tanke at føre en eventuel anden etape af Odenses letbane ind i bykernen til gågadenettet via Vesterbro fremfor at lade den køre rundt uden for den centrale bykerne, som er det alternativ, der har været i spil.</p><p id="p2">Sådan lyder reaktionen fra Jørgen Findsen, indehaver af Findsens Herremagasin på hjørnet af Vindegade og Ny Vestergade, efter Fyens Stiftstidende i går som det første medie kunne fortælle om de planer for en mulig anden etape af letbanen, der konkret arbejdes med på rådhuset.</p><p id="p3">-Jeg synes, det lyder fornuftigt, og for mig at se er det en naturlig fortsættelse af den udvikling, der i gang, hvor vi ikke skal have så mange biler ind i " smørhullet" (den inderste bykerne, red.), siger Jørgen Findsen.</p><p id="p4">Han fungerer normalt som talsmand for Vesterbro/ Latinerkvarterets butikker, men har endnu ikke har drøftet de nye letbaneplaner med de øvrige og udtaler sig derfor på egne vegne, påpeger han.</p><p id="p5">Cityforening: Spændende Odense Cityforening, der repræsentere de fleste af butikkerne i centrum, tager også positivt imod forslaget.</p><p id="p6">-Al kollektiv trafik helt tæt på gågadenettet er som udgangspunkt godt, siger citydirektør Peter Bøgholm.</p><p id="p7">Han glæder sig til at høre mere om planerne, når Odense Kommune er nået længere med at undersøge konsekvenserne.</p><p id="p8">-Det er jeg spændt på, for kan det her lade sig gøre uden katastrofale konsekvenser for den øvrige trafik, så er perspektiverne spændende.</p><p id="p9">En af de konsekvenser, der indtil videre tegner sig, er, at den indre ringvej, der i dag går via Vesterbro, i så fald skal flyttes længere ud.</p><p id="p10">Odense Kommunes planlæggere er ved at undersøge, om Falen i stedet kan indgå som en del af ringvejen.</p><p id="p1">Mens indvandrerne i København og i resten af landet er rimeligt repræsenteret i det private udlejningsbyggeri, går tendensen i enkelte københavnske bydele den anden vej. På Vesterbro falder antallet af udenlandske statsborgere i disse år, og det er ikke, fordi indvandrerne gerne vil flytte, men fordi de bliver tvunget til det, mener økonomen Muharem Aydas, formand for POEM, der er en paraplyorganisation for etniske indvandrere. »Byfornyelsen betyder naturligvis, at nogle må flytte, fordi det bliver for dyrt, men den vigtigste årsag er problemerne med at komme ind i de private udlejningsejendomme og i de andelsboligforeninger, som der bliver flere og flere af på Vesterbro«, siger han. »De vil ikke have indvandrere ind. Nogle steder sker det bevidst, andre steder mere skjult i form at alenlange ventelister«.</p><p id="p2">»Det er synd for bydelen, for når indvandrerne flytter ud, mister den meget af det brogede liv, der karakteriserer Vesterbro - kulturlivet, klubberne og foreningerne plus selvfølgelig mange af de etniske butikker«.<br /><em style="bold">DESVÆRRE RIGTIGT</em><br />
 I Lejernes Landsorganisation, LLO, genkender sekretariatsleder Claus Højte problemet. »Vi har ikke konkrete eksempler, men jeg tror desværre, det er rigtigt. Faktisk skal man netop ikke være muslim for at få en bolig, som det påstås i Dansk Folkepartis annonce«. »Men man skal ikke overse de problemer, der kan opstå, når en fremmed kultur skal tilpasse sig spillereglerne i det danske boligsystem. Fænomener som beboerdemokrati og beboerindflydelse skal læres. Derfor planlægger LLO sammen med forskellige indvandrerorganisationer at fremstille en video, der forklarer de forskellige boligformer og deres regler«. Andelsboligforeningerne og de private udlejere mener til gengæld ikke, at indvandrere skulle have sværere ved at komme ind end andre befolkningsgrupper. Jens Erik Udsen, formand for Ejendomsforeningen Danmark, der repræsenterer omkring 6.000 lejligheder i Storkøbenhavn, henviser til statistikken, der viser, at udlændinge er godt repræsenteret hos de private. Og Hans Erik Lund, formand for Andelsboligforeningernes Fællesrepræsentation, anslår, at omkring 10 pct. af foreningens 60.000 boliger er beboet af indvandrere.</p><p id="p1">UNDERSØGELSE: Unge fra værestedet Fisken mangler steder, hvor de kan være sig selv, hvor de ikke generer naboerne eller selv bliver stillet spørgsmål.</p><p id="p2">Det siger de i en ny interviewundersøgelse, som Fisken har foretaget i samarbejde med Områdefornyelsen.</p><p id="p3">Det er cand. mag i Islamiske Studier, Hanna Bøegh Svendsen, der gennem samtaler og gåture har interviewet de unge fra Fisken, som ikke går hverken til klaver eller basketball eller er derhjemme om aftenen.</p><p id="p4">De fleste af drengene bor i små lejligheder, og når Værestedet Fisken er lukket sent om aftenen og i weekenderne, savner de et sted at være, hvor de kan lave noget uden at genere andre.</p><p id="p5">De, der bor i Saxogården, hænger ofte ud i porten mellem Matthæusgade og Saxogården eller på Otto Krabbes Plads, hvor de savner træningsredskaber, flere bænke og ikke mindst noget lys.</p><p id="p6">De, der bor i Alsgadekvarteret, hænger ud i Kiosk 21 eller ved Bryggergården.</p><p id="p7"><br /><em style="bold">Mødes ved 21 ´ eren</em></p><p id="p8">»Hvis du møder én eneste ung på Vesterbro, så siger du til ham: ' Vi mødes ved 21éren'. Så ved han hvor det er. Det er fordi, det ligger i centrum af det hele. Og at der er bare sket så mange ting her, så alle ved ligesom, hvor det er,« fortæller en af de unge i undersøgelsen.</p><p id="p9">For Hannah Bøegh Svendsen var det noget af en øjenåbner at gå ture med unge.</p><p id="p10">»Det var koldt, mørkt og skummelt, og jeg fik en føling for, hvordan det egentlig er for de her drenge, når der ikke er nogen alternativer andet end at opholde sig på gaden. Så kan de gå på et offentligt toilet eller ind i Toves Galleri, men de mangler steder at være. Så hænger de ud i Saxoporten, i indgangspartier, steder, hvor der er liv, og hvor der kommer mennesker,« siger Hanna Bøegh Svendsen.</p><p id="p11"><br /><em style="bold">Være en del af det hele</em></p><p id="p12">Både hun og Ena Juhl, der er leder af Fisken og i daglig kontakt med de unge drenge, oplever, at de unge gerne vil være en del af byrummet, og at de ikke vil genere andre.</p><p id="p13">»Nogle af dem sagde i undersøgelsen, bar lav noget. Siddepladser, læ, et eller andet. Vi lover, at vi bruger det,« fortæller Hanna Bøegh Svendsen.</p><p id="p14"><br /><em style="bold">Mørk og øde plads</em></p><p id="p15">På Otto Krabbes Plads, der om dagen mest bliver brugt til hundeluftere, er der mørkt og øde om aftenen. Og de unge siger i undersøgelsen, at de ikke er glade for pladsen, for ' der er bare sten'. De sidder ofte på den lange bænk ved indgangen til Skydebanen, hvor der kommer andre mennesker.</p><p id="p16">Vesterbro Bladet ville gerne have interviewet nogle af de unge, men de vil gerne være anonyme. Ifølge Ena Juhl er undersøgelsen dog vigtig for, at de føler sig hørt, selvom nogle også har svært ved at tro, at »det nytter noget«.</p><p id="p17">Teknik-og Miljøborgmester Morten Kabell (EL) vil gerne lytte til de unge og lover, at der kommer både lys og træningsredskaber.</p><p id="p18"><br /><em style="bold">Lover mere lys</em></p><p id="p19">»Jeg er meget glad for, at de unge går aktivt ind i deres bydel og kommer med konkrete forslag til, hvad de kunne tænke sig. Og det er jo ting, der er realistiske og til at skaffe, så jeg vil godt love, at der kommer både mere lys og træningsredskaber og steder at være for de unge, for de skal selvfølgelig også være en del af Vesterbro og føle sig som en del af bydelen,« siger Morten Kabell (EL).</p><p id="p20">Helt konkret vil han se på, om der kan findes penge i overførselspengene, og skal pengene findes i Områdefornyelsens budget for Vesterbro.</p><p id="p21">Om vinteren er det svært at være kreativ andet end at lave ballade, for her er ikke noget at lave.</p><p id="p22">KHALED OG HASSAN.</p><p id="p23"><br /><em style="bold">Fakta UDELIV FOR UNGE</em></p><p id="p24">Undersøgelsen er baseret på interview med brugere af Fisken Områdefornyelsen Vesterbro har støttet med 25.000 kroner.</p><p id="p25">Unge fra Fisken er mellem 13-19 år og har ofte ikke noget at lave om aftenen De hænger ud i parker, på bænke og i kældre.</p><p id="p26">Især Kiosk 21 i Alsgade og halvtaget på Bryggergården samt Otto Krabbes Plads.</p><p id="p27">De efterlyser flere muligheder for at lave noget udenfor, træningsredskaber og læskure.</p><p id="p28">De foreslår i undersøgelsen også flere sociale arrangementer.</p><p id="p1">MEDLEMMERNE AF Vesterbro Gadeforening undrer sig over, at Aalborg Kommune ikke har fremlagt konkrete planer for Vesterbro i forbindelse med ombygningen af Budolfi Plads.</p><p id="p2">Det kom frem, da foreningen for nylig holdt temamøde på Helnan Hotel Phønix, hvor der både blev snakket fremtid og tomme lejemål.</p><p id="p3">-Vi havde gerne set, at Aalborg Kommune iværksatte nogle aktiviteter. For selvom Vesterbro ikke er en strøggade -men en færdselsgade, fortjener den en række kvalitetsforbedringer, mener bestyrelsesmedlem Arne Schade.</p><p id="p4">Foreningen, som arbejder for at fremme handel og liberale erhverv på og omkring Vesterbro, efterlyser blandt andet en plan for, hvad der skal ske, når ppladserne ved Budolfi forsvinder.</p><p id="p5">-Der har blandt andet været tale om et p-hus ved Gåsepigen, og det ville da være oplagt, for pladserne ved Budolfi er jo 100 procent belagt, og derfor vil der også opstå et behov for at erstatte dem, mens byggeriet står på, siger Arne Schade.</p><p id="p6">Vesterbro har i de seneste år været ramt af en del butikslukninger.</p><p id="p7">Men generelt står det faktisk ikke så galt til, som man kunne frygte.</p><p id="p8">Det fortalte erhvervsmægler Mads Jespersen fra Nybolig Erhverv deltagerne i temamødet, som fik en kort gennemgang af udlejningsforløbet og liggetiden for erhvervslejemål på Vesterbro.</p><p id="p1">Og hvis man ikke har støttefod, så kan sådan et 'Henstilling af cykler forbudt'-skilt, jo sagtens bruges. Hvis du ser noget sjovt, skørt eller mærkeligt på Vesterbro, så tøv aldrig med at sende os et tip og et billede. Send til: red@vesterbrobladet.dk</p><p id="p1">KV13: Hvem er tæt på at komme ind? Hvilke partier går tilbage.</p><p id="p2">Hvem går frem? Hvem tager fusen på hvem, og hvordan skal det hele egentlig gå? Vesterbro Bladet er på pletten, når kommunalvalget finder sted tirsdag 19. november.</p><p id="p3">Den trykte udgave af Vesterbro Bladet udkommer onsdag 20. november, men på grund af trykstart mandag aften, kan vi ikke have nogle valgresultater med i den.</p><p id="p4">Det skal nu ikke forhindre os i at lave en massiv vælgdækning til dig. Fra et presserum på Københavns Rådhus vil vi hele aftenen og noget af natten med løbende opdatere vores hjemmeside dinby. dk/ vesterbro med resultater og seneste nyt.</p><p id="p5">Fintællingen af stemmerne finder sted onsdag og tidligst onsdag aften er det muligt at sige, hvem de kommende 55 medlemmer af Borgerrepræsentationen bliver.</p><p id="p6">Men på valgaftenen vil vi aftenen igennem få kommentarer fra politikere, og vi går bag om de politiske rævekager. Hvem holder hemmelige møder med hvem, og hvem er skuffede og smækker med døren.</p><p id="p7">Vi er tændte og klar til valget, så det eneste, du skal gøre er at tænde din pc eller mac og følge med på dinby. dk/ vesterbro.</p><p id="p1">HOLBÆK/ VESTERBRO: 41-årige Max Skov Hansen fra Holbæk har netop fået et bevis på, at han anses for at være en af de bedre butikschefer i Danmark.</p><p id="p2">Han er således en af de tre vindere af Danish Retail Award, og han får prisen for sit fokus på at inddrage lokalbefolkningen i den daglige drift i sin Rema 1000-butik på Vesterbro.</p><p id="p3">-Jeg har været i branchen i 25 år og sat masser af varer på hylderne. Men det er så meget andet at være købmand.</p><p id="p4">Jeg siger altid, at mit job er en tredjedel købmand, en tredjedel pædagog og en tredjedel vicevært, siger han.</p><p id="p5">For Max Skov Hansen er det vigtigt at kunne hjælpe folk i lokalområdet.</p><p id="p6">-En del af beboerne på Vesterbro har forskellige udfordringer at slås med, og jeg forsøger så at hjælpe nogen af dem med et job. For enkelte kan det være svært bare at møde til tiden eller forstå, hvordan man omgås sine kolleger eller kunderne. Det forsøger jeg så at lære dem, fortæller Max Skov Hansen.</p><p id="p7"><br /><em style="bold">Butikken er lukket</em></p><p id="p8">Det lidt specielle ved prisen er, at han rent faktisk har fået den for driften af en butik, der ikke længere eksisterer.</p><p id="p9">Rema 1000-butikken blev lukket for nogle måneder siden, da den lå i en gammel lagerhal, som helt efter planen skulle bruges til noget andet. Selv om der blev samlet over 10.000 underskrifter ind i et forsøg på at bevare butikken, måtte Max Skov Hansen konstatere, at han midt på sommeren stod uden butik.</p><p id="p10">Men sådan bliver det ikke ved med at være, oplyser han.</p><p id="p11">-Til november åbner vi en ny Rema 1000-butik 600-700 meter fra den gamle med 70 ansatte. Det bliver dejligt.</p><p id="p12">Så håber jeg, at vi kan få den samme succes det nye sted, fortæller han.</p><p id="p13">Sammen med to andre prisvindere drager Max Skov Hansen på mandag til Dubai, hvor de skal tilbringe fem dage for at opleve detailhandel i verdensklasse.</p><p id="p14">-Det glæder jeg mig sindsygt meget til. At komme ned og opleve nogle kæmpestore butikker, og den ene dag skal vi køre i ørken, og den næste stå på ski indendørs.</p><p id="p15">Det bliver fantastisk, siger han.</p><p id="p16">Danish Retail Award er en pris, der gives til de mest entusiastiske og forandringsskabende butiks-og varehuschefer i Danmark inden for både daglig-og specialvarehandlen.</p><p id="p17">Det er butikkerne og varehusene selv, der indstiller kandidater til prisen.</p><p id="p18">Og denne gang blev der altså peget på Max Skov Hansen.</p><p id="p19">Og måske er der mere på vej.</p><p id="p20">-Jeg har fået at vide, at vi også er udpeget af Børsen som en gazelle-virksomhed, siger han.</p><p id="p21">Gazeller er i denne forbindelse virksomheder med en ekstraordinær kraftig vækst.</p><p id="p1">De trak flere tilskuere, end to kvindelige vækkelsesprædikanter, der stod henne på hjørnet og råbte deres budskab ud for døve øren.
Tredive unge mennesker fra Vesterbro Ungdomsgård i København holdt i aftes levende koncert på gaden Harlem, i hjertet af New Yorks udbombede, sorte bydel.  Her sang de danske sange og rockede, så det gungrede gennem flere husblokke.
Sangene stammer fra de plader Ungdomsgården har indspillet gennem 25 år.
Harlem hørte dog ikke noget til slagnummeret Kattejammerrock fra 1976 <br /><em style="bold">TILTRAK FOLK</em><br /> Et besynderligt arrangement, der alligevel tiltrak folk.  Sorte mennesker i alle aldre stoppede op og lyttede.  Nogen begyndte også at danse.</p><p id="p2">- Jeg kunne lide det hele.  Everything, sagde 86-årige Benny Thomsen, da han bagefter humpede videre med sin stok.  Allan Wright, 29, kom tilfældigt forbi, slukkede for sin walkman og blev hængende:  - Sælger de cd'er, spurgte han.  Kan man købe
en?  - I love them, udbrød Jim Murray på 58.
Nej, børnene fra Vesterbro Ungdomsgård sælger ikke cd'er i USA.  Men de har i denne uge holdt seks forskellige koncerter på Manhatten i New York.  De fleste på skoler i Harlem, hvor forholdene er noget barskere end på Enghave Skole i København.
- Alle skoler er bevogtet af politibetjente med pistoler og håndjern.
Børnene er fattige, men vildt søde, fordi vi er kommet helt fra Europa for at synge gratis for dem.
- De har ikke tjek på, hvor Danmark ligger, men de flipper over, at man godt må ryge i skolerne.  De stiller os mange spørgsmål, og nu vil de alle sammen til København, siger Dorthe Madsen, der er en af de ældste i koret og har sunget for Vesterbro
Ungdomsgård i fjorten år.
Koret er taget på USA-tur i ly af kulturfremstødet 'Danish Wave', der i disse uger skal sælge Danmark i New York.  De er inviteret af Det danske Generalkonsulat og har fået støtte fra myndigheder og fonde, men har også selv måttet spytte en del penge i
bøssen.
- Musikken var vældig god, udtalte Annette Fowler, der var mellem aftenens tilskuere.  Hun havde klappet, slået takt med sine fødder og forgæves prøvet at gentage omkvædet 'Hvad Rager Det Mig?'.
<br /></p><p id="p1">KATTEJAMMER: Hvis navnet Bo Schiøler ikke straks vækker genklang hos dig, så bare vent til, at du hører, hvad han har brugt livet på.</p><p id="p2">Han var nemlig gennem 44 år hus-poet og kulturindpisker på Vesterbro Ungdomsgård.</p><p id="p3">Det er den nu 73-årige Bo Schiøler, vi kan takke for 32 album-udgivelser fra Ungdomsgården, hvor det første, Kattejammer Rock, netop har haft 40 års jubilæum.</p><p id="p4">Han er stortalende og pauser sjældent sin fortælling. Det ene ord tager det andet, og man fornemmer, at han faktisk har både modet og evnerne til at tale tydligt og ærligt til sit publikum.</p><p id="p5">»Du skal lige vide, at når jeg siger ' hva?' mere end andre folk gør, så er det fordi jeg på mine senere dage fået lidt tinitus, og det er ikke en hyletone, det kan min fætter Lars fortælle om, nej, jeg har sådan noget, jeg kalder Vesterhavet, der siger sådan schhh.« Han sætter elkedlen i sving og tilbyder te, instant-kaffe og sødemiddel eller sukker.</p><p id="p6">Imens han lader ordene flyde gennem køkkenet er det let at fornemme, at Bo Schiøler måske nok er kendt som musiker, men først og fremmest er historiefortæller.</p><p id="p7">Han sætter ordene på pause, mens han rører sødetabletterne ud i sin te, og fortsætter sin fortælling.</p><p id="p8">»Så fik jeg på et tidspunkt et par høreapparater, men de skruede også op for Vesterhavet.</p><p id="p9">Så nu ligger de i skuffen og er ikke rigtig kommet i brug.« Han fortæller hurtigt, og ærligt.</p><p id="p10">Han giver nogle ekstra detaljer undervejs, som ikke er nødvendige, men som løfter historien og tegner levende billeder i hans fortælling.</p><p id="p11">Ikke klar til pensionen Hans fortælling handler om musik. Om at leve livet ærligt.</p><p id="p12">Og ikke mindst om at turde leve, selvom man bliver ældre.</p><p id="p13">»I 2011 blev jeg pensionist efter 44 år på Vesterbro Ungdomsgård.</p><p id="p14">Jeg sad og kiggede ud i mørket og overvejede livet.</p><p id="p15">Jeg har altid været lidt rastløs, så jeg kunne altså ikke sidde der og se fjernsyn hele døgnet.</p><p id="p16">Om end Bruce Willis gjorde, hvad han kunne, og skød og kyssede det bedste han havde lært, så var jeg nødt til at gøre noget fornuftigt. Og heldigvis kunne jeg slet ikke lad være at lave musik. Sangene stod i kø og bankede på døren,« fortæller han.</p><p id="p17"><br /><em style="bold">700 sange fra Schiøler</em></p><p id="p18">Det er gennem årene blevet til flere end 700 sange og selvom han har været glad for at stå bag 40 børn og unge med en guitar, der, som han siger ' af og til stemte' så er han også tilpas i rollen forrest på scenen.</p><p id="p19">Han var hurtigt klar over, at han ikke var færdig med at lave musik, selvom han egentlig havde trukket sig fra scenen.</p><p id="p20">Men jeg vidste, at hvis jeg skulle lave en plade, så skulle det være for seniorer. For det kender jeg. Og jeg har det som alle andre pensionister; Nogle dage, har jeg mere ondt i ryggen, når jeg står op, end da jeg gik i seng. Og nogle dage lægger jeg flere penge på apoteket end i Superbrugsen,« siger han.</p><p id="p21">Selvom han hele tiden har en sjov kommentar til det at blive ældre, så har han også en voksende bevidsthed om at han ikke længere er i begyndelsen af livet.</p><p id="p22">»Tankerne om liv og død fylder mere, og der er nogle ting, hvor ved, man skal skynde sig for at nå det. Min kone og jeg har et lille hus i Odsherred, og når man så satte en busk, kunne jeg ikke lade være med at tænke, er den til os eller til børnebørnene,« siger han.</p><p id="p23"><br /><em style="bold">Alder ingen hindring</em></p><p id="p24">Han drikker te og holder sig fra sukker. For selvom han hans seneste udgivelse sammen med sit band, ' Skavankerne', hedder ' Passion' med undertitlen ' Sange fra et levet liv', så vil han gerne nyde mange år endnu.</p><p id="p25">»Der er jo mange ting omkring tid og alder. Jeg har lavet en sang, der hedder alder, ingen hindring. Og den blev til, da jeg en dag stod på toppen af et bjerg. Da tænkte jeg, at det er nok sidste gang, at jeg står heroppe. Jeg kunne mærke benene værke og hev efter vejret.</p><p id="p26">Og der er også nogle ting, man realistisk må sige, at man ikke når. Jeg får nok aldrig set Tibet, selvom jeg gerne ville,« siger han og fortsætter: »Det bliver meget presserende at vælge dine snapse, når du kommer op midt i 70' erne,.</p><p id="p27">Det må man se realistisk på sine valgmuligheder. Jeg er jo enormt glad for, at jeg har været i en branche, hvor jeg kunne blive ved efter pensionsalderen.</p><p id="p28">For jeg tror at mange, især for mænd, har det hårdt, når de går på pension.</p><p id="p29"><br /><em style="bold">Levende koncerter</em></p><p id="p30">Har for nyligt spillet releasefest i Kristkirken på Vesterbro Når Bo Schiøler og Skavankerne går på scenen er det med en livlig og storsnakkende Bo Shciøler.</p><p id="p31">»Jeg blander snakke om livet på Vesterbro og i Vesterbro Ungdomsgård med koncert.</p><p id="p32">For vi ramte på en eller anden måde noget, som folk stadig forholder sig til. Og jeg tror på samme måde, at vi lige nu rammer noget, som særligt det ældre publikum kan relatere og forholde sig til,« siger han.</p><p id="p33"><br /><em style="bold">De skulle bare vide</em></p><p id="p34">Den sidste tredjedel af livet er langt fra på pause. Sådan som mange børn og unge ifølge Bo Schiølers erfaringer ofte forestiller sig.</p><p id="p35">»Vi lavede jo enormt meget tater på Vesterbro Ungdomsgård.</p><p id="p36">Og når vi så øvede teater med børnene og talte om gamle mennesker, kunne jeg mærke, at de vidste nul og niks om det at være i 60' erne eller 70' erne,« siger han og fortsætter: »De troede altid, at det var sådan nogle færdige, opbrugte nogle. Og de skulle bare vide.</p><p id="p37">De skulle bare vide, hvor meget vi tvivler. Hvor meget, vi er i bevægelse, føler ting, tænker over ting, håber på ting.« Han håber, at hans musik også kan blive brugt i undervisningen på skolerne, for at hjælpe forståelsen mellem generationer på vej. Men i første omgang er det en koncert om og for hans jævnaldrende generation.</p><p id="p38">Se mere på: www.boschioler.dk.</p><p id="p39"><br /><em style="bold">Fakta SKAVANKERNE</em></p><p id="p40">Lennie H. Jakobsen Blev medlem af Vesterbro Ungdomsgårds teater-og sanggruppe som 8 årig på dispensation da hun var for ung. Hun, og hendes smukke stemme, har præget utallige af ungdomsgårdens udgivelser. I dag er hun jurist.</p><p id="p41">Jens Birkedal kom til Ungdomsgården som 14 -årig i erhvervspraktik.</p><p id="p42">Han var til punk-og garagerock, gik i sort og havde nitter overalt.</p><p id="p43">Spillede bas på en lang række koncerter og plader. I dag er han Bos højre hånd i Skavankerne og er uddannet pædagog og socialrådgiver.</p><p id="p44">Ronny Birch Holm er gammel sømand, chauffør på sygetransporter og er i dag Bo's yndlings-klaverbokser. De har spillet sammen i 12 år.</p><p id="p45">Jens Muhlig kom til Vesterbro Ungdomsgård fra Vigs Musikhøjskole. Han har spillet et utal af Ungdomsgårdskoncerter og -teaterforestillinger. Han er lead-guitarist i Skavankerne, improviserer og broderer med sin guitar. En ener og et beskedent menneske, der lever af musikken, af undervisning og af forefaldende arbejde.</p><p id="p46">Christian Winding kom til Vesterbro Ungdomsgård i 2009* som afløser på trommer. Han er søn af Thomas Winding, som fik Vesterbro Ungdomsgård og ' Kattejammer Rock' i DR-TV tilbage i 1976 Christian spiller på trommerne hos Skavankerne, i Big Bands m. m. Resten af tiden er han en velbesøgt kropsterapeut i det indre København.</p><p id="p1">Efter mere end fem ugers flugt er en 29-årig mand, der er mistænkt for drabet på 21-årige Ozan Yilan, torsdag blevet anholdt. Det oplyser Københavns Vestegns Politi til tv2.dk.
»Han er anholdt klokken 09.36 på Vesterbro. Det er efterforskningen, der udviste, hvor han var henne,« siger Søren Andersen fra Københavns Vestegns Politi til tv2.dk.
Den mistænkte er sigtet for at have deltaget i skyderiet 12. april ved et pizzeria i Mørkhøj i Gladsaxe.
Her blev Ozan Yilan, der tidligere har heddet Ozan Kemal Özcan, skudt og dræbt ved en bil. Motivet er indtil videre ukendt.
</p><p id="p2">BNB</p><p id="p1">København, lørdag</p><p id="p2">Politiet har fat i mistænkt efter knivstikkeri på Vesterbro i København. Offer skulle være uden for livsfare.</p><p id="p3">Et knivstikkeri i København sendte lørdag eftermiddag en mand på Rigshospitalet.</p><p id="p4">- Han er uden for livsfare. Han har fået et par sting og er ved at blive afhørt nede på Station City, siger politiets vagtchef, Jens Kristiansen.</p><p id="p5">Der er tale om en russisk mand, der fik et knivstik i siden af ryggen, da han opholdt sig den brune kødby på Halmtorvet.</p><p id="p6">Politiet formoder, at der er tale om et skænderi i misbrugsmiljøet, som har udartet sig.</p><p id="p7">- Vi har fat i en mistænkt, der passer på det signalement, vi har fået oplyst fra et vidne, så nu skal vi have undersøgt, om det er ham, siger Jens Kristiansen.</p><p id="p8">/ritzau/</p><p id="p1">De iranske asylansøgere, som tidligere har sultestrejket i Stefanskirken på Nørrebro, har nu indtaget kommunale lokaler i Demokratihuset på Vesterbro i København.</p><p id="p2">Det bekræfter Københavns Kommune.</p><p id="p3">De 11 iranere forlod Stefanskirken på Nørrebro ved middagstid i går efter aftale med kirkens menighedsråd.</p><p id="p4">Menighedsrådet ville ikke lade asylansøgerne blive i kirken, fordi de sultestrejker som en del af deres protest.</p><p id="p5">Asylansøgerne protesterer, fordi de i årevis har opholdt sig i danske asylcentre og er bange for at blive sendt tilbage til Iran, hvor de frygter at blive straffet med døden for deres ikke-muslimske tro.</p><p id="p6">Asylansøgerne fortsætter nu deres sultestrejke på Vesterbro.</p><p id="p7">Enhedslisten på Vesterbro, som har lokaler i Demokratihuset, holdt i går møde med Said Parvin, som er talsmand for iranerne.</p><p id="p8">Han havde samtlige asylansøgere med til mødet, og da det var afsluttet, blev iranerne på adressen.</p><p id="p9">» Da vi fandt ud af, at asylansøgerne ikke kunne blive i Stefanskirken, prøvede vi at komme i kontakt med forskellige kirker og foreninger, men ingen ville modtage os, « siger Said Parvin.</p><p id="p10">» Til sidst fik vi kontakt til Demokratihuset. Jeg tog alle asylansøgerne med til mødet, fordi vi skulle forlade kirken, og fordi jeg var bange for, at politiet ville gribe ind, hvis vi blev der for længe, « fortsætter hun.</p><p id="p11">Iranerne opholder sig nu i tomme lokaler på 2. sal. Det fortæller Stinna Gammelgaard, kontaktperson for Enhedslisten på Vesterbro, som stod bag mødet med iranerne.</p><p id="p12">» De har besluttet sig for, at de vil blive her. Vi ved ikke, hvad de ønsker fremadrettet i forhold til lokalerne, « siger Stinna Gammelgaard. RITZAU .</p><p id="p13">Desperat » Jeg har været her i to år. Jeg har været gennem systemet, men der er ingen, der hører efter, hvad jeg siger. Det her er den sidste vej til at få et liv. « Dariush Mokhtari, en af de sultestrejkende iranere.</p><p id="p14">Til metroXpress i onsdags, efter iranerne lige var flyttet ind i Stefanskirken. Han har boet i Sandholmlejren i to år uden at få asyl.</p><p id="p15">Dialog » Vi har sagt, at de var velkomne i kirken forudsat, at de holdt op med at sultestrejke. Kun sådan kunne vi indgå i en dialog på lige fod. Hvis de havde stoppet sultestrejken, havde vi haft større mulighed for at hjælpe dem videre eller lade dem blive i kirken. « Steffen Morild, menighedsrådsformand i Stefanskirken.</p><p id="p16">Om hvorfor de sultestrejkende iranere i går skulle forlade kirken. Til Ritzau. Uværdigt » Hvad hjælper det at stoppe sultestrejken og få lov til at blive længere i kirken? Det får de ikke et værdigt liv i Danmark af. « Masoud Reisvand, talsmand for iranerne.</p><p id="p17">Der i går slog fast, at asylansøgerne vil sende et signal om deres livsvilkår med strejken, og at det ikke opnås ved at give op ved først givne chance. Til Ritzau.</p><p id="p1">Mia Nielsen har boet på Vesterbro med sin familie i 30 år. I september sidste år blev hendes 20-årige søn angrebet med salmiakspiritus, da han var på vej ud af en kiosk på Vesterbro. Han havde lige hævet penge til husleje, hvilket gerningsmændene udenfor måske havde set. </p><p id="p2">- Det var bare for de sølle 1500 kroner. Men de er ligeglade, den her type mennesker har intet at miste, fortæller Mia Nielsen.</p><p id="p3"><br /><em style="bold">Mistede synet efter angreb</em></p><p id="p4">Selv om Mias søn straks kom under behandling på Glostrup Sygehus, nåede den kraftige væske at ødelægge hans højre øje fuldstændigt og nedsætte synet på hans venstre øje. Han måtte droppe sin uddannelse som kok og flytte hjem til forældrene igen.</p><p id="p5">Hen over sommeren 2009 begyndte den nye og skræmmende tendens på Vesterbro: Angreb med syre. De nye skrappe våbenregler har gjort det mindre attraktivt for bydelens kriminelle at gå med kniv, og de har derfor tyet til et nyt våben, nemlig ætsende væsker -især salmiakspiritus.</p><p id="p6"><br /><em style="bold">Angriber tilfældige</em></p><p id="p7">I løbet af 2009 blev mindst otte personer overfaldet med den ætsende væske, og der har også været flere episoder i starten af 2010, blandt andet en 22-årig norsk turist, der mirakuløst beholdt synet, efter at være blevet angrebet af en pusher. Og så sent som i mandags fik endnu en tilfældig forbipasserende sprøjtet ætsende væske i ansigtet.</p><p id="p8">- Ingen kan vide sig sikre længere, når de går på gaden. Til at starte med fik vi at vide af politiet, at det kun var folk, der i forvejen havde et udestående med overfaldsmændene, som det gik ud over. Men det viser sig jo, at det går ud over helt tilfældige mennesker, siger Mia Nielsen.</p><p id="p9">Hun mener, at narkomanerne og de kriminelle i området er blevet meget mere kyniske og hårdkogte, fordi de har taget dette nye våben i brug.</p><p id="p10">- Der er nogle andre typer her nu, end vi har oplevet tidligere. Vi er jo ikke sarte på Vesterbro, for her har altid været narkomaner og kriminalitet. Men det her er altså noget, som folk i kvarteret snakker om og er bekymrede over. Vi vil ikke have flere ofre, siger Mia Nielsen.  <a href="mailto:rytter@eb.dk">rytter@eb.dk</a></p><p><br /><em style="bold">Citat</em></p><p><em style="italic"> Ingen kan vide sig sikre længere, når de går på gaden</em></p><block><p>En forskræmt beboer på Vesterbro i København alarmerede natten til søndag klokken 01.00 Københavns Politi, da han angiveligt hørte seks skud blive affyret. </p></block><p id="p1">Det var den ægte vare, da Rebirth Brass Band fra New Orleans i går indtog gader og stræder på Vesterbro. En Streetparade med mestre fra paradernes hjemland.Det må blive en stille kærlighedserklæring til Vesterbro. Det må blive en lille fortælling om et øjebliks smil i sommeren, og det må blive et forsøg på at fortælle, hvordan det mærkes, når selv hvide vesterbroere får New Orleans-rhythm i knæene. "Hvad laver de, mor?" spurgte et barn betuttet ud af et vindue i Dannebrogsgade, og mor måtte svare, at det anede hun ikke. I Estlandsgade var de bedre oplyst her fortalte den ene den anden, at det var Rebirth Brass Band, der truttede og trommede sig gennem de små gader, da Vesterbro i går for et øjeblik havde sydstatsvarme og livet selv i hjertet.</p><p id="p2">Det var ikke for sjov, det er noget, de gør for alvor også hjemme i New Orleans, hvor de kommer fra. Her er brass-musikken ikke et undseeligt stykke ølkultur, musikken er ikke en hobby, og denne musikalske genre er ikke noget, man spiller, fordi det er nemt. Og at bære musikken rundt fra sted til sted er en naturlig del af kulturen. Sådan har det været siden Den Amerikanske Borgerkrig. De bærer instrumenterne rundt med en lemfældighed, som ville støde selv en dansk hobbymusiker, og mens hornet hviler i skødet, sidder hovedtelefonerne fast om hovedet med høj rap-musik. Her bliver musik en nødvendig tilgang til livet.<br /><em style="bold">Nødt til at spille</em><br />
 Det er otte rødder fra det dybeste jazzliv down south, og spørger man bandlederen Philip Frazier, hvorfor han spiller musik, svarer han undrende, at han er født i New Orleans. "Min mor spiller, min bror er med i bandet det ligger til familien," griner han og afslører guldstjernen, der dækker den ene fortand. James Durrant har guld på begge fortænder, men det kan man ikke se, når han spiller på sin tenorsax. Han har været med i bandet i alle 18 år fra han var 10 år gammel, for også han er bare nødt til at spille.<br /><em style="bold">Musik i gaderne</em><br />
 De begynder turen ved Café Tempo i Saxogade, Keith Frazier lægger fundament med sin stortromme, mens han med en skruetrækker basker til bækkenet. Ad gaderne går det, og følget tager til - en af den slags ting, hvor man bare er nødt til at følge med og give slip på knæene i et syndigt øjeblik. Rebirth Brass Band er en væsentlig del af The Second Line Parades, som fylder gaderne i New Orleans hver eneste søndag fra august til april, og driftige Vesterbro-folk havde luret, at når det marcherende band nu skulle spille på Roskilde Festival, så kunne man ligeså godt låne dem til en rigtig streetparade i København. Ved første stop mellem cafeerne Bang &amp; Jensen og Zachs forlader vi dem, mens Wonder Brass stiller op for at slå følge ud i den dunkende sommervarme. <a href="mailto:anne.villemoes@jp.dk">anne.villemoes@jp.dk</a></p><p id="p1">Det er tvivlsomt, om de 11 kirker på Vesterbro kan blive ved med at fungere som sognekirker.  Befolkningstallet i bydelen og ikke mindst folkekirkens medlemstal er mere end halveret, siden de blev bygget, og samtidig bliver kirkerne brugt af
forsvindende få mennesker.
»Spørgsmålet er, om vi i det lange løb kan magte at opretholde dem alle som sognekirker.  Kan vi i længden opretholde sognekirker, hvor der år efter år er ingen eller kun et par konfirmander, én eller måske to vielser og ganske få, der bliver døbt?«
Det spørgsmål stillede Københavns biskop Erik Norman Svendsen i går på en konference om Kirken på Vesterbro og i Sydvestkvarteret, som var arrangeret af Kirkefondet, provsten på Vesterbro Sten Wenzel-Petersen og De samvirkende Menighedsplejer.</p><p id="p2"><br /><em style="bold">Ingen konfirmander</em><br /> Kirkestatistikkerne taler under alle omstændigheder deres eget triste sprog.
Tre af sognene havde i 1996 slet ingen konfirmander, og i et af sognene var der kun en enkelt konfirmand.
Desuden er altergæsternes antal yderst beskedent og mindskes år for år, hvilket alt i alt ifølge Norman Svendsen er et udtryk for »en markant marginalisering af kirken i lokalsamfundet«.
»I visse bydele som Vesterbro og Nørrebro var det en overvejelse værd, om vi binder alt for mange ressourcer af både økonomisk og personalemæssig art på alt for få og ensartede funktioner, hvor hver sognekirke i princippet udbyder det samme produkt til
de samme relativt få mennesker.  Og i mens er der andre sider af kirkens liv, som bliver forsømt,« sagde Erik Norman Svendsen.
En nedlæggelse af nogle sogne behøver heller ikke at føre til, at de pågældende kirker ikke længere skal bruges.
I Oslo, hvor det af økonomiske årsager har været nødvendigt at lukke tre kirker, er én af dem blevet omdannet til en såkaldt funktionskirke for den norske pendant til Kirkens Korshær.
<br /><em style="bold">Socialt arbejde</em><br /> Hér bruges kirken til mindre andagter, mens menighedslokalerne anvendes til at huse og hjælpe socialt belastede mennesker samt kvarterets børn og unge, der i øvrigt fortrinsvis er muslimer.
Men ifølge biskoppen er det stadig gudstjenesterne, som er en sognekirkes »hjerteslag«.  Kirker, der er åbne om hverdagen, kunne derfor være en vej frem sammen med flere gudstjenester og flere forskellige typer gudstjenester, mente han.
<br /><em style="bold">Kunne hjælpe løsladte</em><br /> Andre af deltagerne på konferencen - bl.a. medlemmer af menighedsråd, kirkeligt ansatte samt repræsentanter for politi og sociale myndigheder - mente, at kirken burde være mere tilgængelig og synlig i forbindelse med f.eks.
byfornyelse og kulturaktiviteter.
Et konkret forslag - fra politiet - var også, at en opgave for kirken kunne være at tage sig af folk, der var blevet løsladt fra fængslerne, samt pårørende til indsatte.</p><p id="p1">OPLEVELSER: Man behøver ikke tage på landet eller i skoven for at få naturoplevelser.</p><p id="p2">Naturen findes også i byen og i samarbejde med Natur i byen vil Vesterbro Bladet inviterer dig som læser til at tage et billede på Instagram og få dit billede i avisen.</p><p id="p3">Alt du skal gøre er at finde din grønne (eller blå) plet -der hvor du møder bynaturen og får dyrket motion, lavet en snemand eller bare slappet af og nydt den.</p><p id="p4">Hvad holder du af at bruge naturen til? Brug # naturibyen.</p><p id="p5">De bedste billeder vil blive vist i Vesterbro Bladet.</p><p id="p6">NaTur i Byen er et projekt støttet af Nordea-fonden, der guider dig ud til Hovedstadens mange grønne og blå åndehuller.</p><p id="p7">Det er fotograferne Søren Rud og Stine Trier Norden, der har taget billeder og står for projektet.</p><p id="p8">Omdrejningspunktet er hjemmesiden www. naturibyen.</p><p id="p9">com, hvor en kalender lister aktuelle arrangementer og begivenheder, som foregår i vores by, samt guider til ture og viser vej til spændende naturoplevelser både på vandet, i baggårde, på hustage og i parker.</p><p id="p1">SINGAPORE: Har du været i Singapore, kender du de særlige gademarkeder. Nu kan du opleve de små hawker-centre på Vesterbro Torv, når Claus Meyer-restauranten Nam Nam disker op med kokkevenner og gademad fra Singapore.</p><p id="p2">Fra fredag 23. august til og med søndag 25. august omdanner Nam Nam Vesterbro Torv til en mini-version af et " hawker-center".</p><p id="p3">Rundt omkring i Singapore finder man mere end 25.000 " hawkers"; små boder eller spisesteder, hvor maden ifølge Claus Meyer smager »så forbandet godt, at det singaporeanske gadekøkken med tiden er blevet en væsentlig del af landets gastronomiske identitet på verdensplan.« De fire gæstekokke serverer i tre dage traditionelle Singapore-retter efter opskrifter, der er gået i arv igennem generationer.</p><p id="p4">Gå på opdagelse i boderne, se og duft dig frem til dagens måltid, del evt. flere små retter med dine venner og nyd maden ved langbordene på torvet -som traditionen i Singapore netop opfordrer til; at spise sammen, Kaki Makan style.</p><p id="p1">VIBORG: Efter flere års tilløb er lokalplanen, der giver mulighed for om-og udbygning på og omkring Vesterbro Torv, nu klar til vedtagelse i byrådet.</p><p id="p2">Lokalplan nummer 358 omfatter området mellem Vesterbrogade, Dalbergsgade og Jernbanegade. Omdrejningspunktet er Vesterbro Torv -butikstorvet ved Netto. Dette torv forsvinder i sin nuværende form, idet lokalplanen giver mulighed for en samlet karré på sydsiden af Vesterbrogade.</p><p id="p3">Derved kan Netto -eller en anden butik på op til 3500 kvadratmeter -rykkes frem til gaden.</p><p id="p4">Ved Jernbanegade 17-21 vil der kunne opføres et baghus i tre etager. Det er Bach Gruppen, der sammen med en anden grundejer i området, Mogens Würgler, står for byggeplanerne.</p><p id="p5">I alt vil der kunne være 9540 etagemeter til bolig, erhverv og butikker.</p><p id="p6">Dertil kommer 275 parkeringspladser i to etager. Tilog frakørsel skal foregå fra Dalbergsvej.</p><p id="p1">København, fredag</p><p id="p2">Et internt opgør i det såkaldte kioskmiljø førte til, at et skud blev affyret på Vesterbro i København.</p><p id="p3">Natten til fredag blev der affyret et enkelt skud med et gevær på Dannebrogsgade på Vesterbro i København.</p><p id="p4">Ingen kom til skade ved episoden, og politiet betegner det som et internt opgør i det såkaldte kioskmiljø.</p><p id="p5">- Omkring klokken kvart over et får vi en anmeldelse om, at der er afgivet et skud enten fra en pistol eller et gevær, siger den centrale efterforskningsleder hos Københavns Politi.</p><p id="p6">- Vi har konstateret efterfølgende, at det var et gevær, da der er fundet en afskudt jagtpatron og nogle hagl, tilføjer han.</p><p id="p7">Skudepisoden sker, efter at der er blevet hørt "råben og skrigen" fra en grupper personer på gaden, oplyser politiet.</p><p id="p8">Efterfølgende forsvinder tre biler fra stedet i forskellige retninger, og politiet finder det formodede offer for skuddet uskadt, da man ankommer til stedet.</p><p id="p9">- Vi har fat i en forurettet, som ganske lidt har ønsket at deltage i sagens opklaring, men han fortæller, at det var ham, der blev skudt efter, siger den centrale efterforskningsleder.</p><p id="p10">Politiet mener altså ikke, at episoden er banderelateret og betegner det blot som uoverensstemmelser mellem de to grupper.</p><p id="p11">/ritzau/</p><p id="p1"><br />
Han er folkehelt i gaden. Christian Jørgensen, der har viet det seneste halvandet år af sit liv til at få prostitutionen smidt væk fra Sommerstedgade på Vesterbro. En kamp, som for tre uger siden nåede sin foreløbige kulmination med politiets afhentning af og sigtelse mod to mistænkte sexbagmænd.<br />
Kultursammenstødet brager i det københavnske brokvarter, hvor prostitutionsmiljøet er blevet hårdere de senere år, samtidig med at byfornyelse har trukket ressourcestærke unge til.<br />
36-årige Christian Jørgensen købte selv sin treværelses med trægulve og højt til loftet for to år siden. Siden har han ofret timer og dage på kampen for »ret til at gå i sin egen gade uden at støde ind i ludere, der forhandler priser med stoddere morgen, middag og aften«.</p><p id="p2"><br />
Han bladrer med slet skjult stolthed i sin blå scrapbog, der bugner med avisudklip om Sommerstedgades opgør med sexklubber og deres ejere og brugere. Våbnene har været mange og skytset tungt. Beboerne har hyret en advokat. Og politi, politikere og presse er kaldt til.<br />
»Nu skal du lige se et sejrsbillede her«, siger Christian Jørgensen og fremviser en artikel med billede fra den dag, hvor betjente afhentede ejeren af Cabini Q, der udlejede kabiner til sex.<br />
»Det var aldrig kommet på bagsiden af B.T., hvis jeg ikke havde været oppe og ringe«.<br /><br /><em style="bold">RÅBTE POLITIET OP</em><br />
Og pressen er langtfra de eneste beboergruppen har ringet til.<br />
»Det er lykkedes for os at råbe politiet op. Vi har ringet til dem hver uge det sidste år simpelthen. Og endelig satte de ressourcer af til at observere bulen dernede, som de til sidst ryddede«, fortæller Christian Jørgensen.<br />
Lige nu ligger den brostensbelagte gade fredeligt hen. Men afspærringen for enden af Sommerstedgade vidner om den trafik, som beboerne har kæmpet for at få bremset. Og fire ejendommes kældervinduer sender stadig rødt sovekammerlys lys ud på fortovet.<br />
Christian Jørgensen tør ikke tro på, at der med politiets indgriben for tre uger siden er sat punktum for historien. For ejerne af sexklubberne opkøber stadig nye lokaler og skjuler så vidt muligt for omverdenen, hvad der foregår bag de nedrullede gardiner.<br />
Derfor har beboerne hyret en jurist, der kører sag mod klubindehaveren for at overtage hans lokaler.<br /><br /><em style="bold">LÅ PÅ LUR I TO UGER</em><br />
For Christian Jørgensen, der opfatter sig selv som »liberalt tænkende og langtfra puritaner«, udtrykker gadekampen ikke et opgør med 'det gamle Vesterbro', som altid har huset en broget befolkning.<br />
»Jeg er ved at brække mig over at høre på de gamle meningsdannere, der påstår, at sådan har det altid været på Vesterbro. Gu' har det ej. Alt er anderledes - i gamle dage følte du dig ikke truet af luderne. Det var danske piger, og du kunne hilse på dem. Hvis du spørger dem i dag, hvor de kommer fra, siger de »300 kroner««.<br />
Politiet så det samme, da de lå på lur over for Cabini Q i 14 dage, før de slog til.<br />
»De østeuropæiske kvinder er utrolig aggressive. De løber efter både beboere og os, og de kan kun to ord: sex og sex«, siger vicekriminalkommissær på Station City Dennis Uhlenfeldt.<br />
Han bekræfter også, at gadeprostitutionen er taget til omkring Sommerstedgade, men påpeger samtidig, at »beboerne er nogle andre, som ved, hvilke tråde de skal trække i«.<br />
Fra sit trefløjede stuevindue skuer Christian Jørgensen tilfreds ud over den mennesketomme gade.<br />
»Jeg håber, at vi har vist andre, at det betaler sig at protestere. Og at det ikke er Vesterbro, du skal lege med«.<br /><br /><a href="mailto:tanja.parker@pol.dkper.borr">tanja.parker@pol.dkper.borr</a><a href="mailto:egaard@pol.dk">egaard@pol.dk</a><br /><br /><em style="bold">Fakta: Fem døgn på Vesterbro</em><br />
* Vesterbro skifter ham. Ti års omfattende byfornyelse har sat markante spor på Vesterbro, hvor en lille toværelses lejlighed i dag koster en million.<br />
* Den typiske Vesterbro-borger er ikke længere den midaldrende mandlige førtidspensionist med en stor hund, men derimod den unge kvinde med studenter-eksamen og cykel.<br />
* De nye beboere kæmper en stadig heftigere kamp med Vesterbros narkomaner og prostituerede.<br />
Politiken følger i årets sidste fem dage kulturkampen om opgangene.</p><p id="p1">Københavns Kommune og beboerne på Vesterbro kan ikke blive enige om, hvordan Otto Krabbes Plads skal se ud.  Kommunen sender derfor spørgsmålet ud til høring blandt beboerne.<br /> Skal Otto Krabbes Plads på Vesterbro i København være en arkitektonisk perle med stramme linjer og kunstfærdigt udformede bede eller en grøn oase med skyggekastende træer og græsplæner, hvor børnene kan spille bold?<br /> Kritikken har haglet ned over pladsen, lige siden den for omkring halvandet år siden blev bygget om for 10 millioner kroner.<br /> Forbilledet var de storslåede sydeuropæiske pladser, og ombygningen skete i samråd med en gruppe lokale beboere.<br /> København er imidlertid hverken Barcelona eller Paris, måtte Københavns Kommune sande efter etableringen, for ikke ret mange på Vesterbro har taget den nye plads til deres hjerter.  De synes, at den er gold og kedelig, og pladsen er blevet beskyldt for at være en stenørken og et hundetoilet.<br /> Forslag til 1,7 mio. kr.<br /> Københavns kommune har taget kritikken til efterretning og tog i foråret initiativ til i samarbejde med en følgegruppe af lokale beboere at udarbejde et skitseforslag til en ny udformning af pladsen.  Et forslag til 1,7 millioner kroner, som skal gøre pladsen mere grøn.<br /> Men åbenbart ikke frodig nok.  For forslaget har ikke kunnet samle borgerne på Vesterbro, og politikerne i kommunens Bygge- og Teknikudvalg har derfor besluttet at sende det nye forslag til høring på et borgermøde i morgen i Vesterbro Byfornyelsescenter.<br /> »Der er ingen tvivl om, at der er forskellige holdninger i kvarteret til, hvordan et sådant byrum skal se ud, og hvordan det kan bruges,« siger vicedirektør i Vej &amp; Park, Jon Pape og fortsætter:<br /> »Vi vidste godt i kommunen, at der ikke var fuld tilfredshed med det nye forslag, men vi havde alligevel regnet med, at der kunne opnås enighed.<br /> Det har imidlertid vist sig ikke at holde stik, og da vi ikke laver denne plads for kommunens skyld men for borgernes, har politikerne i samråd med forvaltningen besluttet at sende forslaget til høring,« siger Jon Pape.<br /> I Vesterbro Lokalråd glæder man sig over kommunens beslutning om at høre borgerne på Vesterbro.<br /> »Nu starter vi på en frisk, og så kan alle borgere i området give deres mening til kende.  Selv om jeg synes, at det er en lidt bagvendt måde at gøre det på, når man først udarbejder et forslag og dernæst holder borgermøde,« siger Niels Vestergaard, næstformand i Vesterbro Lokalråd.<br /> Han lægger ikke skjul på, at han gerne ser en mere brugbar og organisk plads i et område som Vesterbro, der i forvejen er underforsynet med grønne områder.<br /> »Det nye forslag er ikke tilstrækkeligt vidtgående.  Man vil fjerne noget grus og i stedet så græs og plante træer.  Men der er stadig lagt op til en plads med stramme linjer og elipseformede græsarealer.<br /> Det kan godt være, at det ser flot ud, men det er ikke ensbetydende med, at det er praktisk at bruge,« siger Niels Vestergaard.</p><p><a target="_blank" href="http://woview.infomedia.dk/?url=http://www.berlingske.dk/kobenhavn/artikel:aid=349032&amp;OpointData=4c2d8664f52e5d6d5bd2db55e1f3176aJmlkX3NpdGU9MTIxJmlkX2FydGljbGU9NzA1OTMmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Berlingske.dk</a></p><p id="p1">To forestillinger på Mølleskolen og én på Gudenåskolen.</p><p id="p2">Vesterbro Ungdomsgård kom, så, sang og spillede efter præcis samme opskrift, som »Gården« har anvendt siden det store folkelige gennembrud i 70erne med landeplagerne Kattejammerrock og Hjerteblod.<br /></p><p id="p3"><em style="bold">Kom forbi</em></p><p id="p4">En gruppe af ungdomsgårdens små på mellem 10 og 14 år turnerede forrige uge rundt i området omkring Ry med forestillingen Bumsebal på Loftet, hvor de optrådte på i alt ni forskellige skoler. Gudenåskolen var sidste stop på tournéen.</p><p id="p5">Manuskriptet til forestillingen er skrevet af børnene selv og handler om livet i det nederste af samfundets lag blandt hjemløse, ludere, bumser og tiggere.</p><p id="p6">Handlingen er baseret på virkelige personer, som i stykket har fået andre navne men alligevel findes et sted i gadeniveau. Som f.eks. den hjemløse Olga Polka, som hævder at hun er Ruslands sidste zar-inde eller bumsen Jesper Jernbane, der arver 3 millioner. Pengene investerer han i et kolonihavehus, hvor han inviterer alle legekammeraterne til bumsebal.</p><p id="p7">Ordet rummelighed er centralt i Bo Schiølers beskrivelse af aktiviteterne omkring Vesterbro Ungdomsgård.</p><p id="p8">- Stedet skal være et hus for mennesker. Vi gør virkelig en dyd af at holde fast i de værdier, som vi altid har stået for. Også selvom samfundet flytter sig, siger Bo Schiøler, der gennem de sidste 40 år har spillet en aktiv rolle i arbejdet omkring Gården.<br /></p><p id="p9"><em style="bold">Flytter noget</em></p><p id="p10">At det flytter noget vil rigtig mange børn fra Mølleskolen og Gudenåskolen garanteret være enige i.</p><p id="p11">De kunne gå på weekend med en teateroplevelse skrevet og opført af børn på deres egen alder, som gav dem et lille indblik i, at samfundet rummer dybder og nuancer, de muligvis ikke var opmærksomme på i deres hverdag.</p><p id="p1">Den store furore omkring narkokriminaliteten og prostitutionen på Vesterbro får nu Venstre til at komme med et nyt kontroversielt udspil i Borgerrepræsentationen, nemlig at private vagtværn skal værne om de lokale beboere . »Problemerne er nu så akutte, at vi er nødt til at gøre noget for at komme dem til livs. Jeg tror, at et uniformeret vagtkorps vil have en præventiv og tryghedsskabende effekt,« siger Martin Geertsen (V). Han understreger, at vagtværnet skal ledsages af en social indsats, og at de ikke skal erstatte politiet, og at de heller ikke må bruge vold.</p><p id="p2">Han fremhæver successen med at indsætte et privat vagtværn mod unge bøller på Køge Bugt S-banen, som et argument for at gøre det samme på den københavnske stenbro. Familie- og arbejdsmarkedsborgmester Winnie Larsen-Jensen (S) afviser ideen, som hun mener lugter af valgkamp og overbudspolitik. »Det, synes jeg, er en dårlig idé. For det første er der allerede en indsats i gang, hvor politiet vil være mere synlige i gadebilledet, og der sker mere opsøgende socialt arbejde. For det andet ville sådan et vagtkorps jo ingen myndighed have, og jeg tror ikke narkohandlerne og de andre aktører i det virkelig rå miljø ville respektere dem. Medmindre de overtrådte deres beføjelser og forfaldt til selvtægt. Det ville være en falsk tryghed, og en forkert måde at gribe et problem an på, som i langt højere grad er socialt,« siger hun. En række lokale utilfredse beboere mødtes i går aftes for at diskutere problemerne i bydelen med politi og politikere. En række sociale tiltag er så småt igangsat, og der blev tidligere på måneden nedsat en gruppe, med deltagelse af beboere og relevante myndigheder, som skal finde på løsningsforslag til problemerne på Vesterbro .</p><p id="p1">Fra politisk side rejses der nu kritik af Københavns politis halvandet år lange oprydnings-aktion i narko-miljøet på Vesterbro. Socialdemokratiets retspolitiske ordfører Dorte Bennedsen vil bede justitsministeren om en redegørelse for samarbejdet mellem de sociale myndigheder og politiet under aktionen. Det sker på baggrund af artikler i Berlingske Tidende, som beskriver at narko-miljøet stadig trives trods den massive politiindsats. »Det er mit klare indtryk, at politiet har gennemført denne utroligt ressourcekrævende aktion uden koordinering med de sociale myndigheder. Det finder jeg helt uforståeligt og uhyre kortsigtet. Lidt kynisk kan man sige, at aktionen har været spild af penge, da narkomanerne blot er blevet skubbet væk. Derved dukker problemerne jo blot op andre steder, og narkomanerne vender helt sikkert tilbage til Vesterbro, når politiet trapper indsatsen ned,« siger Dorte Bennedsen. Ud fra justitsministerens redegørelse vil hun overveje sine videre skridt i sagen.</p><p id="p2">Under aktionen har politiet konsekvent bortvist narkomaner og andre kriminelle fra Istedgade-kvarteret. Det har hjulpet på bydelens kriminalitet, som er faldet med 17 procent. Men kun meget få af områdets flere hundrede narkomaner er kommet i behandling. De hundredvis af narkomaner som politiet har været i kontakt med under aktionen fik alle et tilbud om behandling. Men kun 80 blev bragt til lokale narkobehandlings-institutioner. Det skyldes - ifølge en tidligere redegørelse fra justitsministeren - at narkomanerne ikke øjeblikkeligt kunne komme under behandling, fordi institutionerne ikke havde tilstrækkelig kapacitet og ikke holdt døgnåbent. »Det er positivt, at områdets kriminalitet er faldet, men det nytter jo ikke meget, hvis lovovertrædelserne og narkomanerne blot er tvunget andre steder hen,« siger Dorte Bennedsen.</p><p id="p1">VIRKELIGHED og fantasi flyder
sammen, når
Københavns Bymuseum fra
på onsdag inviterer til alternativ
byvandring, eller "audiowalk",
på Vesterbro.</p><p id="p2">Seks unge forfattere og
kunstnere har sluppet fantasien
løs og digtet hver dere
fortælling,
der udspiller
sig på Vesterbro.
Fortællingerne
er
indtalt i
mp3-format.
Dem kan beboere,
gæster og turister
på
Vesterbro
høre, hvis de
låner en
mp3-afspiller
af Bymuseet eller selv
downloader fortællingerne.
Med fortællingerne følger et
kort, så man kan slide skoene
tynde på Vesterbros gader
og stræder, mens man lytter.</p><p id="p3"><br /><em style="bold">Tidsrejse på Vesterbro</em><br />Fortællingerne spænder
vidt. Der er mulighed for at
høre spøgelseshistorien om
bødlens datter. Man kan tage
med på en
tidsrejse fra
en lille piges
oplevelse af
Vesterbro i
knæhøjde, til
hun som voksen
er til fest i
en loftslejlighed
på
Gasværksvej
og ser solen
stå op over
Vesterbros tage.
Man kan
også vælge at tage med audiowalken
tilbage i tiden til forestillinger
om, hvordan bydelen
engang var, dengang
fortællerens oldemor havde
sin frisørsalon på Vesterbrogade.
Som noget helt andet
kan man opleve et lyddigt
baseret på Istedgades mange
ord.</p><p id="p4">»Fortællingerne præsente-rer publikum for en række
forskellige tidsbilleder af
Vesterbro. Vesterbro er jo et
område, som alle danskere
har et forhold til, uanset om
de har været der eller ej. Området
er et billede på Underdanmark,
på prostituerede
og narkomaner, selv om bydelen
i disse år forvandler
sig. Vi vil gerne vise de
ukendte sider af Vesterbro
ved at lade fortællingen og
virkeligheden flyde
sammen,« fortæller Johanne
Løgstrup, der er arrangør af
projektet og også selv har
skrevet en af fortællingerne.</p><p id="p5"><br /><em style="bold">Fascineret af Sorte Hest</em><br />Det er forskelligt, hvor nær
tilknytning de seks forfattere
har til Vesterbro. Enkelte
af dem bor på Vesterbro,
mens andre kun har besøgt
kvarteret. Forfatteren Charlotte
Weitze har bidraget
med en spøgelseshistorie om
bødlens datter. Charlotte
Weitze selv bor på grænsen
mellem Frederiksberg og
Vesterbro:</p><p id="p6">Jeg er vild med Vesterbro
og holder meget af at gå tur i
kvarteret. Området omkring
den tidligere galgebakke og
den gamle kro "Sorte Hest"
fascinerer mig meget,« siger-
Charlotrte Weitze og
fortsætter:</p><p id="p7">»Det har været en fornøjelse
at fortælle, hvad der
kunne være sket her for
mange år siden. Jeg håber, at
rigtig mange får fornøjelse
af at høre fortællingen, når
de går tur i området.«</p><p id="p8">Ud over Charlotte Weitze
og Johanne Løgstrup har
Lars Frost, Claus Handberg
Christensen, Kristiane Hauer
og René Jean Jensen bidraget.</p><p id="p9">Området er et billede
på Underdanmark,
på prostituerede og narkomaner,
selv om bydelen i disse år
forvandler sig. Vi vil gerne vise
de ukendte sider af Vesterbro
ved at lade fortællingen
og virkeligheden flyde
sammen.
JOHANNE LØGSTRUP,
arrangør af audiowalk</p><p id="p10"><em style="bold">AUDIOWALK</em></p><p id="p11">- Københavns Bymuseum
udlåner gratis mp.-afspillere.
Med afspilleren følger en
instruktion i, hvordan
afspilleren virker og et kort
over ruterne.</p><p id="p12">- Har du din egen mp.-
afspiller, kan du downloade
audiowalkene på
www.bymuseum.dk. Herfra
kan du også printe kort over
ruterne.</p><p id="p13">- Turene tager fra .. til ..
minutter.</p><p id="p14">- Audiowalk fås både på
dansk og på engelsk.</p><p id="p15">- Køvbenhavns Bymuseum
ligger på Vesterbrogade ..,
København V.   SSP</p><p id="p16">DET GAMLE Vesterbro danner rammen for København Bymusems historiefortælling på mp.-afspilleren.</p><p id="p17">FORFATTEREN Charlotte Weitze har skrevet en spøgelseshistorie
om datteren af en bøddel. Historien er en del af
Københavns Bymuseums nye audiowalk.</p><p id="p1">Fra tidlig tid er Roskilde Landevej Københavns vigtigste 
forbindelse til provins og udland. Selv om der af forsvarsmæssige hensyn 
ikke må bygges udenfor voldende, sker det alligevel. </p><p id="p2">Trafikken af rejsende tiltrækker mange erhverv og 
forlystelser såsom landevejskroen Sorte Hest. Den dag i dag fremstår 
Vesterbro som de rejsendes indfaldsport til hovedstaden med kort afstand fra 
Hovedbanegården til logi og underholdning. </p><p id="p3">Manglende plads i selve København betyder, at byggeforbuddet 
snart ophæves. Private bygherrer opfører huse på de mange lodder mellem 
Landevejen og stranden ved Kalvebod Brygge. Krav om maksimal afkast 
resulterer i, at byggeloven udnyttes til kanten. Blandt andet derfor består 
Vesterbro nu om stunder af lange og smalle gader med høje huse, der kun 
tillader begrænset adgang til lys og  luft. Længere ude får husene mere 
plads i mellem sig i. </p><p id="p4">Baghuse og gårde bliver i første omgang beboet og brugt af 
arbejdere og håndværkere. Kældre og underetager rummer handlende og 
værtshuse. Den brogede sammensætning forsvinder, da en voksende 
arbejderklasse begynder at efterlyse boliger.</p><p id="p5">Mary Hirsch puffer døren op til de to små værelser. </p><p id="p6">»For over 40 år siden lejede vi dem ud for 60 kroner om måneden. Her boede 
to voksne og to store børn,« fortæller den pensionerede kontorassistent om 
stueetagen i det 137 kvadratmeter store hus i Humleby.</p><p id="p7">I dag har Mary Hirsch det hele for sig selv. Hun bruger dog mest 
førstesalene, hvor hun serverer kaffe og hjemmebagte boller for 23-årige Ida 
Roed Rasmussen. Mary Hirsch har boet 44 år på Vesterbro. Ida Roed Rasmussen 
tre år. Trods den store aldersforskel finder de snart ud af, at 
mangfoldighed for alvor er det, der kendetegner deres bydel. </p><p id="p8">»Det er som om, at alle bare bliver accepteret på Vesterbro. Uanset hvordan 
man ser ud. Her er alle slags mennesker. Jeg kan gå ned og købe ind i mit 
nattøj uden at skille mig ud,« siger Ida Roed Rasmussen, der læser til 
lærer.</p><p id="p9">Og sådan har det faktisk altid været, mener Mary Hirsch, der af samme grund 
holder af at spadsere op og ned ad Istedgade.</p><p id="p10">»Jeg tænker ikke over, at folk er forskellige. Sådan er det bare, og jeg kan 
ikke huske nogensinde at have tænkt over det,« siger den 71-årige Mary 
Hirsch. </p><p id="p11">At folk på Vesterbro dog langt fra ligner hinanden og for manges vedkommende 
også skiller sig ud i forhold til andre danskere, får hun dog bekræftet, når 
hun af og til har gæster fra andre dele af landet.</p><p id="p12">Venner fra Sønderjylland, der yderst sjældent besøger hovedstaden, fik sig 
ifølge Mary Hirsch lidt af en oplevelse, da de for noget tid siden kom 
forbi.</p><p id="p13">»Manden var ikke meget for at gå ned via Istedgade til Hovedbanegården, men 
konen insisterede. Senere, da jeg talte med dem i telefonen, kunne jeg høre, 
at det havde været spændende for dem,« siger Mary Hirsch, der før hun blev 
pensioneret blandt andet arbejdede i Kødbyen og på det daværende posthus i 
Vester Voldgade.</p><p id="p14"><em style="bold">Ikke glad for Halmtorvet</em></p><p id="p15">Mary Hirsch er aktiv i Ældre Sagens afdeling på Vesterbrogade. Her bruger 
hun tre dage om ugen. Ida Roed Rasmussen er hyppig gæst på især Bang &amp; 
Jensen i Istedgade. </p><p id="p16">»Der kan jeg side i timevis, drikke kaffe og kigge på typer. Der er altid 
en, der sidder og skriver et digt, eller som har gang i andre syrede ting,« 
fortæller Ida Roed Rasmussen om cafeen, som Mary Hirsch mest husker for det 
apotek, samme sted før husede.</p><p id="p17">Begge ville lige nu og her være kede af at skulle bo et andet sted end 
Vesterbro.</p><p id="p18">»Jeg havnede her godt nok tilfældigt, da nogle venner havde et værelse til 
leje, men i dag føler jeg mig virkelig hjemme her. Området er mere afgrænset 
og overskueligt end de andre bydele. Længe troede jeg, at Nørrebro var på 
samme måde. Men tag bare Sankt Hans Torv og Blågårdsgade, der ligger uhyre 
tæt på hinanden. Alligevel er det vidt forskellige områder med indvandrere i 
Blågårdsgade og pæne og rige folk omkring Sankt Hans Torv. Ja, og et tredje 
område er det så de autonome, der dominerer,« siger Ida Roed Rasmussen.</p><p id="p19">Mary Hirsch overvejede for et par år siden at flytte væk fra Humleby. Huset 
var for stort, mente hun. Derfor kiggede hun på en lejlighed i et nyere 
byggeri på Østerbro.</p><p id="p20">»Jeg endte med at blive her, og det er jeg glad for. Hvordan skulle jeg få 
det hyggeligt derude i en ny og steril lejlighed med store vinduer,« siger 
Mary Hirsch. Hun oplever dog, at mange i specielt hendes egen generation 
stadigvæk har fordomme overfor Vesterbro.</p><p id="p21">»Jeg var sidste sommer sammen med nogen, hvis søn lige havde fået en 
lejlighed på Halmtorvet, og det var manden bestemt ikke begejstret for, men 
Halmtorvet er jo i dag noget af det mest mondæne på Vesterbro,« siger Mary 
Hirsch.</p><p id="p22">Har folk ikke forandret sig så meget, betyder byfornyelsen til gengæld store 
ændringer i området.</p><p id="p23">»Da min søn var dreng, gik han med Vesterbro Bladet, og han var ikke glad 
for de mange baghuse uden lys, hvor der lugtede og var indelukket,« 
fortæller Mary Hirsch, der mellem de små bygninger i Humleby ikke har 
problemer med at se hverken skyer eller sol. Heller ikke i dag, hvor skarpe 
stråler rammer de nygrønne buske og den endnu vinterbeskidte vej.</p><p id="p24"><em style="bold">Må finde rig mand</em></p><p id="p25">De andre dele af Vesterbro har dog med byfornyelsen i dag også fået mere 
plads og luft end tidligere, mener Mary Hirsch. Lejligheder er blevet lagt 
sammen, og baghuse revet ned for at i stedet at blive afløst af grønne haver 
og gårdanlæg.</p><p id="p26">»Jeg kan huske, at jeg i 1970erne arbejdede som bogholder i Istedgade. Der 
var også en norsk pige ansat. En dag sagde hun til mig, at hun var glad for 
at opleve, at Vesterbro slet ikke var, som alle ellers gik og sagde. Dengang 
havde kvarteret virkelig et dårligt rygte,« fortæller Mary Hirsch.</p><p id="p27">At der findes narkomaner i gaderne, har Ida Roed Rasmussen ikke noget imod. 
Tværtimod</p><p id="p28">»Da jeg flyttede hertil, boede jeg i Viktoriagade. Her måtte jeg ofte skræve 
over en narkoman for at komme ind ad døren. Det er selvfølgelig sørgeligt, 
men det er en del af Vesterbro, som minder en om, hvad man selv har. Og det 
er sundt, tror jeg.«</p><p id="p29">Eneste minus ved Vesterbro er priserne på bolig, mener de begge. De 60 
kroner, som en familie i 1960erne betalte per måned for at leje nederste 
etage i huset, kommer man absolut ingen steder for i dag, erkender Mary 
Hirsch:</p><p id="p30">»Jeg fik mit hus vurderet, og det var steget med 600.000 kroner i værdi på 
kort tid. Det er helt tosset, at det skal være så dyrt Der er jo ingen, der 
har råd til købe en lejlighed her til de priser. Sådan var det ikke førhen. 
Mange siger, at unge i dag er forkælede og har så mange muligheder, men man 
skal virkelig tjene godt for at kunne købe en bolig på Vesterbro.«</p><p id="p31">Noget som Ida Roed Rasmussen for længst har erkendt med udsigt til en 
lærerløn, når hun bliver færdiguddannet.</p><p id="p32">»Ja, jeg får ikke råd til at bo her, med mindre det bliver i lejebolig Eller 
også skal jeg have en meget rig mand,” siger hun.</p><p id="p33"><a href="mailto:guide-aok@berlingske.dk">guide-aok@berlingske.dk</a></p><p id="p34">I alt bor der 35.490 på Vesterbro. </p><p id="p35">I aldersgruppen 25-29 år bor der 6.179 gifte personer og 909 
ugifte. I alt er der 9.297 enlige mænd og 7.529 enlige kvinder på Vesterbro. 
</p><p id="p36">I 1998 blev der født 537 børn. I 2002 721 børn. Der findes 2.978 
familier uden børn. </p><p id="p37">I 2002 havde bydelen 1.567 ejerboliger, mens 5.105 fungerede som 
lejeboliger. </p><p id="p38">960 personer er arbejdsløse. </p><p id="p39">I 2001 var der i aldersgruppen 30-64 år 2.625 mænd, der tjente 
over 3.000.000 kroner. Hos kvinderne var tallet 1.325. </p><p id="p40">6,1 procent af befolkningen på Vesterbro har en lang 
videregående uddannelse. For hele København er tallet 5,3 procent.</p><p id="p1">GIVE -Den stod på kaffe og træfældning i Ast ved Gadbjerg i weekenden. Det var Y's Mens Club i Give, der sendte medlemmerne på arbejde, og man må sige, at der blev knoklet. Efter tre timer var der fældet træer og lavet grønt for 30-35.000 kroner. Altså når træerne bliver solgt i København, for i Give ville træerne ikke indbringe nær det samme, siger årets formand i klubben, Jørgen Ravn.</p><p id="p2">-De største juletræer på fem meter får vi 1800 kroner for, det betaler man i København. Et juletræ til Give Kirke på tre meter, betaler man måske et sted imellem 250-300 kroner. I København koster det træ 700 kroner, siger han.</p><p id="p3">100 meter guirlander Træerne fra Give kommer til at pryde kirker på Vesterbro, ligesom de mange bunder pyntegran og de 100 meter guirlander, som medlemmerne har lavet.</p><p id="p4">Klubben har leveret juletræer til kirkerne på Vesterbro igennem 10 år, og i de seks første var det Jørgen Ravn selv, der sørgede for transporten i sin gamle Mazda kassevogn. Kirkerne skal have træerne til den 1.</p><p id="p5">søndag i advent, og han kørte rundt til kirkerne og leverede dem.</p><p id="p6">-Jeg kørte turen derover to gange. Dengang solgte vi ikke så mange træer som vi gør i dag, siger han.</p><p id="p7">Godt samarbejde I dag ordnes trasporten af et transportfirma, der henter tre paller med gran og kører dem til Vesterbro.</p><p id="p8">Her sørger Y's Mens Club Vesterbro for, at kirkerne får træerne, når de skal bruge dem. Det er en ordning, som Y's Mens Club i Give er glad for, og Jørgen Ravn regner med, at den fortsætter lige så længe det gode samarbejde med Y's Mens Club Vesterbro består.</p><p id="p9">Træerne bliver fældet omkring Give. I de sidste år har Y's Mens Club købt fældet og sendt træer fra Give Plantage, men i år var der en af klubbens medlemmer, der kunne lægge træer til.</p><p id="p10">Når plantageejeren og transportfirmaet har fået sit, giver forretningen et pænt overskud. Det bruges lokalt på at støtte spejderne og at holde juleaften sammen med menighedsrådet i Give Sognehus. Der ryger også en sjat til landbrugsprojektet Agri Wutomi i Sydafrika, og via FN støttes bekæmpelse af myggeplagen i Afrika. Endelig støtter Y's Mens Club også Sigurd Barret, der fortæller bibelhistorier til børn.</p><p id="p11">I lørdags var der otte, der fældede træer og fire der bandt guirlander. Men det hele startede med kaffen og et rundstykke.</p><p id="p12">-Kammeratskabet er det vigtigste, så kommer det andet bagefter, siger Jørgen Ravn, der har været med i alle årene, bortset fra et.</p><p id="p13">Men så skete der også noget efter kaffen. Det blev til i alt 54 træer, næsten lige så mange bundter pyntegrønt og 100 meter guirlander.</p><p id="p1">PÅ VEJ: Børn og ikke mindst forældre på Vesterbro får nu lidt mindre at bekymre sig om, når børnene skal til og fra skole, og fra skole til fritidshjem.</p><p id="p2">Tidligere har Vesterbro Bladet beskrevet hvordan børnene selv skal gå over Istedgade og Enghavevej og andre trafikerede veje, og hvor bekymrede forældre har råbt kommunen op. Men nu er der udsigt til, at det bliver lidt mere sikkert at gå i skole.</p><p id="p3">Københavns Kommunes teknik-og miljøudvalg skulle efter redaktionens deadline mandag nemlig beslutte yderligere 12 projekter, der skal sikre bedre trafikforhold til og fra skole og øget fokus på trafiksikkerhed.</p><p id="p4">På Vesterbro handler det om alle folkeskoler, Gasværksvejens Skole, Tove Ditlevsens Skole, Oehlenschlægersgade Skole og Vesterbro Ny Skole samt privatskolerne Mariendal Friskole og Børneuniversitetet i Valdemarsgade.</p><p id="p5">Med Sikre Skoleveje bliver byens børn sat i centrum. Skolebørnene i København skal være sikre, trygge og kompetente trafikanter, der både til fods og på cykel kan bevæge sig rundt i byen.</p><p id="p6">»Børnene er fremtidens trafikanter, og det er vigtigt, at de har trygge rammer til at lære gode cykelvaner fra starten.</p><p id="p7">Med Sikre Skoleveje investerer kommunen 50 millioner kroner i at forbedre trafiksikkerheden ved skolerne, så både børnene og deres forældre kan føle sig trygge i trafikken.</p><p id="p8">Og de kan se frem til rigtig mange gode resultater her i 2011,« siger teknik-og miljøborgmester Bo Asmus Kjeldgaard.</p><p id="p9">Men det er foreløbigt kun de 39 igangværende projekter, der vil være færdigt til første skoledag i august 2011, mens de resterende skal være færdige senest december 12.</p><p id="p10">På Vesterbro er der allerede gang i projekter på Gasværksvejens Skole og Tove Ditlevsens Skole.</p><p id="p11">Sikre Skoleveje er et program under Teknik-og Miljøforvaltningen i Københavns Kommune. Det udvikles i tæt samarbejde med Børne-og Ungdomsforvaltningen, Rådet for Sikker Trafik og Politiet.</p><p id="p12">Baggrunden for programmet er strukturomlægningen på skoleområdet i 2008, der betød, at der blev ændret på de ruter, børnene benytter til og fra og mellem skoler og fritidsordning.</p><p id="p13">Sikre Skolevejes formål er at udvikle og fremme: Børn der er sikre, trygge og kompetente trafikanter, forældre der er trygge og veje der er sikre.</p><p id="p14">Nogle af de fysiske ændringer er blandt andet vejbump, der sænker bilernes hastighed, variable hastighedstavler og asfaltmærkater, der anviser den mest trygge skolevej, som også er sat op ved Tove Ditlevsens Skole.</p><p id="p15">De 12 projekter koster i alt 3,4 millioner kroner.</p><block><p>Ungdomshuset blev til i 1982, hvor Københavns Kommune overlod brugsretten til bygningen på Jagtvej 69 til de unge. </p></block><p id="p1">BYKULTUR: Hvis man tager de to catalanske bydele, Raval og Gracia og lægger dem sammen, så har man Vesterbro. Det siger vesterbroeren og forfatteren til den romantiske guidebog »Barcelona -amor mio!«, Jacob Munkholm Hoeck. Det må han vist uddybe lidt: »Raval var tidligere et kvarter med slumlejligheder og lidt hard-core, lidt ligesom Vesterbro før byfornyelsen. Men efter De olympiske Lege i 1992 begyndte man at forny området, og i dag er det stadig et broget, men meget hipt område.</p><p id="p2">Der er dog stadig indfødte fra Barcelona, der advarer om at tage derned, men det forstår jeg ikke helt. Jeg synes, der er super fedt. Og Gracia er byens mest innovative kvarter, hvor små designerbutikker skyder op dagligt. Det er ofte her, de nye tendenser viser sig først -meget ligesom butikkerne i Istedgade« 34-årige Jacob Munkholm Hoeck, der i sit civile liv er presse-og marketingsmedarbejder på Gyldendal, tog sidste år orlov fra sit arbejde og tog sammen med sin kone Signe og deres dengang tre-årige søn, Kalle og helt nyfødte Otto til Barcelona, hvor de boede og levede, og hvor Jacob Hoeck skrev sin bog.</p><p id="p3">»Vi havde længe talt om at gøre noget andet end at være herhjemme og arbejde, og min kone er så heldig i sit job at have fuld barsel med fuld løn, så det var ' kun' mig, der skulle have orlov uden løn, og det fik jeg så. Vi havde tit været i Barcelona sammen før vi fik børn og var meget begejstrede for byen og kulturen, og da min kones kusine boede i en lille by syd for Barcelona, var det oplagt at finde et hus i nærheden af dem. Så vi boede ikke i selve Barcelona men tog flere gange om ugen derind med tog sammen, og jeg var oftere derinde for netop at samle materiale til bogen,« siger Jacob Hoeck, der har boet på Vesterbro siden 1999, hvor han læste dansk på universitetet.</p><p id="p4">»Jeg fik et arbejde hos en læge på Vesterbro Torv, der havde købt flere lejligheder i bydelen. Lægen havde tidligere haft lægesekretærer, der var sygeplejersker eller laboranter, og som ikke kunne lade være med at give gode råd til patienterne, så han ville gerne have en sekretær, der absolut ikke vidste noget om lægelige ting, og jeg skulle have noget at lave, for jeg havde ikke så mange timer på dansk, så det var perfekt og rigtigt sjovt.</p><p id="p5">Men det korte af det lange var, at en dag smed han en nøgle over til mig til en lejlighed i Oehlenschlægersgade lige ved skolen, hvor der lå en tyrkisk klub, nu ligger der en fed bar, Kulby. Siden blev jeg opgraderet til større lejligheder, og i dag bor vi i en stor lejlighed i Dannebrogsgade.« Jacob Hoeck er i det hele taget glad for Vesterbro og forstår ikke helt snakken om ' det gode gamle Vesterbro, der er væk': »Jeg synes stadig, det er et broget kvarter, og der er muligheder for at få forskellige oplevelser. Når jeg skal spise herrefrokost med mine drengevenner, så er det i Tove Ditlevsens Have, og når vi skal spise med familien, så går vi på Le Le, hvor der er fantastisk,« siger Jacob Hoeck, der i Barcelona også blev inspireret af bypolitikken.</p><p id="p6">»I bydelen Gracia er der mange up-coming designere, der betaler en meget lav husleje, og det kunne man da godt ønske for Kødbyen, så der kunne ske noget mere der,« siger Jacob Hoeck.</p><p id="p7">»Barcelona -amor mio!« er en del af en serie af andre romantiske guides, og er primært tænkt som en ferierejse uden børn med netop sin kæreste.</p><p id="p8">Men, lover forfatteren, den kan sagtens bruges som almindelig guidebog.</p><p id="p9">Bogen er udkommet på forlaget Gyldendal.</p><p id="p1">Dødningehoveder, vikingesmykker og en hugtand hænger i tunge kæder om halsen på Mike Tramp. Og manden bevæger sig med en blanding af indestængt energi og afslappet harmoni.</p><p id="p2">Han smider hurtigt solbrillerne, da vi går i ly for solen og en vinkelslibers skærende hylen på Café Obelix på Vesterbro Torv. Ingen formummet rock-attitude med primadonnanykker her.</p><p id="p3">-Hvis jeg kunne, så ville jeg give alle verdens børn en opvækst som den, jeg har haft på Vesterbro. Jeg har spillet fodbold på Skydebanen, jeg er konfirmeret i kirken lige derovre og boede rundt om hjørnet på Eskildsgade.</p><p id="p4">-Tror du ikke, at der vil være mange, som synes, at du har et lige lovligt romantisk billede af Vesterbro og din barndom? -Det kan de godt stikke op i røven, smælder retursalven fra rockstjernen.</p><p id="p5">Han vedgår, at det måske kan være svært at forstå, at hans opvækst objektivt set skulle være en mønstermodel.</p><p id="p6">Familien -enlig mor med tre børn -i en lille lejlighed.</p><p id="p7">Hun arbejdede på værthus i op til 18 timer om dagen, og det kneb da nogle gange med at nå skolen til tiden, og madpakker var heller ikke just hverdagskost.</p><p id="p8">-Men der hang jo altid en mor ud af vinduet og holdt styr på, at vi unger havde det ok.</p><p id="p9">-Jeg vil have lov at have en vis nostalgi og romantik omkring Danmark, København og Vesterbro. Jeg kan sgu godt li' frikadeller og øllebrød.</p><p id="p10">Og hvis jeg kunne få en politibetjent til at følge ænder over gaden, ja så ville det også være helt fint, griner han.</p><p id="p11">-Danmark er stadig hjemme, selv om jeg har boet mange år i USA og Austalien.</p><p id="p12">Jeg har faktisk lige skrevet et nummer til Bamse, det er første gang i lang tid, at jeg har skrevet på dansk. Det er også en slags tidsbillede af Danmark, som det var en gang.</p><p id="p13">-Og så skal mine børn også have lov til at opleve Bakken, Tivoli og cykelstier.</p><p id="p14"><br /><em style="bold">Tilbage til Danmark</em></p><p id="p15">Og så var der Vesterbro Ungdomsgård, hvor Mike slog sine første musikalske folder.</p><p id="p16">Med Bo Schiøler, Bob Dylan og Kim Larsen som de store idoler.</p><p id="p17">-Jeg vil gerne give tilbage, siger han.</p><p id="p18">Det er en af hovedårsagerne til, at han for tiden rejser landet tyndt som ambassadør for musikskoler og medvirker i TV 2' s fredagsprogram ' All Stars'.</p><p id="p19">-Det er første gang i 33 år, jeg ikke søger mod rampelyset selv. Jeg vil gerne give noget videre til unge musikere, og der er ikke noget, der for en musiker overgår at stå i studiet med et band.</p><p id="p20">Vi bliver kort afbrudt af Mikes iPhone.</p><p id="p21">-Jeg er Macfreak og er vild med deres produkter, men jeg ville egentlig gerne leve uden mobil. Vi lader den forstyrre for meget, siger han med et selvironisk smil.</p><p id="p22"><br /><em style="bold">Harmoni og tilpasning</em></p><p id="p23">-Når jeg er ude tilpasser jeg mig stedet uanset om det er USA eller Australien, sådan er jeg bare. Men når jeg er i Danmark, forventer jeg også, at Danmark stadig er Danmark.</p><p id="p24">Og jeg ved godt, at tingene udvikler sig. Jeg kan da også synes det er ærgerligt, hvis man skal vælte det store træ på Enghave Plads på grund af Metroen. Men jeg er sgu da også vild med at køre i Metro. Den er bare genial.</p><p id="p25">Så selvfølgelig skal man fortsætte med at udbygge den.</p><p id="p26">Han er lidt af en skabsromantiker, ser han positivt på udviklingen af Vesterbro, og er fortaler for balance, kompromis og harmoni.</p><p id="p27">-Jeg elsker de gamle bygninger og baggårde, men jeg er også glad for udviklingen.</p><p id="p28">Vi skal arbejde sammen, og vi skal være her allesammen.</p><p id="p29">København kan noget særligt, når det handler om byudvikling. Moderne metro, gamle bygninger og plads til cykler. Jeg er lidt en gammel dinosaur og kan godt li' vintage. At man kan mikse en gammel jakke og nye sko, eller holde fast i den gamle guitar, men selvfølgelig sætte nye strenge på. Og jeg elsker at gå på loppemarkeder i Forum. Det er som at spole dit liv igennem.</p><p id="p30">Noget kærligheden til Danmark kan skyldes, at danskere nøjsomme -er tilfredse med mindre. Han mener, det kan være årsagen til, at vi ofte ligger i top, når verdens lande måler på lykke og tilfredshed.</p><p id="p1">I slutningen af december 2008 åbner det nye sundhedsrum og værested for stofbrugere i Kvægtorvsgade på Vesterbro.</p><p id="p2">Men så længe vil foreningen Dugnad Vesterbro ikke vente på at få et værested til de lokale stofbrugere, som ifølge formanden Michael Lodberg Olsen har akut brug for deres eget værested nu.</p><p id="p3">Derfor søgte Dugnad sidste år Sundhedsministeriet om at etablere et midlertidigt, mobilt værested og fik for nylig den endelige bevilling plus 380.000 kr. af Vesterbro Lokaludvalg og 75.000 kr. af en anonym giver til projektet. Pengene skal bl. a. bruges til at købe en bus.</p><p id="p4">- Vi skal have den største bus, man har lov til at køre med et lille kørekort.</p><p id="p5">Bussen skal rumme stort set alle de faciliteter, der vil være i det kommende værested - undtagen toiletter, fortæller Michael Lodberg Olsen og uddyber: - I bussen kan brugerne bl. a. få varm kaffe og suppe. Vi installerer små lockers, hvor de kan låse deres ejendele inde, mens de hviler sig, uden at være nervøse for, at tingene bliver stjålet. Der skal også være computere med bredbåndsopkobling, og så skal vi selvfølgelig finde en leder til stedet, der bliver betalt med lønkroner fra Sundhedsministeriet.</p><p id="p6">Dugnad Vesterbro regner med, at det mobile værested er køreklart i løbet af sommeren, og at bussen ruller rundt på Indre Vesterbro indtil det permanente sundhedsrum i Kødbyen åbner. Derefter vil Dugnad ( gen) bruge bussen til bl. a. kontor og til at køre værestedsbrugerne på ture ud af byen.</p><p id="p7" /><p id="p1">Gennem sine 18 år som forstander på Mændenes Hjem har Robert Olsen set det meste. Han har set folk gå i hundene og komme ovenpå igen -for en tid. I bogen tager han os med til sit Vesterbro: Hils på Kongesønnen, Fuglen, den nærmest gennemsigtige Harry, Vesterbros sidste cowboy og andre, der har boet på ' drengehjemmet' i Istedgade. </p><p id="p1">En voldsom brand, der øjensynligt begyndte på bagtrappen i en ejendom på Istedgade på Vesterbro i København, har nu bredt sig til taget over tre opgange. Det oplyser TV 2 News.</p><p id="p2">Beboere fra mindst 15 lejligheder er blevet evakueret i forbindelse med brandslukningen.</p><p id="p3">Ifølge politiet blev branden opdaget af en forbipasserende. Der er ingen oplysinger om tilskadekomne.</p><p><a target="_blank" href="http://woview.infomedia.dk/?url=http://avisen.dk/voldsom-brand-vesterbro-050707.aspx&amp;OpointData=53e7cf85540241702e344eb66c87c1bbJmlkX3NpdGU9MTA2MzEmaWRfYXJ0aWNsZT0xMjg4MyZpZF91c2VyPTI4NDAmaWRfYXBwbGljYXRpb249MTAwMDAwOCZpZF9wYXJ0bmVyPTUmbGFuZz1kYQ==">Klik her for at åbne originalartiklen på Avisen.dk</a></p><p id="p1">I sidste uge udkom magasinet Vesterbro om den københavnske bydel. De mange skæbnebilleder blev levende, da duoen bag magasinet fejrede det årslange arbejde med levende musik og lokale lækkerier fra østens fagre riger.En klipning på Istedgade koster 80 kroner, fordi konkurrencen blandt frisørerne er for hård til, at nogen tør hæve prisen. Ammar Zaheer bor på Vesterbro og er 13 år. Han har kun ét stort ønske, nemlig at han ikke vil være kriminel. Og da Danmarks største pornobutik åbnede på Istedgade, havde beboerne tørstet efter en Netto. I magasinet Vesterbro kan man på ca. 75 sider blive klogere på alt om Vesterbro og især på de mennesker, der har deres liv i bydelen.</p><p id="p2">Det er Byfornyelsescenteret på Vesterbro, som står bag magasinet, der kun vil udkomme denne ene gang. "Efter syv års byfornyelse var det på tide, at man så lidt på, hvad der så var sket," fortæller journalist og forfatter Frank Hvilsom. "Tal og prognoser har man nok af, men det kan være svært at se virkeligheden fra sit kontor, og det var derfor, man gerne ville have et portræt af denne slags." Målgruppen for den brogede læsning er vesterbroerne selv, der inden for et par uger vil modtage det farverige magasin med posten. Til de inspirerende billeder af den svenske fotograf Anne-Li Engström kan beboerne bl.a. læse, hvad den lokale præst har at sige om kvarteret, og hvad man holder mest af, hvis man går i 6.u på Matthæusgade Skole.<br /><em style="bold">Familiefest i bydelen</em><br />
 Udgivelsesfesten blev holdt i Byfornyelsens festsal i Valdemarsgade. Langt de fleste ansigter var genkendelige, hvis man havde brugt bare fem minutter på at skimme dagens hovedperson, magasinet Vesterbro. Det høje humør og ditto musik blev akkompagneret af delikatesser fra mellemøsten, der blev skyllet ned med røverhistorier og skulderklap. Som ved en sammenkomst i Vesterbro-familien blev der kigget billeder og talt med fjerne slægtninge, mens livemusikken bød på nye fortolkninger af Sinatra-sange - i dagens anledning vredet ud af hhv. guitar og harmonika. At interviewe de mange beboere og skrive magasinet færdigt tog næsten et år. Siden har magasinet ligget klar til print i endnu et år, fordi pengene til trykning og distribution lod vente på sig. For journalisten har det været ventetiden værd. "Jeg synes, at det lykkedes mig at fremstille et billede, der er meget tæt på virkeligheden," fortæller journalisten, mens han glad hilser på de fremmødte og spejder efter de efterhånden velkendte ansigter.<br /><em style="bold">Ludere og lommetyve</em><br />
 "Der har været en tendens til, at Vesterbro var narkomaner, ludere og lommetyve, og dem har jeg med vilje ikke taget med," siger han og bliver afbrudt af Gitta, der sidder ved et bord kun med kvinder. "Det har vi sgu da været i 30 år," råber hun, og bordet brøler af grin. Ved den uventede succes med sin egen vittighed fortsætter hun stolt: "Der er nogle, der holder sig bedre end andre, selvfølgelig, men jeg har også spist masser af grøntsager!" Gitta aer sig glad på maven, mens bordene omkring hende slutter sig til jubelkoret. Mange af de portrætterede vesterbroere mener, at byfornyelsen har været med til at gøre kvarteret pænere, men de er vildt uenige om, hvad det betyder for den gamle arbejderrede.<br /><em style="bold">Skævheden tabt</em><br />
 "Når man spørger om byfornyelsen, er det himmel eller helvede. Nogle mener, at de har fået et palads, og andre er kede af, at det skæve og det skøre forsvinder. Jeg kan godt forstå begge sider, men for mig har det været vigtigt, at det ikke skal være en romantisk forestilling om det skæve paradis," fortæller Frank Hvilsom. Balancen mellem det tolerante og skæve lokalsamfund og storbyens ubarmhjertighed er en af de ting, Frank Hvilsom har forsøgt at beskrive. "Der er mange, der gerne vil fremstille den romantiske udgave, og det synes jeg, beboerne var gode til at lade være med. De føler meget for deres kvarter, men de kan også godt se skraldespandene," smiler han. Et af magasinets mange ansigter er Tove, der har en kaffebar ved navn Hos Tove. Her er stamkunderne en del af det gamle Vesterbro med matroser, servitricer og cirkusbørn. De lufter deres sorger og glæder over for hinanden og deler det gerne med journalisten og fotografen.<br /><em style="bold">Den frie ånd</em><br />
 En anden skæbne er den kun 23-årige punker, Sune, der ifølge ham selv vil blive gammel, mens han kæmper for den frie ånd på Istedgade, hvor han har boet i fem år. Indtil videre er hans største oprør at sætte sig på en stol på fortovet og tale med forbipasserende. ..Når jeg sidder på stolen nede på gaden, så er det også fordi, jeg vil minde folk om deres egen dødelighed. Jeg vil gerne slå de der over-menneske-forestillinger, om at man kan styre alt i denne verden, i stykker. Der vil altid være udskud.. Skæbnerne danner som brikker i et puslespil et helstøbt og farverigt billede af en broget bydel. Mens øjnene kommer på første klasse i det lækre og befriende enkle layout, vil indviede grine genkendende af de mange detaljer, der nøgternt ridser det absurde ind i bybilledet. For udenforstående kan historierne give anledning til en ekstra vejrtrækning, inden de sætter mærkater på de folk, de møder. Det er en nærliggende tanke, at Vesterbro kan blive til et Østerbro eller et Nørrebro, men der er endnu ikke lagt planer for kommende byportrætter. Indtil da må nysgerrige københavnere fra N, Ø eller S låne det utraditionelle portræt af en vesterbroer, der kan undvære det. <a href="mailto:katrine.mortensen@jp.dk">katrine.mortensen@jp.dk</a></p><p id="p1">(Svar til debatindlæg 20. juni) STØJ OG LARM: Mikael Stenstrup.</p><p id="p2">Hvis du ikke vil diskutere mere distorsion i Vesterbro lokalt udvalg, så har jeg nogle forslag til hvad i kan diskutere i stedet: Skal Vesterbro være et beboelsesområde -godt nok med højt til loftet -men med fokus på, os, der bor her.</p><p id="p3">At vi kan sove, restituere, og finde ro i vores lejligheder, når vi har brug for det? Mange her arbejder på skæve tidspunkter. Så det er ikke kun hverdag nætter der skal være ro. Men også fredag eftermiddag, aften. Og søndag formiddag. Eller skal Vesterbro, være en kulisse, der danner rammen om fester, event med mere. Hvor os der bor her, er statister, der spiller rollen som de lokale indførte? Som det er i dag, har udviklingen medført, at en masse af dem, jeg deler andelsboligforeningen med, har svært ved at finde ro i deres lejlighed både torsdag, fredag og lørdag. Nattelivet larmer allerede for meget.</p><p id="p4">Med et Campus på Carlsberggrunden, med omkring 10000 studerende, vil Vesterbro sandsynligvis komme i samme situation, med hensyn til støj fra nattelivet som indre by.</p><p id="p5">Og det er slemt. Spørg bare Nørrekvarter beboereforeningen.</p><p id="p6">Konkret kunne i arbejde på at beværtning der ligger i nærheden af beboelse ikke skal have lov til at udskænke alkohol efter kl. 24. Så kan 2-og 5-bevillinger henvises til Kødbyen, Fisketorvet med mere.</p><p id="p7">Man kan sige; hvorfor skal et spisehus holde naboerne vågen til kl. 02 om natten? Dels kunne i gå ind i debatten om ' Forskriften for udendørs arrangementer', som er under debat, i den kommende tid. Med det formål at få fastlagt lydniveauet så lavt som muligt. Det burde heller ikke være tilladt, at spille højere i gaden, end på pladser. Vores by er altså ikke til for eventmageres skyld. Men for vores skyld.</p><p id="p8">En tredje prioritering kunne være at forhindre Sønderboulevard i at udvikle, sig til en støjmæssig pendant, til Islands brygge. Hvor støj hvert år giver anledning til gener for naboerne.</p><p id="p9">Og så til sidst. Distortion.</p><p id="p10">De har forbedret sig. Og bør kunne rummes på Vesterbro.</p><p id="p11">Men der skal skrues mere ned. Ryddes bedre op. Og samarbejdes mere med os lokale.</p><p id="p12">Når Distortion gerne vil sætte en scene op i en gadebør de inden da kontakte det lokale gårdlaug, de lokale lejere, andels-og ejerforeningener og høre deres mening om, hvad der skal forgå i deres gade. Så kunne det jo være, at der ikke var så mange af os lokale der flygter ud a vores bydel, når der næste gang er distortion.</p><p id="p13">Som det er i dag har distortion for meget karakter af invasion og besættelse. Og det er hverken distortion eller Vesterbro tjent med.</p><p id="p1">JUL: Har du det også som om, dagene bare bliver mørkere og mørkere? Det gør de også. Men bare rolig. Det vender igen.</p><p id="p2">Helt præcist 21. december bliver dagene igen længere -langsomt bevares -men der er lys for enden af mørket.</p><p id="p3">Det skal ikke gå ubemærket hen, synes Niels Thilo Wamberg, der med støtte fra Vesterbro Lokaludvalg og Carlsberg Byen er hovedarrangør af lysfesten Festivals of Lights, som finder sted netop, som du tænder det fjerede lys i adventskransen.</p><p id="p4"><br /><em style="bold">Julerier for børn</em></p><p id="p5">Festen begynder på Bryggernes Plads på Carlsberg klokken 14.30-16, hvorefter festivalsoptoget bliver sendt af sted af julemanden og herefter går gennem Vesterbro og efter planen fortsætter frem til midnat.</p><p id="p6">Optoget bliver anført af en solvogn og vil byde på blandt andet fakkeltog og artister.</p><p id="p7">Undervejs vil processionen passere gennem Enghaveparken, Istedgade, Onkel Dannys Plads og Kvægtorvet, hvor man blandt andet kan opleve livemusik, dansere, gøglere og meget andet. Festen vil her fortsætte indtil midnat.</p><p id="p8">»Festival of Lights er for alle, der har lyst til at fejre lyset komme, ligesom alle er velkomne til at deltage med egne aktiviteter på egne vilkår. Vi håber, festivalen kan blive en tradition på Vesterbro. Vi starter festivalen med et julearrangement i Carlsberg Byen, som jo ligger centralt placeret på Vesterbro, tæt på Valby, Sydhavnen og Frederiksberg. Vi håber derfor, at borgerne i de andre bydele også har lyst til at deltage i festivalen,« siger arrangør Niels Wamberg.</p><p id="p9">Også Carlsberg Byen er glad for at være med til lysfesten, som begynder på Bryggernes Plads:.</p><p id="p10"><br /><em style="bold">Fest for alle</em></p><p id="p11">»Den 21. fejrer vi både sidste søndag i advent og vintersolhverv i Carlsberg Byen. Det må derfor siges at være et mangfoldigt arrangement, vi afholder i forbindelse med Festival of Light. Det passer godt med vores vision om at skabe en mangfoldig og levende bydel, hvor mange forskellige typer mennesker færdes, bor og arbejder,« siger Pernille Rohdemeier, kommunikationschef i Carlsberg Byen.</p><p id="p12"><br /><em style="bold">Fakta</em></p><p id="p13"><br /><em style="bold">FESTIVAL OF LIGHTS</em></p><p id="p14">Festivalen er en moderne fortolkning af vintersolhvervstraditionen.</p><p id="p15">Vintersolhverv er den dag på året, hvor antallet af timer med dagslys er færrest. Her fejrer man, at lyset vender tilbage.</p><p id="p16">Festivalen finder sted 21. december 2014, fra klokken 14.30 -24. Det er gratis at deltage.</p><p id="p17">Vintersolhvervet falder i år sammen med sidste søndag i advent.</p><p id="p18">Festivalen skydes derfor i gang med et familievenligt julearrangement på Bryggernes Plads i Carlsberg Byen fra kl. 14.30 -16. Her bliver der skruet op for julestemningen med juletæer og besøg af julemanden, ligesom der er mulighed for at købe gløgg og æbleskiver.</p><p id="p19">Fakkeloptog og solvogn gennem Vesterbro til midnat, Vesterbro Lokaludvalg har givet 20.000 kroner af puljemidlerne. Der var søgt om 73.000 kroner.</p><p id="p20">Det endelige program for hele festivalen kan ses på Festival of Lights Facebook-side.</p><p id="p21">Kilde: Carlsberg Byen og Niels Thilo Wamberg.</p><p id="p1">Kamal Qureshi byder Bertel Haarder velkommen som sundhedsminister og inviterer ham til bydelen.</p><p id="p2">Vesterbro er en bydel, der i høj grad har oplevet regeringens manglende vilje til at forbedre dagligdagen for de hårdest ramte.</p><p id="p3">Jeg taler her blandt andet om stofmisbrugerne, som til stor fare for sig selv og andre stadig må indtage deres stoffer under kummerlige forhold, i stedet for i autoriserede fixerum. SF har længe kæmpet for en oprettelse af et autoriseret fixerum i bydelen.</p><p id="p4">Det ville nemlig forbedre vilkårene, både socialt og sundhedsmæssigt, for de mange stofmisbrugere, som har deres daglige gang på Vesterbro. Som det ser ud nu findes der allerede fixerum på Vesterbro, de eksisterer i baggårde, legerum, kældre og busskure. Det er derfor foruroligende, at den tidligere sundhedsminister nægtede at gøre noget ved problemet. Kære Bertel. Jeg vil i den anledning byde dig velkommen til posten som ny sundhedsminister. Jeg håber, at du vil se anderledes på sagen, og at du vil tage dit ansvar på sundhedsområdet alvorligt. Forhåbentlig vil du arbejde på at skabe bedre forhold for de udsatte grupper, der så ofte tidligere er blevet glemt. Undersøgelser viser, at et fixerum på Vesterbro ville betyde, at man alene i København ville kunne redde 50-60 narkomaner årligt -det svarer til en bus fuld af mennesker, der dør hvert år. Havde regeringen forholdt sig så passivt, hvis det for få midler havde drejet sig om at redde livet for 60 rige pensionister fra Nordsjælland? Jeg tvivler på det.</p><p id="p5">Et fixerum ville samtidig Debat give en tredjedel færre sygehusindlæggelser og mange sygdomme -blandt andet hiv og hepatitis -kunne forebygges, hvis narkomanerne havde mulighed for at indtage deres stoffer i autoriserede fixerum. Jeg glæder mig over, at vi har fået en ny sundhedsminister, der forhåbentlig vil se anderledes på sagen. Et fixerum ville give Københavns narkomaner et værdigere liv -i stedet for at de må fixe med beskidt regnvand og beskidte kanyler.</p><p id="p6">Et fixerum ville ikke kun forbedre narkomanernes livskvalitet, men ville også være til glæde for resten af bydelens beboere. Fixeforbudet betyder, at narkomanerne er nødt til at fixe på offentlige steder til stor gene for beboerne på Vesterbro, som må leve med beskidte, brugte kanyler i bus skure, opgange og i børnenes sandkasser.</p><p id="p7">Næsten 80 procent af københavnerne støtter af disse grunde allerede en oprettelse af et fixerum. Også personalet i sundhedsrummet på halmtorvet har længe sagt, at der hårdt brug for samme. Men de ser i modsætning til ministeren også de hårde realiteter -hver dag! Før du tager stilling til sagen Bertel, vil jeg derfor gerne invitere dig med på Vesterbro for at se den barske virkelighed med egne øjne. Jeg synes, at du skal have muligheden for at revurdere regeringens tidligere politik på området, så vi kan give Vesterbros stofmisbrugere og øvrige beboere en bedre og tryggere hverdag.</p><p id="p8">Lad os nu få det fixerum! Kamal Qureshi, folketingsmedlem for SF, menneskerettighedsordfører.</p><p id="p1">Så er den 5. FDB Møbler butik på trapperne.</p><p id="p2">Coop står bag den nye butik, som åbner 27. oktober på en central placering i helt nye lokaler i Trommesalen på Vesterbro i København.</p><p id="p3">Trommesalen er en 130 m lang gade på Vesterbro, der forbinder Gammel Kongevej og Vesterbrogade.</p><p id="p4">På gaden lå Københavns ældste kvægtorv 1671-1879, der blev anlagt af hofslagter og konsumptionsforpagter Niels Olufsen for at forhindre borgerne i at opkøbe lam og kreaturer og slagte dem uden at betale afgift.</p><p id="p5">Når kvægtorvet åbnede, skete det med trommehvirvler; deraf stedets navn. Desuden hed den første såkaldte accisebod, der lå ud til torvet, også Trommesalen.</p><p id="p6">Myndighederne nedlagde i 1879 kvægtorvet og erstattede det med nye slagtehaller ved Halmtorvet.</p><p id="p7">Gilleleje Brugsforening åbnede den første FDB Møbler butik i nyere tid i januar 2015, og 1. september 2016 kom Coop på banen med sin første møbelforretning i Lyngby ved København.</p><p id="p8">2. marts i år åbnede Brugsforeningen for Middelfart &amp; Omegn en butik i Strib, og 31. august åbnede Coop sin anden FDB Møbler butik på Algade 51 i Roskilde - som nabo til den nye SuperBrugsen. Coops tredje butik åbner som nævnt 27. oktober på adressen Trommesalen 5 på Vesterbro.</p><p id="p1">Den private organisation DUGNAD åbner værestedet Café Dugnad på Vesterbro som følge af et samarbejde med Københavns Kommunes Socialforvaltning og tildelingen af en "Vesterbro-pulje" på 10 millioner i 2005 af daværende sundhedsminister Lars Løkke Rasmussen og justitsminister Lene Espersen.</p><p id="p2">"Selve indretningen tager udgangspunkt i de værdier vi har arbejdet med igennem tiden og forsøger at finde en "tone" som indoptager stofbrugernes position som et værdigt ståsted for et menneske", siger projektleder Kenneth Balfelt.</p><p id="p3">Indretningen af Café Dugnad er blevet til i et tværfagligt samarbejde imellem Tina Saaby, partner i WITRAZ Arkitekter + Landskab, billedkunstner Kenneth A. Balfelt, konceptdesigner Mette Høj og Karin Dam Nordlund, CoCreative og Michael Lodberg Olsen, Leder af Café Dugnad</p><p id="p4">Fakta:</p><p id="p5">Café Dugnad er en del i et partnerskab med Københavns Kommunes Socialforvaltning om to sammenhængende tilbud; et Sundhedsrum og en café for stofbrugere, der opholder sig på Vesterbro.</p><p id="p1">Dametoilettet ligger til højre for ølkasserne. Det er der flere ved baren, der fortæller mig, da jeg spørger. En kvinde med citronvand og skulderpuder, taber sin skindjakke, da hun rejser sig op for at følge mig helt til dørs. »Fandt du det?« spørger en mand, da jeg kommer tilbage. Det gjorde jeg. Jeg har også fundet noget andet.</p><p id="p2">Fotografen og jeg er taget til Vesterbro for at lede efter det syndige København, hvor et klap i numsen er en kompliment, og hvor en tatovering ikke betyder noget klogt på japansk. Vi leder efter en verden bag Hovedbanegården, som tidligere var så berygtet, at mennesker fra den anden ende af Europa smilede på en ganske bestemt måde, når København blev nævnt. Da vi tager af sted, ved vi ikke, om Vesterbro stadig lever op til de smørrede smil. Synden står nemlig ikke ligefrem i øjnene, når man kaster et blik ned ad Istegade i dag, hvor næsten alle facader og husmure er gået igennem så omfattende renoveringer, at man mindst skal have en far med partnerskab i et større advokatfirma for at flytte ind.<br /><em style="bold">Brøndkarse i gadebilledet</em><br />
 Rengøringen af Vesterbro har også gjort, at caféer med brøndkarse på disken og lime i øllerne er rykket ind i gadebilledet. Den slags, hvor vinduerne er så store, at ingen på fortovet udenfor er i tvivl, når brøndkarsen sætter sig fast mellem fortænderne. Og den slags, hvor man kommer for at blive klogere på sig selv, og ikke for at få én med hjem, som man ikke kan huske navnet på næste morgen. Det er i hvert fald dét, man husker sig selv på. Vi er taget afsted for at finde de steder, hvor gæsterne ikke husker sig selv på noget som helst, og hvor det ikke er et nederlag at stille spørgsmålet »Kommer du her tit?« til en ukendt i baren. Det kræver nu ikke mange skridt fra hovedbanen at finde et sted, som ikke har ladet sig rokke af byrenoveringen. På Jernbane Caféen er man stadig på fornavn med bartenderen, og her er det ikke kommet på mode at ignorere sin sidemand i baren.<br /><em style="bold">Godnatbajer før hotellet</em><br />
 Det er også her jeg modtager mit livs bedste vejledning til toilettet. Folk vil gerne snakke, og man behøver ikke bruge ret lang tid på at finde den rigtige start-replik, før man henvender sig. Vi har lige bestilt den første øl, da vi falder i snak med Tove og Finn fra Bornholm. De er inde og få en godnatbajer inden, de går hjem til deres hotel, som ligger lige om hjørnet. Når de kommer til København, er Jernbane Caféen altid et fast punkt på programmet, fordi de føler sig hjemme her. Ikke mindst fordi der jævnligt dukker andre bornholmere op, som har et par timer, inden det er tid til turen hjem. Der kommer i det hele taget mange, som har lidt tid, inden toget går. På Jernbane Caféen kan man ikke gå i baren og bede om hverken backgammon-spil eller mexikanske majschips til øllen. Tilgengæld kan man få flæskesvær og raflebægre.<br /><em style="bold">Gå ikke alene</em><br />
 I hjørnet spiller de snyd. Taxachaufføren Hans kan se i sin modstanders øjne, at han ikke har tre seksere. Da modstanderen løfter, er der kun to. Hans er nemlig god til at gennemskue. Han ved også, at Vesterbro ikke er blevet pæn og uskyldig, selvom hus-facaderne stråler af fornyelse. »Når jeg er på arbejde, kører jeg aldrig med frilygte i Istedgade. Det er der ikke ret mange af os, der gør. Hvis en svensk turist beder mig om at køre til Istedgade for at finde en dame, råder jeg ham altid til, at jeg kører ham til et bordel i stedet. Der er tingene meget mere i orden,« siger Hans, som tager mig i armen, da jeg er på vej ud. »Du skal aldrig gå i det her område alene,« hvisker han. Vi er også to, da vi går ned af Istedgade, men vi møder nu flere svenske ægtepar med kufferter på hjul på vej ned til et af hotellerne, end vi møder kvinder i lidt for lårkort. Pissesmart - undskyld! Det er også det, vi hører fra Jan, som har boet på Vesterbro i 50 år. Damerne på gaden er stort set væk, og man kan heller ikke længere sidde på et værtshus og blive samlet op af én af dem. Vi møder Jan på Spunk Bar. Han viser os to buler på sin hånd. »Det er fra de to eneste gange, jeg har været oppe at slås. Der er ikke ret mange, som får nogen på tæven mere. Nu er det faktisk kun de dage, hvor pensionisterne har fået penge. I gamle dage var det helt almindeligt. Dengang var der en grund til, at barstolene var boltet fast til gulvet,« siger Jan og hilser på to meget yngre mænd med underarmene dækket af tatoveringer. Han peger på skiltet over kaffemaskinen i baren. »Engang var Vesterbro et råt sted. I dag er det pisse smart. - undskyld,« står der. Jan synes nu ikke, der er noget at undskylde for. »Der er helt klart sket en forandring her på Vesterbro, men jeg synes nu, at det er blevet til det bedre. Vi har stadig de her steder, hvor man kan komme og have det rart, og hvor man kender hinanden,« siger han og beder bartenderen, Rosa, om, at holde øje med hans plads, mens han går på toilettet. Hun har meget at holde øje med. I den ene ende af baren bestiller en kendt tv-mand en ny omgang, og i den anden ende skal stamgæsten, Michael, med de orange brilleglas have en øl til sin lyshårede kæreste. Der var langt mellem blondinerne, da han sad fængslet i Spanien. Michael har mange historier, ligesom han har mange venner omkring baren. Kæresten, Tina, har ikke lang tids erfaring med nattelivet på Vesterbro, men det er blevet hendes foretrukne sted, og hun ligner en rigtig værtinde, da hun sætter sig ned til en flok nordmænd for at holde dem ved selskab. »Tidlige kom jeg kun på byens hotteste diskoteker, men efter jeg har mødt Michael, er jeg blevet helt vild med at komme her. Der er en utrolig god stemning, og det var slet ikke dét, jeg forestillede mig.« Vi går ud på gaden igen. Sexbutikkerne har ligeså længe åbent som sharwarma-barene. Ingen behøver at gå sultne i seng.<br /><em style="bold">Halogen over dyresex</em><br />
 Istedgade har omkring otte sex-forretninger, og mange af dem har ligesom alle de andre bygninger fået nyt look. Hvis det ikke var for et smilende får i vinduesudstillingen, kunne den ene forretning nemt gå for at være byens førende sushi-restaurant. Der er ingen tvivl om, at sex-butikkerne har fulgt med udviklingen på Vesterbro. Et sted er der kommet halogenbelysning over dyresex-filmene, og varerne er sat op, så man skulle tro, at det var Magasins bedste dekoratører, der havde været på spil. Vi går ned i en af de knap så belyste. Det er ejeren selv, der står bag disken. Han kan godt mærke, at Vesterbro ikke er, hvad den har været. Engang skulle alle slutte en julefrokost af på Vesterbro - bare for at have noget at tale om resten af året. Men der er ikke så mange damer at komme efter mere, og folk er også blevet bange for AIDS. Ejeren klager nu ikke. Butikken løber stadig rundt, og der er gang i rummene, hvor der bliver vist film. For 50 kroner kan man købe billet til hele dagen og komme og gå, så meget man har lyst til. Det er der mange pensionister, der benytter sig af. »Jeg kan høre, at mange af dem kommer for at sludre lidt med hinanden,« siger han.<br /><em style="bold">Nøgen servering</em><br />
 Det er nu ikke alle, som kommer i sex-butikkerne for at sludre. I en af de større forretninger møder vi Dan, som er kommet for at købe et par trusser uden bund til den kvinde, som han vil fri til. Trusserne bliver pænt pakket ind, og da han går derfra, er han overbevist om, at Vesterbro stadig er det sted i København, hvor udvalget er størst. Det er også her, at man kan finde den mest afklædte bartender. Det kræver godt nok, at man spørger pænt, og at man betaler 50 kroner for at få lov til at komme ind i baglokalet hos en af sex-butikkerne. Da vi spørger pænt, overvejer manden bag disken et øjeblik, inden han trykker på en knap, så døren går op indtil den nøgne servering. Kvinden bag baren bander over, at der mangler tiere i kassen med byttepenge. »Der har bare manglet tiere hele aften. Er der nogen, der kan veksle,« siger hun og sætter hænderne på sine nøgne hofter. Alt på hende er nøgent. Hårene på kroppen er også væk. En mand i baren med trimmet fuldskæg og brillestel, som matcher hans hårfarve, redder hende ved at smide to tiere på disken. »Tak skat,« siger hun og skænker en fadøl til en ung svensk mand, som næsten ikke tør blinke af frygt for at gå glip af vigtige sekunder under sit livs oplevelse.<br /><em style="bold">Dyb forundring</em><br />
 Da en helt ung kvinde kommer ind i selskab med to mænd, er det ikke for at få en oplevelse for livet. Hun kommer for at tjene penge. De går ind i ét af rummene ved siden af toiletterne, og de er tilbage meget kort tid efter. Ligesom på de andre værtshuse på Vesterbro er det nemt at komme i snak med folk. Manden ved siden af mig er glad for at fortælle om sit liv både inden og udenfor fængslet. Da vi taler om mig, spørger han med dyb forundring, hvordan jeg kan have moral til at være på en avis som B.T. Bagefter forlader han mig for at gå ud på gaden og sælge sine varer. Vi går også hjem. Man skal helt op til Hovedbanen for at få en taxa. Selvom det regner er det meget rart, at taxaerne ikke tør køre med frilygte i Istedgade. Det beviser, at der er nogle, som ikke overgiver sig, ligegyldigt hvor meget man byrenoverer.</p><p id="p1">FASTELAVN: Så er det nu, du skal i din mors eller fars klæde-ud-gemmer eller få dem til at sy et kostume. I næste weekend er det fastelavn og for dig på Vesterbro, er der masser at lave.</p><p id="p2">Allerede lørdag 9. februar kan du på Fisketorvet tage forskud på festlighederne. Der er nemlig tøndeslagning på tre forskellige tidspunkter i løbet af dagen for tre forskellige aldersgrupper, så både de store og små får en fair chance for at løbe af med titlen som kattedronning eller konge.</p><p id="p3">Tid: Lørdag 9. februar -klokken 11: 0-3 år, klokken 13: 4-7 år, klokken 15: 8-12 år Sted: Fætter BR, Fisketorvet.</p><p id="p4"><br /><em style="bold">Nu skal katten ud af tønden</em></p><p id="p5">Som de andre år, bliver der holdt en kæmpe fastelavnsfest for børnefamilierne på Vesterbro.</p><p id="p6">Dette år er det søndag 10.</p><p id="p7">februar klokken 14-16 i Kulturanstalten 3. Sal Lyrskovgade 4.</p><p id="p8">Dagen byder på tøndeslagning, både for de store og små, samt kåring af kattekonger, kattedronninger og den bedste udklædte. Sille &amp; Palles børnejazz optræder live med massere af forskellige rytmer, som skal give en festlig stemning.</p><p id="p9">Det eneste du skal gøre, er at klæde dig ud, kommer hen til Kulturanstalten og betale en billet på 30 kroner via www.</p><p id="p10">bks-vesterbro. dk. ads.</p><p id="p1">Hvordan ville kunsthistorien have formet sig, hvis lægerne havde kastet sig over alle de »tossede kunstnere« og gjort dem mere normale?
Spørgsmålet tages op i en debat mellem billedkunstnerne Jens Jørgen Thorsen og Per Arnoldi, der møder op i Galskabens Café på Fiolteatret den 1.
juni.
De to herrer er blandt gæsterne i en temadag om distriktspsykiatrien på Vesterbro, og arrangementet er et af de mange, som Fiolteatret står for i anledning af Vesterbro Kulturuge, der finder sted fra 29. maj til 5. juni.
Samme teater lægger rum til en debat om, hvad Den Brune Kødby kan bruges til, efter at de sidste kreaturer for længst er væk, og til en ditto om en af bydelens centrale pladser, Halmtorvet.</p><p id="p2">Og derudover byder bydels-festen på en lang række arangementer, fra åbningsgalla og koncert i Enghaveparken på søndag, over kræmmermarked og jazzmusik på Vesterbros Torv, til et familiegadeløb, der finder sted den 4.
juni fra kl.  14 og skydes i gang af kulturminister Jytte Hilden (S).
»Det hele handler om fest, glæde, socialitet, vilje og optimisme,« siger arrangørerne, der gerne vil vise, at Vesterbro ikke kun er er en belastet bydel med narko, slum og hundelorte i rigt mål.
»Det er også et sted med 30.000 meget forskellige indbyggere, som for det meste har en positiv identitet på trods af bydelens meget forskellige kulturer.  Og som faktisk kan lide at bo her.«</p><p id="p1">BEDST: Torsdag sidste uge sluttede AOKs afstemning i Byens Bedste og vinderne i de forskellige og må man sige efterhånden mange kategorier er fundet. Og Vesterbro er klart og stærkt repræsenteret på skamlerne.</p><p id="p2">I kategorien Byens Bedste Bar blev Mesteren og Lærlingen nummer 1. Som bekendt ligger den lille smug-agtige kro på Flæsketorvet og man må ryge inden for i de små lokaler, der er tæt pakket fredag-lørdag.</p><p id="p3">Baren, der en tidligere slagterbar og frokostrestaurant, genåbnede sidste år med nye ejere, og af og til kigger de gamle slagtere også ind for at få en bajer. Lige ved siden af ligger Kødbyens Fiskebar, der udmærker sig ved at være en blanding af en bar med lækre drinks og østers lige til at spise og en restaurant med bord-betjening. Her på Flæsketorvet 100 kan man også få kød - det er jo i Kødbyen, men hoved-spisen er fisk og (rå) skaldyr.</p><p id="p4">Kødbyens Fiskebar har vundet kategorien Byens Bedste Nye Restaurant. Halmboder, slikkepinde, varme æbleskiver, julepynt og kørende forlystelser er Jul i Tivoli og de vandt kategorien Byens Bedste Børneoplevelse.</p><p id="p5">Den bedste gadefest er ifølge AOKs brugere Pride Parade, der efter et optog gennem byen kulminerer i en stor fest på Rådhuspladsen, og nu vi er ved gadefestivalerne er den bedste festival Distortion, der bevares ikke er et decideret Vesterbro-tiltag, men dog også foregår/foregik på Vesterbro.</p><p id="p6">Den bedste musikoplevelse, ja, den får man på Vega, hvis man altså skal tro afstemningen på aok.dk</p><p id="p1">I tre år har de amerikanske myndigheder advaret deres statsborgere mod at besøge Nørrebro og Vesterbro sent om aftenen.</p><p id="p2">»Generelt er København en sikker by. Visse kvarterer indebærer dog en større trussel end andre. For eksempel bør man undgå det centrale Vesterbro og Nørrebro sent om aftenen,« lyder det i USAs officielle rejsevejledning.</p><p id="p3">Men nu erkender den amerikanske ambassade på Østerbro, at advarslen om nabokvartererne er overdreven.</p><p id="p4">»Vi vil nu kigge på det og ændre ordlyden. Vi må nok erkende, at ordet ?undgå&amp;lt;saxo:ch value=&amp;quot;226 128 153&amp;quot;/&amp;gt; er lidt for hårdt, og vi skal finde en bedre måde at sige det på. Formålet med rejsevejledningen er alene at gøre det klart, at turister skal vise varsomhed, når de er ude sent om aftenen,« siger Gavin Sundwall, talsmand for den amerikanske ambassade i Danmark, til Berlingske.</p><p id="p5">Amerikanerne vil derfor nu ændre ordet for Nørrebro og Vesterbro fra »you should avoid  » - »man bør undgå« - til noget i retning af, at man skal »show caution« - »være varsom«.</p><p id="p6">Det amerikanske udenrigsministerium laver rejsevejledninger for alle størrebyer i verden, og vejledningerne bygger blandt andet på konkrete statistikker for kriminaliteten i særlige bydele, oplyser ambassaden.</p><p id="p7">»For tre år siden var Nørrebro og Vesterbro formentlig et mere råt område. I dag er der mindre grund til bekymring, og områderne har klart forbedret sig. Vi siger stadig, at der er grund til at vise varsomhed, men man behøver altså ikke helt undgå områderne. Heller ikke sent om aftenen,« siger Gavin Sundwall.</p><p id="p8">Spørgsmål: Er du selv undertiden på Nørrebro eller Vesterbro?</p><p id="p9">»Ja, nogle af de bedste restauranter og nogle af de bedste steder at hænge ud med ens venner om aftenen er på Nørrebro og Vesterbro, så jeg ville være en hykler, hvis jeg sagde, at jeg ikke kom der. Det gør jeg.«</p><p id="p10">Spørgsmål: Føler du dig tryg på Vesterbro og Nørrebro om aftenen?</p><p id="p11">»Jeg udviser varsomhed, som jeg gør i enhver anden storby. Og jeg holder øje med, hvad der foregår omkring mig. Hvis noget virker utrygt eller forkert, så tager jeg for eksempel en taxa i stedet for at gå ned til metroen. Men jeg føler mig generelt ikke utryg,« siger Gavin Sundwall.</p><p id="p12">Københavns overborgmester, Frank Jensen (S), har sagt, at det ikke var »fair,« at advare amerikanske turister mod Vesterbro og Nørrebro, og at advarslen »skræmmer turisterne unødigt«.</p><p id="p13">Selv har borgmesteren - efter egen beskrivelse - aldrig har følt sig utryg i de to bydele. Heller ikke efter mørkets frembrud.</p><p id="p14">»København er heldigvis en af verdens tryggeste storbyer, og københavnerne er gode til at tage hensyn og passe på hinanden,« sagde Frank Jensen onsdag.</p><p id="p15">Borgmesteren mente, at vold og kriminalitet i bydelene ikke gav grund til nogen særlig bekymring.</p><p id="p16">»Det mest sandsynlige er trods alt, at man løber ind i en beruset hipster.«</p><p id="p1">Hvor kaffe oftest serveres i
hurtige to-go-krus, er te forbundet
med en helt anden
afslappet langstrakthed -
blandt andet takket være
Maria Jessen Petersen, der
åbnede Københavns første
tesalon i Birkegade på Nørrebro
for to år siden.</p><p id="p2">Nu, hvor hun har lært
københavnerne at stresse
ned med en langsom kop te,
vil hun lære dem fornøjelsen
ved den lidt hurtigere
kop og to-go-kagen dertil.
Hun har nemlig åbnet Tea
Times søstersalon på Vesterbro,
hvor "ud af huset" sætter
skub på teoplevelsen.</p><p id="p3">I den nye salon på Vesterbro
lægger vi op til, at vores
kunder kan drikke en hurtig
kop te, hvis de kun har tre
kvarter i stedet for en hel eftermiddag.
Og så har vi også
introduceret kager-ud-af-huset,
« fortæller Maria Jessen
Petersen.</p><p id="p4">Den nye tesalon i Skydebanegade
er indrettet uden de
velkendte engelske sofaer,
som på Nørrebro indbyder
til lange teslabberaser. I stedet
er Vesterbro-salonen
møbleret med metalstole i
mere gængs caféstil, der
lægger op til en "hurtig kop".</p><p id="p5"><br /><em style="bold">Champagne og chokolade</em><br />Satsningen på to-go-kagerne
på Vesterbro skyldes, at Maria
Jessen Petersen mener, at
hun serverer nogle af byens
absolut bedste kager.</p><p id="p6">»Jeg har en rigtig god vare
i mine kager. De er både moderne
og nytænkende, og så
er de lavet af de allerbedste
råvarer. De fleste bagere sælger
kun hele kager, men jeg
synes, at folk skal have lov at
smage flere forskellige slags,
så hos os kan man købe enkelte
stykker med hjem,« fortæller
Maria Jessen Petersen
om kagerne, der kommer fra
konditoriet Sweet Valentine,
der er kendt for blandt
andet engelskinspirerede
kvalitetskager.</p><p id="p7">En anden nyhed i Vesterbrosalonen
er chokoladefonduen.
I stedet for den helt
store eftermiddagste med
kageopsats, der serveres på
Nørrebro, kan man i Skydebanegade
forkæle sig med
en chokolade- og frugtfondue,
der inden længe også
serveres med et glas champagne.</p><p id="p8">Desuden er Maria Jessen
Petersen i øjeblikket i gang
med at udvikle forretningens
egen linje med teposer,
sukker og andet tilbehør
med Tea Times logo og
design påtrykt.</p><p id="p9">Tea Time, Skydebanegade .,
Vesterbro, telefon .. .. .. ..,
åbent mandag-lørdag klokken ..-..
og søndag ..-..</p><p id="p10"><em style="bold">PÅ KORTET</em></p><p id="p11">- Tea Time på Vesterbro serverer
morgencomplet til .. kroner
og originale engelske "finger
sandwiches" til .. kroner,
akkurat som i salonen på
Nørrebro.</p><p id="p12">- Te og kage koster en rund
femmer mindre på Vesterbro,
nemlig .. kroner, mens
nyheden på menukortet,
chokolade- og frugtfonduen
med et glas champagne, fås for
... kroner.</p><p id="p13">- Tager du en af Tea Times kager
med hjem, koster et stykke ..-
.. kroner, mens kage plus te
for to - "to go" - fås for ..
kroner.</p><p id="p14">BEBOERNE PÅ Nørrebro har længe kunnet nyde Maria Jessen Petersens te, men nu er turen kommet
til Vesterbro, hvor Tea Time har åbnet en søsterfilial, hvor teen kan nydes på ægte engelsk maner.</p><p id="p15">DER BLIVER hygget for de
ædle teblade hos Tea Time.</p><p id="p1">Sidste år fik Muhammad Yunus den - skulle det vise sig - geniale ide at tilbyde mikrolån til fattige kvinder i ulandene, så de kunne starte egen virksomhed.</p><p id="p2">Yunus fik nobelprisen for forslaget, der blev en stor succes i fattige lande.</p><p id="p3">Nu foreslår socialdemokraten og folketingsmedlem Yildiz Akdogan, der selv har tyrkiske aner, at man skal øremærke fem millioner kroner af Vækstfondens penge til at låne indvandrerkvinder penge til at starte egen virksomhed.</p><p id="p4">Det vil gavne integrationen også på Vesterbro, mener hun.</p><p id="p5">"Man kan jo sige, at udviklingen på Vesterbro har gjort, at der er flere og flere ressourcestærke familier på Vesterbro, men der er stadig indvandrerkvinder, der kunne have brug for at komme igang med at starte egen virksomhed, og dem kunne man låne nogle penge, så de kunne starte et cateringfirma, eller en systue, eller hvad de nu har lyst til", siger Yildiz Akdogan, der har talt med en del indvandrerkvinder rundt omkring i København.</p><p id="p6">"Først var de lidt skræmt ved tanken, men flere og flere fik lyst til det. En af de kvinder, jeg talte med, var enlig mor til tre børn og på kontanthjælp. Hun ville gerne starte sit eget cateringfirma, men kunne ikke låne penge i banken, fordi hun var på kontanthjælp. Hende kunne man få i gang ved i begyndelsen at låne hende til virksomheden, så hun kunne komme igang. Målet er jo så, at hun ikke længere skal have kontanthjælp, men kan leve af sin cateringvirksomhed. For hende vil et mikrolån være genialt, for det sikrer hende en start", siger Yildiz Akodogan.</p><p id="p7">De kvinder i de fattige lande, der får de mikrolån, får i størrelsesordenen en symaskine eller tre høns. Det kommer man jo ikke langt for i Danmark. Hvad taler vi om helt konkret?</p><p id="p8">"Cirka 150.000 kroner, som betales tilbage i faste små rater", foreslår Akdogan.</p><p id="p9">Det skal dog understreges, at der ingen konkrete planer er med hensyn til beløb.</p><p id="p10">"Meget af det handler også om at bryde en kultur og ikke holde kvinderne i hjemmet med børnene. Det kræver noget arbejde, men mændene må også lære at leve med at deres kvinder arbejder. Det er en del af integrationen og den danske kultur", siger Yildiz Akodogan, der vil fremsætte et beslutningsforslag i Folketinget om mikrolån til indvandrerkvinder.</p><p id="p11">"Der er jo næppe nogen, der kan være i mod det. Jeg synes, at forslaget er sådan en win-win - Danmark får færre på kontanthjælp og indvandrerkvinderne kommer i arbejde og får mulighed for at beskæftige sig med det, de er gode til. Og vi har pengene - de skal bare øremærkes i Vækstfonden", siger Akdogan.</p><p id="p12"><br /><em style="bold">Bekymret</em></p><p id="p13">Integrations- og beskæftigelsesborgmester i København, Jakob Hougaard (S) synes godt om forslaget, men det vækker dog også en del bekymring:</p><p id="p14">"Umiddelbart er det en rigtig god idé, og vi talte også om det for et år siden. Men jeg kan dog godt blive lidt bekymret, for lige nu er vi i en finansiel krise, også i København, hvor små iværksættere har meget svære kår. Derfor er det vigtgt, hvis man laver disse lån, at man sørger for at følge kvinderne, så de ikke pludselig går ned med flaget og mister modet, hvis butikken eller virksomheden går dårligt. Hvis det var for nogle år siden, da der var forbrugsfest, ville jeg ikke være så bekymret", siger Jakob Hougaard (S).</p><p id="p15">"På Vesterbro ville det være oplagt at lave et samarbejde med settlementerne, der i forvejen laver en kæmpe indsats for indvandrerkvinderne på Vesterbro", siger integrationsborgmesteren.</p><p id="p1">PORTRÆT: »Det er en dårlig løsning, at formanden og den ansatte, daglige leder er samme person.« Claus Bøje er ny formand for musikforeningen Vesterbro, MUVE, der på en ekstraordinær generalforsamling i august udskiftede bestyrelsen efter indskærpelser fra kommunen.</p><p id="p2">Den tidligere formand Jesper Ø. Jensen, der samtidig er daglig leder, valgte at trække sig som formand -angiveligt efter kritik af foreningens struktur og habilitetsproblemer.</p><p id="p3"><br /><em style="bold">Generationsskifte</em></p><p id="p4">Claus Bøje er mangeårigt medlem af foreningen, og som nyvalgt formand skal han føre foreningen i en ny retning.</p><p id="p5">Han vil som det første sikre, at der ikke hersker tvivl om habilitet, regnskaber eller pengestrømme, som MUVE tidligere er blevet kritiseret for, og som har været årsag til, at kommunen i flere år har haft foreningen i kikkerten.</p><p id="p6">»Den ansatte daglige leder skal selvfølgelig ikke være formand for foreningen, og der skal være helt klare skillelinjer,« siger Claus Bøje, der glæder sig til samarbejdet med Jesper Ø. Jensen, der fortsætter som leder i foreningen.</p><p id="p7">»Han er en særdeles kompetent og initiativrig mand,« lyder det fra Bøje.</p><p id="p8">Han er selv trommeslager og spiller avantgardejazz og vil gerne være med til at sikre øvelokalerne på Vesterbro.</p><p id="p9">»Det er en fantastisk forening med vidunderlige øvelokaler, især når man tænker på, hvad der ellers tilbydes rundt omkring i byen. Jeg har set mange udrangerede øvelokaler, der er ejet af bolighajer,« siger Claus Bøje.</p><p id="p10">Øvelokaler er ifølge Claus Bøje vitalt for det blomstrende musikliv.</p><p id="p11">»Cirka hver tiende dansker spiller et instrument og mange af dem spiller, så naboen ikke kan holde ud af høre på det, og derfor har vi brug for rum, hvor man kan trykke den af uden at genere nogen. Musik er jo det, der er med til at forme os som mennesker og siger noget om, hvem vi er,« siger Claus Bøje.</p><p id="p12">Demokratisk forening Claus Bøje vil ikke kommentere på den kritik, der har været af foreningen, men vil gerne se fremad og har mange visioner for foreningen. På generalforsamlingen var et af punkterne, at man skal have været medlem i mindst seks måneder for at få stemmeret. Det punkt blev vedtaget, men Claus Bøje stemte imod.</p><p id="p13">»Det syntes jeg var noget underligt noget og virkede lidt mærkeligt, for selvfølgelig skal man have stemmeret, hvis man er medlem. Men det var flertallet, der besluttede det.« Hans mål for foreningen, er at øvelokaleforeningen skal samarbejde med andre organisationer på Vesterbro og i København, så musikerne også kan spille og vise, hvad de kan.</p><p id="p14">»Jeg vil gerne have, at MUVE ekspanderer og bliver en forening, der er et fællesskab og mødested, hvor mulighederne for at udvikle og præsentere musikken optimeres.«.</p><p id="p15"><br /><em style="bold">Erfaren formand</em></p><p id="p16">Der er -med Bøjes ord -ikke nogen penge i at være avantgardejazzmusiker, så han har i flere år været ansat i Kulturministeriet, har været forsker i idræt, været ansat i Lokale-og Anlægsfonden, hvor han var med til at skabe øvelokaler og kulturhuse. Bøje er tidligere ishockeyspiller og har været formand for talrige foreninger og bestyrelser. Og han er som cand. polit en ottendedel jurist, så han kender også vedtægter og regler. Også i foreningerne.</p><p id="p17">»Jeg har holdt møde med kommunen om de resterende punkter, som kommunen manglede fra foreningen. Der skal ikke være grund til tvivl om at alt skal frem i lyset.</p><p id="p18">Åbenhed er nøgleordet,« siger Claus Bøje og glæder sig over, at der på MUVEs hjemmeside -som krævet fra kommunen -nu ligger referater fra møderne.</p><p id="p19">Lige nu bor Claus Bøje i stråtækt bondehus lige uden for Hvalsø på Midtsjælland, og har udsigt til marker og skove.</p><p id="p20">Men der er for meget at lave i huset, og de har sat huset til salg. Claus Bøje har lovet sin kone, at de har fundet en lejligheden senest 1. november.</p><p id="p21">Så lige nu leder han efter en lejlighed på Vesterbro, gerne i nærheden af Søndermarken, så hunden kan luftes.</p><p id="p22">»Vi flytter herind, så vi kan holde Vesterbro Bladet,« griner Claus Bøje.</p><p id="p1">VESTERBRO: Røde Kors butikken på Vesterbro 55 blev lukket ned den 19. december 2014 fordi man ønskede at renovere butikken så den kunne blive mere moderne i sin indretning.</p><p id="p2">Butiksleder Marianne Busk har sammen med sin far, kæreste, sine fire børn, et par praktikanter, samt en masse frivillige knoklet for at kunne gøre butikken klar til åbningen den 14. januar.</p><p id="p3">-Jeg brænder for mit arbejde som frivillig butiksleder af Røde Ko rs butikken her på Vesterbro 55.</p><p id="p4">Butikken er en genbrugsbutik hvor vi udelukkende forhandler dametøj, damesko, tasker, bælter, tørklæder og andet accessories.</p><p id="p5">Jeg er meget stolt over det store arbejde så mange mennesker har lagt i det her projekt.</p><p id="p6">Det skulle gerne være med til at gøre det attraktivt for byens damer at gøre en god handel.</p><p id="p7"><br /><em style="bold">Hjælp til 100 familier</em></p><p id="p8">Det overskud vi har i butikken går f. eks. til julehjælp til odenseanske familier.</p><p id="p9">I år kunne vi hjælpe 100 fattige odenseanske familier med gavekort til Rema1000 og Bilka.</p><p id="p10">Der går også penge til at støtte Røde Kors besøgsvenner samt vi sender penge videre til vores landskontor som giver dem videre til hjælp i katastroferamte områder ude i den store verden, siger Marianne Busk.</p><p id="p11">Røde Kors butikken på Vesterbro holder åbent mandag til fredag fra klokken 10 til 17 samt den 1. lørdag i hver måned fra klokken 10 til 14.</p><p id="p12">»Jeg er meget stolt over det store arbejde så mange mennesker har lagt i det her projekt.</p><p id="p13">det skulle gerne være med til at gøre det attraktivt for byens damer at gøre en god handel.</p><p id="p14">MARIANNE BUSK, RØDE KORS.</p><p id="p15"><br /><em style="bold">Ny butik?</em></p><p id="p16">Åbner du ny butik i Odense Kommune -eller flytter du adresse/ ejerforhold med din nuværende forretning?. Så kontakt Hasse Frimodt på telefon 63452324.</p><p id="p17">Ring også hvis du har andre gode eller sjove historier fra livet i bymidten.</p><block><p></p></block><block><p>Koncerten var kommet i stand efter lejlighedens ejer, Jimmy, havde vundet den i en international konkurrence. </p></block><p id="p1">År efter år har skiftende redaktører, journalister og fotografer skildret hverdagen såvel som skæbnedage og festdage på Vesterbro. Avisen har været talerør og megafon for lokalbefolkningen og holdt politikerne og magthaverne til ilden og i ørene. Det forgangne år er på ingen måder anderledes, og i de sidste dage frem mod nytår gennemgår vi årets højdepunkter. God fornøjelse, tak for i år og rigtig godt nytår.</p><p id="p2">Del Share on Pinterest Del på Facebook Del på Twitter</p><p id="p1">RESTAURANT: Nudler har om nogen fødevare formået at slubre sig vej til københavnernes ganer. Det blev hurtig klart, da Mikkeller og Bento i november åbnede deres føste japanske nudelrestaurant ' Ramen to Biiru' på Nørrebro.</p><p id="p2">Den store succes fik hurtigt Mikkelerbagmanden Mikkel Borg Bjergsø til ønske at åbne endnu en ' Ramen to Biiru'.</p><p id="p3">Et ønske, der nu går i opfyldelse på Enghavevej, hvor Madsvinet for nylig havde til huse: »Vi har hele tiden tænkt, at det ville være fedt med en ramen-bar på Vesterbro, da det jo er Mikkellers eget lokalområde, og så fandt vi lokalerne på Enghavevej, som er perfekt til formålet,« siger Mikkel Borg Bjergsø i en pressemeddelelse og fortsætter.</p><p id="p4">»Jeg har boet i den del af Vesterbro i mange år og har altid ønsket mig, at den ende af Enghavevej, ville udvikle sig. Det er for alvor ved at ske nu med de ting, der sker på Carlsberg, og det nye seminarium, der åbner rundt om hjørnet.« Japansk kok Den japanske kok Takuro Otani, som blev hentet til Danmark i forbindelse med åbningen af Ramen to Biiru på Nørrebro, rykker nu med til Vesterbro, mens hans tro følgesvend gennem de seneste måneder, Takao Togonaga, dagligt kommer til at svinge nudelnettene på Nørrebro.</p><p id="p5">Takuro Otani vil dog fortsat være chefkok begge steder og have ansvaret for menuen.</p><p id="p6">»Det er vigtigt for os, at kvaliteten af vores ramen, og det autentiske japanske udtryk, som vi har bestræbt os på at efterleve, bevares.</p><p id="p7">Vi skal ikke lave en kopi, men en lige så god restaurant med sin helt egen atmosfære,« forklarer Mikkel Borg Bjergsø.</p><p id="p8">På Vesterbro får Takuro Otani mere plads, og det åbner op for flere muligheder. Planen er at udvide antallet af fadølshaner og derudover få japanske småretter som gyoza og takoyaki på menuen.</p><p id="p9"><br /><em style="bold">RAMEN TO BIIRU</em></p><p id="p10">HVOR: Enghavevej 58 HVORNÅR: Åbner i maj HVORDAN: Efter japansk tradition går man bare ind fra gaden. Ingen reservationer.</p><p id="p1">INDSATS: Den slidte og ja, lad os bare sige det højt, grimme trappeopgang på Vesterbro Ny Skole har fået noget af en ansigtsløftning efter at små 30 medarbejdere fra Discovery Channel Denmark har været i sving med malerbøtter, slibepapir og spartelmasse.</p><p id="p2">TV-kanalen fejrede 25 års jubilæum sidste uge over hele verden, og i stedet for at sidde og lumre den på kontoret med kransekage og champagne, havde firmaet besluttede, at alle afdelinger verden over gjorde noget for enten vandet, jorden eller menneskerne. Og i Danmark var det altså menneskerne, helt præcist børnene på Vesterbro Ny Skole, der fik glæde af den anderledes jubilæumsfest.</p><p id="p3">»Vi tager og tager her i livet og nogle gange skal man huske at give tilbage. Vores programmer handler om vandet, jorden og mennesker og vi for vil vi gerne gøre noget for andre, og derfor har vi valgt at male en slidt skole,« siger kommunikationschef i Discovery Channel Denmark, Rikke Laursen.</p><p id="p4">At valget faldt på Vesterbro Ny Skole er helt tilfældigt. Og alligevel ikke: »Min veninde er børnepsykolog på blandt andet Vesterbro, og hun fortalte, at skolen her nogle steder er meget slidt.</p><p id="p5">Men da jeg kom her ud første gang og så det flotte indgangsparti, tænkte jeg, nej, det er helt forkert, her er alt for pænt.</p><p id="p6">Men trappeopgangen er meget slidt, og det er vigtigt at man føler sig godt tilpas, når man skal i skole,« siger Rikke Laursen, der sammen med 30 andre kollegaer fra Discoverys afdeling i Bredgade fredag morgen mødte op i skolen iført malertøj og godt humør og litervis af cafe latte i papkrus og mængder af croissanter i papirsposer.</p><p id="p7">Og der blev slebet, grinet, vasket, spartlet og malet, og da dagen var omme var den før grønne og grimme trappeopgang flot og indbydende og eleverne var glade, Discovery var glade og alt i alt en winwin-win-situation.</p><p id="p8">»Det er en sjov måde at være sammen på, og vi får også nok noget champagne senere,« grinede et par kvinder, mens de sleb indersiden af trappetrinene.</p><block><p>Flere skud er blevet affyret i Viktoriagade på Vesterbro i København her til aften. </p></block><block><p></p></block><p id="p1">En 34-årig mand er i yderste livsfare, efter at han mandag aften skudt ned på klos hold i Saxogade på Vesterbro i København. Det oplyser Københavns Politi.</p><p id="p2">Ifølge politiet peb skuddene rundt i gaden, og et af skuddene ramte manden i brystet, nær hjerteregionen. Han meldes i yderste livsfare.</p><p id="p3">- Der blev skudt en fem-seks gange, og flere parkerede biler blev ramt, fortæller politiets centrale efterforskningsleder.</p><p id="p4">Skyderiet fandt sted ved 21.30-tiden på hjørnet af Saxogade og Matthæusgade. Politiet ved ikke, om manden var i selskab med andre personer, da der blev åbnet ild.</p><p id="p5">Politiet kender endnu ikke gerningsvåbnet eller motivet til skyderiet.</p><p id="p6">- Umiddelbart efter skyderiet kørte en håndfuld biler væk fra området, men vi ved ikke, om de har haft noget med episoden at gøre, siger efterforskningslederen.</p><p id="p7">/ritzau/</p><p id="p1">Det eneste, syv hashhandlere fik ud af deres ankesag ved Østre Landsret, var fængselsstraf og en regning for retssagens omkostninger.</p><p id="p2">De syv mænd blev sammen med otte andre dømt ved Københavns Byret for organiseret hashhandel i november sidste år. Gruppen af 15 mænd blev dømt for at have samarbejdet om salg af i alt 97 kilo hash på Litauens Plads på Vesterbro.</p><p id="p3">I Østre Landsret fik syv mænd stadfæstet deres domme. Fem blev idømt fængsel i to år og seks måneder, en fik to år, mens den sidste blev straffet med fængsel i et år og seks måneder.</p><p id="p4">Da hashbandens sager blev afgjort i byretten sidste år, blev det fastslået, at hashhandlen foregik organiseret. Derfor blev mændene ikke alene dømt for den mængde hash, de selv havde solgt, men hæftede også for de andres gerninger.</p><p><a target="_blank" href="http://woview.infomedia.dk/?url=http://www.viborg-folkeblad.dk/apps/pbcs.dll/article%3FAID=/20081104/PCINDLAND/811040524&amp;OpointData=da0cf0836d4b6f1e6debea06695f5c5cJmlkX3NpdGU9NzM5MiZpZF9hcnRpY2xlPTk2MTgwJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Viborg-Folkeblad.dk</a></p><p id="p1">En gruppe borgere på Vesterbro i København har sendt et brev til Justitsminister Lene Espersen (C) og Københavns Politidirektør. De mener, at salget af hårde stoffer er eskaleret, uden politiet griber ind, skriver Berlingske Tidende.</p><p id="p2">- Vi har været i dialog med politiet i lang tid, og de har igen og igen lovet at gøre noget ved problemerne, men der en endnu ikke sket noget. I stedet får handlen lov til at forsætte helt åbenlyst, siger sognepræst Per Vibskov, der bor i området.</p><p id="p3">Især en gruppe på cirka 20 afrikanske pushere gør livet utrygt for beboerne.</p><p id="p4">Politiet erkender, at man endnu ikke er lykkedes med at få pusherne væk.</p><p id="p5">- En Christianiamodel kan blive en mulighed. Det er noget af det, vi er i gang med at overveje. Men der er mange steder, hvor man gerne vil have mere synligt politi. Desuden vil jeg påstå, at de her pushere er så hardcore, at hvis der bare holder en enkelt patruljevogn, så vil de bruge køleren som skrivebord, siger Henrik Orye, leder af Station Citys narkoafdeling.</p><p id="p6">/ritzau/</p><p><a target="_blank" href="http://woview.infomedia.dk/?url=http://www.berlingske.dk/article/20080823/danmark/808230315/&amp;OpointData=9a3a046f74d9cc1cbce611dac6f8fe52JmlkX3NpdGU9MTIxJmlkX2FydGljbGU9MzE0NTUyJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Berlingske.dk</a></p><p id="p1">Det var så som så med brandtalerne, kampvalgene og de store politiske slagsmål, da Vesterbro Lokaludvalg torsdag holdt sit konstituerende møde. Faktisk var mindeligheden ved det lange bord i Demokratihuset så stor, at den ny-valgte formand halvt spøgende måtte spørge, om udvalgsmedlemmerne mon var faldet i søvn, da der ingen modkandidater meldte sig til næstformandsposten.</p><p id="p2">Mødet, der var de 23 nyvalgte udvalgsmedlemmers første, havde til formål at finde en formand og en næstformand samt at vedtage en forretningsorden og nogle arbejdsgrupper. De første to punkter gik ganske tjept, da både formand Niels Vestergaard og næstformand René Rud Mikkelsen fra Socialdemokraterne blev valgt uden modkandidater.</p><p id="p3">Derimod var der ikke enighed om forretningsordenen og arbejdsgrupperne, der i praksis kommer til at svare til en lokal version af Borgerrepræsentationens udvalg, og begge punkter blev derfor udskudt til udvalgets næste møde, der finder sted den 21. juni. Samme skæbne fik et forslag om at oprette et forretningsudvalg.</p><p id="p1">-Vi har haft en lidt svær start, lyder den første kommentar fra Niels Westergaard, da Vesterbro Bladet beder om en status for Vesterbro Lokalråds første år som nærdemokratisk forum for bydelens borgere.</p><p id="p2">Niels Westergaard er formand for Vesterbro Lokalråd. Og der er to ting, som er faldet formanden for brystet i lokalrådets levetid. Den ene ting er, at Vesterbro Lokalråd deler sekretariat med Kgs. Enghave Lokalråd. Det skyldes, at de to lokalråd oprindeligt skulle have været et, som dækkede begge bydele.</p><p id="p3">- Men hverken os på Vesterbro eller dem i Kgs. Enghave mente, at de to bydele har nok til fælles til, at vi kunne arbejde sammen i et lokalråd. Det har så fået den konsekvens, at de 1,2 mio., vi får fra Københavns Kommune til sekretariatshjælp, er blevet delt i to portioner, så vi faktisk kun har det halve af, hvad vi burde. Og det holder ikke, for vi skal have to kontorer, og det kræver flere mandetimer. Så vi må bruge af de puljepenge, vi har fået til at støtte lokale aktiviteter. Det er ikke meningen, siger Niels Westergaard.</p><p id="p4">En anden ting, som Vesterbro Lokalråd kan mærke, er, at arbejdsgangen er blevet meget mere bureaukratisk.</p><p id="p5">- Københavns Kommune er meget tung at arbejde med. Det går meget langsomt. Og det afholder mange fra at deltage i lokalrådet, siger Niels Westergaard, som alligevel håber, at der vil blive mange kampvalg, når der til kommunevalget i 2009 også skal vælges nye medlemmer til Vesterbro Lokalråd.</p><p id="p6"><br /><em style="bold">Carlsberg og Baunehøj</em></p><p id="p7">I Vesterbro Lokalråd sidder en repræsentant fra hvert parti i Borgerrepræsentationen og 16 Vesterbro-borgere, som repræsenterer forskellige foreninger. Og i sager, hvor flere bydele er involveret, arbejder lokalrådene sammen.</p><p id="p8">Det sker for eksempel omkring Carlsberg-projektet, hvor både Valby og Kgs. Enghave og Vesterbro har interesser.</p><p id="p9">- Vesterbro Lokalråd har været aktive omkring Carlsberg-projektet lige fra starten. For det er vigtigt, at vi bliver hørt i forhold til, hvordan det store projekt bliver gennemført. Det kommer til at betyde meget for bydelen både hvad angår institutioner, skoler og trafik, hvor de tre lokalråd allerede er gået sammen for at diskutere, hvad man skal gøre ved den øgede trafik, som vil komme på grund af byggeriet, fortæller Niels Westergaard.</p><p id="p10">Et andet stort projekt, som Vesterbro Lokalråd bruger kræfter på, er planerne for Baunehøjområdet, hvor den etablerede idræt og de mere frie aktiviteter bliver forenet.</p><p id="p11">- Vi har deltaget i tre workshops, hvor vi har været med til at sætte præg på det spændende projekt, som bliver præsenteret den 26. juni. Både Ritt Bjerregaard og Klaus Bondam har lovet, at projektet kommer med i budgetforhandlingerne for næste år, siger Niels Westergaard.</p><p id="p12"><br /><em style="bold">Logovinder</em></p><p id="p13">Ligesom både lokalrådsmøderne og møderne i de tre underudvalg er åbne, inviterer Vesterbro Lokalråd også bydelens borgerne til et års fødselsdag i lokalerne på Valdemarsgade.</p><p id="p14">Her kan man møde de lokale politikere, som vil fortælle om lokalrådets fremtidsplaner. Desuden kan man møde vinderen af rådets konkurrence om at tegne det bedste logo for bydelen.</p><p id="p15">- På lokalrådsmødet dagen før fødselsdagen skal forretningsudvalget gennemgå de fire forslag, som er blevet udvalgt af de i alt 93 forslag, som borgerne har sendt ind. Det har været helt overvældende, så mange der har deltaget, og folk har virkelig brugt fantasien og tænkt sig godt om for at finde de ting frem, som kendetegner bydelen. Og på fødselsdagen bliver vinderen offentliggjort, siger Niels Westergaard. </p><p id="p1">En pludselig indskydelse, et hurtigt debatindlæg og så var 35 års fortid under SF´s røde faner skiftet ud med en fremtid hos det mere blåtonede, nystiftede borgerlige parti, Ny Alliance. Ud på aftenen sidste tirsdag valgte SF´s repræsentant i Vesterbro Lokalråd, Erik Willumsgaard, at melde sig ud af SF og ind i Ny Alliance. </p><p id="p2">- Det var en pludselig indskydelse, som jeg stadig er ved at fordøje, lød det Erik Willumsgaard, da Vesterbro Bladet talte med ham onsdag aften. Han afviser, at bruddet med SF er udtryk for en splid eller en konflikt. Snarere er det udtryk for en fornemmelse, der har luret under overfladen gennem længere tid. Samme fornemmelse, der fik ham til at lade være at stille op som SF's repræsentant til Vesterbro Lokaludvalg og i stedet overlade posten til Jens Johansen. Han understreger, at beslutningen om ikke at stille op til lokaludvalget, var en han selv traf, og at udmeldelsen derfor ikke skyldes skuffelse over at blive fravalgt.</p><p id="p3"><br /><em style="bold">Ingen bad feelings</em></p><p id="p4">- Der er bad feelings overhovedet. Det er ganske udramatisk det hele, siger han og tilføjer, at han gennem længere tid har bevæget sig mod højre - både når det gælder EU, som han i dag er stærk tilhænger af, men også med hensyn til den økonomiske politik. </p><p id="p5">-  Jeg har længe ment, at skatten skal sættes ned på arbejde, og at lukkeloven er bureaukratisk. Det er jo ikke holdninger, der er udbredte i SF, siger Erik Willumsgaard.</p><p id="p6">Det er især Ny Alliances holdninger på miljøområdet, der har fået lokket kommunikationsrådgiveren over i folden.</p><p id="p7">- Jeg har altid været miljøfundamentalist, og derfor synes jeg for eksempel, det er yderst positivt, at Ny Alliance vil finansiere skattelettelser ved at sætte benzinprisen op, siger han og tilføjer, at hvis partiet ikke kan leve op til deres udmeldinger på miljø- og trafikområdet eller binder sig for meget til Anders Fogh, så bliver det en kort visit.</p><p id="p8">Hos den lokale SF-formand, Thomas Warburg, vækker udmeldelsen undren.</p><p id="p9">- Det er mig komplet ufor-ståeligt, hvordan man kan skifte fra et socialistik til et borgerligt parti, men derudover har jeg ingen kommentarer, udover at jeg tager beslutningen til efterretning.</p><p id="p10">Erik Willumsgaard beholder sin plads i lokalrådet, dog vil han ikke længere repræsentere SF men derimod Ny Alliance. SF's plads i rådet bliver overtaget af den relativt uerfarne Morten Svenningsen. </p><p id="p11">Erik Willumsgaard stillede op for SF til Borgerepræsentationen ved de seneste to kommunalvalg. Han har endnu ikke afgjort, om han kunne finde på at stille op for Ny Alliance ved næste valg.</p><p id="p1">Når kalenderbladet vender fra 2009 til 2010 har Vesterbro tre politikere i borgerrepræsentationen. </p><p id="p2">Ved valget, der som bekendt blev afholdt 17. november, kom tre personer med Vesterbro-adresse ind. </p><p id="p3">Det er SFs Iben Wiene Rathje, der var opstillet som nummer 11, men med 1.154 personlige stemmer fik en 5. plads og er med i top 20 over kandidater med flest stemmer i København.</p><p id="p4">"Jeg er rigtig glad. Jeg har jo bare forsøgt at føre politik og få folk til at kende mig og vide, hvem jeg er, og hvad jeg står for", siger Iben Wiene Rathje til Vesterbro Bladet efter de personlige stemmer var talt op onsdag aften i Svanemøllehallen. </p><p id="p5">Ved Vesterbro Bladets deadline havde partiet ikke konstitueret sig, men Iben Wiene Rathje satser på at sidde i enten teknik- og miljøudvalget eller børne- og ungeudvalget.</p><p id="p6">SFs anden vesterbro-kandidat, Dorthe Skovgård, der var opstillet som nummer 23, kom med 240 personlige stemmer ikke ind i borgerrepræsentationen.</p><p id="p7"><br /><em style="bold">To fra EL</em></p><p id="p8">Enhedslisten har to vesterbroere i den nye borgerrepræsentation. </p><p id="p9">25-årige Allan Ahmad som flyttede til Vesterbro på Enghavevej under valgkampen fik 590 stemmer og var opstillet som nummer fem og kom dermed ind trods færre stemmer end andre. </p><p id="p10">Enhedslisten har partiliste og det er altså partiet, der afgør, hvor kandidaterne står på listen. Det betyder også, at Jens Kjær, som godt nok bor i Valby, men som nuværende BR-medlem i kultur- og fritidsudvalget har været meget aktiv i forhold til Demokratihuset på Valdemarsgade, ikke kom ind, selv om han fik 500 personlige stemmer - flere end blandt andre Morten Kabell, der kom ind.</p><p id="p11">Men Jens Kjær var opstillet som nummer syv, og da partiet har seks mandater, er han ude. </p><p id="p12">Allan Ahmad satser på en plads i kultur- og fritidsudvalget, men på længere sigt vil han gerne i teknik- og miljøudvalget. </p><p id="p13">Enhedslistens Rikke Lauritzen, der i forvejen sad i BR og som har været ordfører for Enhedslisten på børne- og ungeområdet, var opstillet som nummer fire og endte også på en fjerdeplads med 768 stemmer.</p><p id="p14">"Jeg er rigtig glad for valget, og vi er det tredjestørste parti. Jeg glæder mig til, at der med Socialdemokraterne, SF og Enhedslisten som valgets vindere kan føre god venstrefløjspolitik", siger Rikke Lauritzen, der også glæder sig over, at Vesterbro har stemt rødt - Enhedslisten fik i hele byen godt 10 procent af stemmerne og godt 16 procent på Vesterbro.</p><p id="p15">Rikke Lauritzen satsede ved redaktionens deadline mandag på en plads i børne- og ungeudvalget.</p><p id="p16">Konservatives Jakob Næsager, der har været aktiv debattør i Istedgade-føljetonen fik et flot valg med 706 personlige stemmer og en fjerde plads - lige akkurat nok til en plads i borgerrepræsentationen.</p><p id="p17"><br /><em style="bold">De kom ikke ind</em></p><p id="p18">For Socialdemokraternes Rene Rud Mikkelsen på Vesterbro, der også er næstformand i Vesterbro Lokaludvalg, gik valget ikke som håbet. </p><p id="p19">Han fik 264 personlige stemmer og må nøjes med en 22. plads - ikke nok til en plads i borgerrepræsentationen, hvor Socialdemokraterne har 17 pladser.</p><p id="p20">Venstres Lasse Grosbøl endte med 223 stemmer på en 8. plads - ikke nok til en plads i BR, hvor Venstre har fire mandater.</p><p id="p21">Endelig blev Radikales Bo Normander ikke valgt - han fik 326 personlige stemmer og endte på en 7. plads - partiet har fem mandater i den kommende borgerrepræsentation.</p><p id="p22">DF har iifølge vores oplysninger og reserach ingen kandidater på Vesterbro eller som har tilknytning til Vesterbro. </p><p id="p23">Men partiet fik i alt fire mandater og Birthe Skaarup fik 4.190 personlige stemmer, mens nummer to på listen, Carl Christian Ebbesen fik 2.535 personlige stemmer.</p><p id="p1">Biblioteket skal afspejle sin bydel. Vesterbro er måske en af de mest brogede af slagsen i Danmark. Side om side bor hippe storbyfamilier med økotøj og christianiacykler, indvandrerfamilier med kvinder i store gevandter og tørklæder - og selvfølgelig narkomanerne, som endnu ikke er blevet skræmt væk af byfornyelsen.</p><p id="p2">Biblioteket og kulturhuset skal rumme dem alle - siden januar som en samlet organisation ved navn Kulturanstalten.</p><p id="p3">Mette Høxbro har været ansat som leder siden oktober. Hun kommer fra en stilling som chef for Nørrebro Bibliotek og Medborgercenter.</p><p id="p4">-Carina-rapportens perspektiver på de her samarbejder, er spændende. Jeg oplever, at det giver mulighed for stor fleksibilitet, når de to institutioner smelter sammen. Biblioteket er jo for alle, hvor kulturhuse nok har været lidt mere sekteriske i manges øjne. Når vi er under samme hat giver det mulighed for at åbne op for et helt nyt flow af mennesker, siger Mette Høxbro.</p><p id="p5"><br /><em style="bold">Inviter dem på biblioteket</em></p><p id="p6">Kulturanstaltens medarbejdere er netop i gang med at kortlægge, hvilke andre samarbejdspartnere, de kan invitere ind på Kulturanstalten.</p><p id="p7">-Det skal stadig være muligt at komme ind og låne en bog uden at blive kropstacklet af en gøgler. Men det betyder ikke, at vi ikke også skal lave noget for dem, der gerne vil kulturen og arrangementerne. På den bane har vi rigtig mange konkurrenter - og i min optik er det ikke biblioteket, der skal levere indholdet. Vi skal derimod invitere de unge og dygtige herind og tilbyde dem nogle rammer. Først dér bliver det rigtig godt, siger Mette Høxbro.</p><p id="p8">Her kommer det nye skæbnefællesskab med kulturhuset rigtig til sin ret. I bygningens kælder findes arrangementslokalet Basement. Det eneste lys her stammer fra nøgne neonlysrør. Dunsten af cement er påtrængende, og de rå, grå vægge lægger op til undergrund og subkultur. Her har for nylig været besøg af en gammel tysk punkmusiker, Mon Amour, der har været queer-peformance og eksperimenterende lyd-teater.</p><p id="p9">-Mængden af raves og sindssyge eksperimenter, der er foregået her, er utallige.</p><p id="p10">Det viser, hvad biblioteket får med i købet med den her sammenlægning -nemlig et meget bredere sigte. Og det kræver en helt ny måde at tænke på. Det anarki der hersker i undergrundskulturen kombineret med bibliotekets evne til systematik er ret spændende, siger Mette Høxbro.</p><p id="p11"><br /><em style="bold">Centralt og nedslidt</em></p><p id="p12">Fra kælderens dyb bevæger hun sig op på tredje sal. Her skinner en fredelig maj-sol ind ad vinduet ud mod Enghave Plads.</p><p id="p13">I det lille lokale er seks kvinder i gang med at male portrætter. De er tilmeldt et kursus på kulturhuset, og man kan se på deres arbejde, at de er dygtige.</p><p id="p14">-Da jeg blev chef her jokede jeg lidt med, at nu kunne jeg begynde til keramik.</p><p id="p15">Men da jeg så fandt ud af, at mange på kurset er akademiuddannede og topprofessionelle, kunne jeg godt droppe tanken om mine små pølseaskebægre, griner Mette Høxbro.</p><p id="p16">Som nabo til spillestedet VEGA og lige ved Enghave Plads kan man næsten ikke spørge efter en mere central placering.</p><p id="p17">Men huset er bygget i 1930 af Københavns Kommune. Og lokalerne lever ikke op til det, som et bibliotek og kulturhus skal kunne i dag.</p><p id="p18">-Vi har masser af brugere til både biblioteket og kulturhuset. Og begge dele er gode og velfungerende og fulde af liv. Til gengæld har vi nogle udfordringer i forhold til bygningerne. De er nedslidte og trænger i den grad til en kærlig hånd. At man skal op på tredje sal for at komme til kulturhuset, signalerer ikke ligefrem, at her er åbent for alle. Og det kan godt være svært at finde løsningen på det her på adressen, siger Mette Høxbro, Hun håber på, at Københavns Kommunes politikere kigger med et venligt øje til Vesterbro, når budgettet skal lægges til oktober. I øjeblikket bliver der hvisket om løsninger som at flytte bibliotek og kulturhus til Kødbyen - men intet er sikkert og intet er lagt fast.</p><p id="p19">Derfor arbejder Mette Høxbro og hendes medarbejdere med de rammer, de har.</p><p id="p20">-Vi er blandt andet i gang med at finde ud af, hvordan vi får de unge ind på biblioteket.</p><p id="p21">Vi har rigtig godt fat i børnene og de gængse biblioteksbrugere, men mangler teenagerne. Derfor planlægger vi et læringscenter og et rum, hvor de unge kan få lov at være kreative, fortæller hun. n kejser@bf. dk.</p><p id="p22">" Det skal stadig være muligt at komme ind og låne en bog uden at blive kropstacklet af en gøgler." Mette Høxbro, leder af Vesterbro bibliotek og kulturhus.</p><p id="p23"><br /><em style="bold">Kulturanstalten</em></p><p id="p24">Kulturanstalten består af tre institutioner: Kulturhuset Vesterbro, Vesterbro Bibliotek og Sydhavnens Bibliotek. De tre blev ved årsskiftet lagt sammen til én organisatorisk enhed.</p><p id="p25">Hvor de to første har til huse i samme bygning, ligger Sydhavnens Bibliotek i Københavns Sydhavn, og har et praktisk samarbejde med Kulturhuset Karensminde.</p><p id="p26">Det samlede budget ligger lige under 20 millioner kroner for hele Kulturanstalten.</p><p id="p27">Besøgstallet er på 600.000 på årsbasis, bibliotekernes besøgstal er på 100.000 ( sydhavnens bibliotek) og 200.000 besøgende på Vesterbro.</p><p id="p28">udlånstallet på Vesterbro er ca. 350.000.</p><p id="p29">Det beskedne antal besøg på biblioteket tilskriver Mette Høxbro de temmelig nedslidte forhold, biblioteket lever under.</p><p id="p30"><br /><em style="bold">Anbefaling</em></p><p id="p31">Udvalget anbefaler, at biblioteket arbejder systematisk med at etablere forpligtende partnerskaber til at skabe en mangfoldighed af tilbud på tværs af den offentlige sektor, erhvervslivet og civilsamfundet.</p><p id="p32">Sådan står der i rapporten »Folkebiblioteket i Vidensamfundet«. I København har man siden årsskiftet fået ny struktur, hvor fem lokale biblioteker er lagt sammen med bydelens kulturhus.</p><p id="p1">LARM står der på husmuren. Men der er formiddagsstille i Oehlenschlægersgade omkring nummer 13. Kigger  man ind af de store kældervinduer hos LARMGalleri, kan man skimte  fotografier på væggen – blandt andet et af en bil spraymalet som en leopard  –  og se en højgravid, lyshåret kvinde, som taler i telefon bag  skrivebordet. </p><p id="p2">33-årige Louise Rahbek er indehaver af LARMGalleri. Hun bor henne om  hjørnet  i Istedgade og har boet på Vesterbro i ti år. Når  postnummeret hedder 1663 København V, er elkasserne på fortovet som oftest  overmalet med graffiti, posters fra VEGAs natklub og kommenterende stickers  fra »Huskmitnavn«. Gadekunsten er en levende og løssluppen del af  bybilledet. Og Louise Rahbek vil egentlig heller ikke have det  anderledes.</p><p id="p3">»Vesterbro er en lille landsby på sin egen måde, og efter at have boet her i  så lang tid, er jeg en del af den, og jeg kunne ikke forestille mig at åbne  andre steder i byen.  Hvis jeg tog til Islands Brygge,  ville jeg bare blive set som »en af dem«. Vesterbro er sin egen, og der er  ikke de samme galleri-traditioner som for eksempel i Bredgade. Du er mere  alene her og kan selv bestemme indholdet – det er meget befriende,« siger  Louise Rahbek.</p><p id="p4">Louise Rahbek har tydeligt kunnet mærke bydelens udvikling fra lyssky  beværtninger med flaskeøl til trendy cafeer med kunst på væggene og mojitos  på tilbud.</p><p id="p5">»Nu kan du finde små, lækre tøjbutikker med designere, der sidder og syr i  kælderen, møbelbutikker med retromøbler og gallerier som os og V1, der har  meget street art og har hjulpet med til at gøre Vesterbro til et kunststed.  Der er mange yngre, eksperimenterende kunstnere her hos os i forhold til de  mere etablerede gallerier i Bredgade, så på den måde afspejler gallerierne  miljøet. Massageklinikkerne er her stadig, men folk bliver boende på  Vesterbro nu, selv når de får børn, så folk investerer mere i bydelen, og  det kan ses,« siger hun og stryger  hånden over den højgravide  mave, der spænder den sorte nederdel godt ud.</p><p id="p6">Galleriejeren er tre uger fra at føde barn nummer to, men hun arbejder  stadig i galleriet for at gøre klar til sommerferien og barsel. </p><p id="p7">Lige nu har hun valgt den danske fotograf Tim Jørgensen og hans  »Forskydninger« som udstilling i LARMGalleris forholdsvis lille lokale.  Galleriet slog kælderdørene op i april i år. Tidligere har Louise Rahbek  læst både dansk og kunsthistorie, og efter studieafslutningen i 2000  arbejdede hun på gallerier i  Danmark og Paris, indtil hun fik  job som daglig leder på »Gasværket« i Roskilde. Derefter fik hun mod på selv  at åbne et galleri med primært danske kunstnere.</p><p id="p8">»Min interesse fra kunst stammer meget fra mine forældre. Som barn blev jeg  slæbt rundt på udstillinger, og jeg hadede det dengang. Men noget må have  sat sig et sted. Vendepunktet for mig blev, da jeg så en udstilling, imens  jeg læste dansk, og tænkte, at det kunne være fedt at prøve at arrangere og  arbejde med kunst. Nu kan jeg mærke, det er en god kombination, fordi jeg  kan kombinere praksis med teori og formidling, som er meget vigtig for min  type galleri.«</p><p id="p9">LARMGalleri henvender sig primært til virksomheder, men Louise Rahbek er  overrasket over, at så mange private kommer på besøg.</p><p id="p10">»Det er et hårdt arbejde at være opsøgende, og nogle virksomheder skal  virkelig overtales til at sætte penge af på budgettet til   kunst på væggene. Men nogle bliver helt bidt, når de ser, hvad et par  malerier eller fotografier gør for et rum,« fortæller Louise Rahbek.</p><p id="p11">Nogle af kunstnerne indenfor fotografi, installation, maleri, skulptur,  tegning og video har fulgt hende siden tiden på de andre gallerier. Andre  udvælger hun selv. Specielt fotografiet vil hun gerne give plads som  kunstobjekt, selvom danskerne efter hendes mening stadig er snobbede overfor  fotografiet.</p><p id="p12">»Jeg var for en fem år siden i Paris og skulle se en udstilling i en baggård  et sted. Sådan oppe på anden sal og så videre ind i baglokalet. Der hang to  store fotografier, der begge var solgt. For 80.000 franc. Det overraskede  mig, fordi det aldrig ville kunne ske i Danmark. Men for mig at se er  fotografi på højde med olie på et lærred – folk er bare mere skeptiske  overfor negativer og overfor, hvor unikt produktet er. Det er lidt af et  pædagogisk projekt for mig at få fotografiet indført i den danske  kunstverden,« griner hun. </p><p id="p13">Kunsten fylder i Louise Rahbeks liv. På hjemmeadressen har hun de  kunstværker hængende, som hun »har forelsket sig så meget i, at der ikke må  ske dem noget«, indrømmer hun. Og fornylig tog hun en sviptur til Berlin for  at nå at suge så mange indtryk til sig som muligt, inden familieforøgelsen  tager opmærksomheden. Hun er nogenlunde positiv stemt overfor sin fremtid  som galleriejer:  </p><p id="p14">»Som jeg ser det, går det godt for branchen. Der er mange nye gallerier,  der åbner, men selvfølgelig er der også nogle, der lukker hele tiden. På den  anden side skal der ikke meget til, før branchen tuder, vel?«.</p><p id="p15"><a href="mailto:kej@berlingske.dk">kej@berlingske.dk</a></p><p id="p16"><a href="http://www.berlingske.dk">www.berlingske.dk</a></p><p id="p17">Første artikel i serien »Byens gallerier« blev bragt i går og  omhandlede Galleri Christina Wilson på Islands Brygge.</p> <hl2>LARMGalleri...</hl2> <p id="p1">LARMGalleri Oehlenschlægersgade 13,  København V</p><p id="p2">Åbningstider ons-fre 12-17 / øvrige dage efter  aftale</p><p id="p3">Kunst: Fotografi, installation, collage, maleri mm.</p><p id="p4">Hjemmeside: <a href="http://www.alarmgalleri.dk">www.alarmgalleri.dk</a></p><p id="p5">Andre gallerier på Vesterbro</p><p id="p6">V1, Absalonsgade 15B, indehaver Jesper  Elg</p><p id="p7">Galleri Projekt, Stenosgade 9</p><p id="p8">Desuden kan der ses og købes kunst fra væggene på en del  cafeer i området som for eksempel på Kunst Cafe Riga, og gadekunsten kan ses  gratis i det meste af Vesterbro fra for eksempel kunstneren  »Huskmitnavn«.</p><p id="p1">I dag er det et af de mest cool steder i hovedstaden, og det præger selvfølgelig også julemarkedet på et af de allermest populære hjørner, der er så hipt, at man kan skære sig på det. (Hvilket er cool, selvfølgelig.</p><p id="p2">Ikke noget negativt).</p><p id="p3">På hjørnet af Dybbølsgade og Sønder Boulevard ligger således en forretning, Kihoskh, der udover dagligvarer til kvarterets supertravle beboere udmærker sig ved et usædvanligt eksklusivt udvalg af øl, musik og udenlandske magasiner samt et halvthundrede år gammelt folkevognsrugbrød, man kan leje.</p><p id="p4">Meget tæt ved Kihoskh finder man et særdeles populært pizzaria, Itzi Pitzi, der betragtes som et virkelig übercool sted, og tidligere på året åbnede Rbabarrab med tilbud om specialøl på fad og toast. Det skal ikke undre, at det, der engang - med en reference til Lou Reed - hed Den Beskidte Boulevard, således imødekommer tidsånden. Henne om hjørnet ligger en forretning, der sælger hjemmelavede flødeboller og champagne.</p><p id="p5">Der er også jul på Vesterbro, som igen er blevet et børnerigt kvarter, og det er selvfølgelig foran Kihoskh, man finder den måske mest hippe julekulisse. Om end målgruppen ikke er de mindste; bortset fra dem, der er så små, at de ligger i barnevogn og er nødt til at følges med deres forældre. Der ligger de mest oprørske af dem og udtænker planer til, hvordan de skal forandre kvarteret, når det bliver deres tur. Ligesom deres forældre gjorde det, da de gennemførte deres private byfornyelse af Vesterbronx.</p><p id="p6">På hjørnet af Dybbølsgade og Sønder Boulevard ligger, hvad Kihoskh selv kalder Vesterbros Moderne Julemarked. Det er selvfølgelig ikke som alle andre, der netop tilstræber en vis klistret nostalgi gennem iscenesættelse af tilbuddene i fortidige rammer. Så er det - traditionen tro - mere råt på Vesterbros moderne julemarked.</p><p id="p7">I forvejen er den diminutive pladsdannelse foran Kihoskh et eftertragtet mødested, hvor besøgende sidder på primitive bænke og ved borde og drikker kaffe og den slags og diskret blander sig med de fremtrædende kulturpersonligheder, der bor i nærheden. Længere henne for eksempel et par af landets kendte skuespillere..</p><p id="p8">Med tiden er de udendørs tilbud foran Kihoskh vokset med for eksempel blomster og planter til de eksklusive hjem i de omkringliggende opgange med de stærkt stigende kvadratmeterpriser, og i år er der et mindre udvalg af juletræer føjet til udbuddet, foruden selvfølgelig eksotiske blomster og økologiske frugter til pynt. De sidste kan så også spises.</p><p id="p9">Men derudover er der med europaller og brædder opbygget et interimistisk udskænkningssted, der, når vejret tillader det, sælger »gløg« - og i det hele taget er den ironiske attetude fra sidste århundrede bragt med ind i den moderne Vesterbro-julevirkelighed med halmballer og julesweatre.</p><p id="p10">Hipt er det - og bliver det for koldt at være cool, kan det måske varme at vide, at der lige rundt om hjørnet ligger et old school-Vesterbro-værtshus, hvor pynten ligner gammeldags jul.</p><p id="p11" /><p id="p1">KØBENHAVN/ SØNDERJYLLAND: Solen danser limbo med en håndfuld tunge regnskyer, og højtalerne er fulde af musik fra The Beastie Boys. Der er Fashion Week i København, men det interesserer forsamlingen i Gråstensgade cirka lige så lidt som sidste års pollental.</p><p id="p2">Selve gaden er næppe meget længere end en fodboldbane, og de fremmødte ligner til forveksling resten af Vesterbros hippe ungdom. Den tætte summen af sønderjyske dialekter afslører dog hurtigt deres ophav.</p><p id="p3">- Nå ska vi fame ram' e hul, udbryder Stephan, da han får stukket en lanse i hånden af sin modstander, der netop har misset ringen.</p><p id="p4">Lyden af Povl Kjøllers stemme maser sig hen over de genoplivede hjemstavnsdialekter med ordene: Jeg er så glad for min cykel, jeg kommer hurtigt rundt omkring..</p><p id="p5">Det er sensommer på Vesterbro.</p><p id="p6">Seks unge mennesker fra Sønderjylland, alle bosat i København, har taget initiativ til at afholde ringridning midt på stenbroen.</p><p id="p7">Her foregår det dog i nabolagets ånd, på cykler, fremfor på hesteryg. Det er første gang, arrangementet bliver afviklet, og naboerne til arrangementet har taget positivt imod idéen. En del af de ældre beboere er endda selv oprindeligt tilflyttere fra Sønderjylland.</p><p id="p8">- Vi inviterede alle naboerne for at starte med positiv dialog, siger Anne Zachariassen fra Felsted, som er kontaktperson for Vesterbro Ringridning. Hun lover også, at der er rent og roligt igen efter klokken 20.</p><p id="p9">Hele gaden holder pludselig vejret for et splitsekund efter at bryde ud i vild jubel, da Rita Palmelund fra Kibæk ved Herning tager sin første ring og vælter galgen i processen.</p><p id="p10">- Det tæller jo kun, hvis ringen bliver på lansen, så jeg blev nødt til at holde fast, undskylder den selverklærede wannabe sønderjyde, der alligevel er meget stolt af sin ringridningsdebut.</p><p id="p11">Et kvarter senere har L: Ron: Harald overtaget højtalerne med sin sang Mæ å Min Kadett, mens finalen bliver sat i gang af Philip Frank fra Dybbøl, som er dagens konferencier.</p><p id="p12">- Man skal huske lige at smøre lansen, lyder det fra en mandlig deltager bagerst i køen.</p><p id="p13">Få minutter senere sikrer Christian Michelsen fra Lysabild på Sydals sig titlen som vinder af Vesterbro Ringridning 2013 ved at nuppe sin femte og sidste ring.</p><p id="p14">- Jeg var bedre til de små huller, siger Christian om sejren og kigger med et stolt smil på sin vinderkrans.</p><p id="p15">Aftenen forsætter med pølser på grill og Slots pilsnere fra Flensborg Kiosken lige rundt om hjørnet, indtil klokken otte, hvor Gråstensgade, som lovet, bliver afleveret tilbage til København i samme, eller måske endda lidt pænere stand end før.</p><p id="p16">Vi inviterede alle naboerne for at starte med positiv dialog.</p><p id="p17">ANNE ZACHARIASSEN, FELSTED.</p><p id="p1">En by uden kirke - sådan var situationen på Vesterbro, da byggeriet var givet frit uden for Københavns volde midt i 1800-tallet. I løbet af en menneskealder blev den tyndt befolkede forstad forvandlet til et arbejderkvarter med mere end et halvt hundrede tusinde indbyggere.</p><p id="p2">Traditionelt havde Vesterbros slagtere, værtshusholdere og andet godtfolk været underlagt Frederiksberg Sogn, og det havde aldrig givet anledning til pladsmæssige problemer i kirken ved Runddelen.</p><p id="p3">Men med byens vækst begyndte det at knibe, og med alt for mange mennesker til alt for få kirker måtte præsterne ty til en hurtig og effektiv afvikling af dåbshandlinger, vielser og begravelser - så mange ad gangen som muligt. Personlig betjening kostede ekstra, der var afgift på altergang, og en siddeplads i kirken skulle jævne mennesker ikke gøre sig forhåbning om. De fleste kirkestole var nemlig på forhånd lejet ud til folk, der var i stand til at betale for den slags fornøjelser, og reserverede bænkerader kunne tidligst tages i brug af andre som en slags uafhentede teaterbilletter efter søndagens to første salmer.</p><p id="p4">Noget måtte gøres, og i 1875 stillede en komité af pæne borgere sig i spidsen for opførelsen af en kirke på Vesterbro. Det kunne kun revolutionære socialister og gudløse radikalere have noget imod, og deres ord faldt på klippegrund.</p><p id="p5">I Borgerrepræsentationen så man med velvilje på projektet, men der henstod et par uafklarede spørgsmål: Var det bedre med to små end én stor kirke? Hvor skulle den eller de i givet fald ligge, og hvem skulle betale - kommunen, staten eller brugerne? MENINGERNE VAR DELTE, men det endte med, at Magistraten stillede en grund i den nyanlagte Valdemarsgade til rådighed, og under den forudsætning, at komitéen selv formåede at indsamle et anseligt beløb, ville det politiske flertal på rådhuset for første gang bruge stadens midler til kirkebyggeri. Det var Venstre imod, for selv om grundloven siger, at staten skal understøtte folkekirken, står der ingen steder, at det også er en kommunal pligt.</p><p id="p6">Og mens socialdemokraterne holdt protestmøder mod flere unødige kirker, begyndte ideen at tage form.</p><p id="p7">I det tidlige forår 1878 var en kreds af honoratiores med kongefamilien i spidsen samlet til grundstensnedlæggelse, og to år senere var værket fuldbragt. Vesterbro havde fået sin egen katedral i norditaliensk rundbuestil.</p><p id="p8">Den fik navn efter evangelisten Matthæus, og som sidegevinst fulgte en ny folkeskole i nabolaget. I en snes år var det bydelens eneste kirke, men med befolkningseksplosionen hen mod århundredskiftet blev sognet delt op i seks mindre. Nye kirker blev opført rundt om i sidegaderne og på byens eget torv, og i 1898 blev den lidt tvivlsomme dansesalon Valkyrien på Vesterbrogade 17 ombygget til Skt. Mariæ kirkesal.</p><p id="p9" /><p id="p1"> Den gamle KFUM-sal i Valdemarsgade er julefarvet i gyldent og lyseblåt med draperede gardiner og lysekrone. Til lejligheden er salen omdannet til Vesterbro Julevarieté anno 1954. Entreen er beskeden, underholdningen ligeså. Den lille varieté kører på pumperne, og jul vil det ikke rigtig blive. Sådan er historien, og sådan er forestillingen også lige ved at være.Det er nemlig en ganske sær og anderledes juleforestilling, det lille Vesterbro-teater kan byde på, formentlig den mest specielle i det københavnske juleteaterliv lige nu. Zeppelin er gået nye veje og forsøger sig med en julekabaret for de syvårige og opefter. <br /><em style="bold">Dæmpet og sært</em><br />Med blot tre medvirkende og en musiker tumler man sig igennem en række numre, der kunne minde om salig professor Tribinis ude på Dyrehavsbakken. Lidt tant og fjas, kombineret med en stærk mand, en kanonkonge, en sød pige og en masse ord om alt og ingenting. Det hele garneret med en stribe sange om dit og dat.En nummer-revy altså  med mulighed for kommentarer og adspredthed på tilskuerrækkerne undervejs. Bevidst dæmpet i tonen, ingen bravour, intet forsøg på at råbe højest og være sjovest. Underspillet, sødt og sært. Børnenes reaktion var derefter. Fra lyttende tavshed til optændt diskussion om, hvordan kanonkongen lod sig skyde gennem salen og kunne havne nede bag alle tilskuerne, uden at vi så hverken ham eller røgen. Eller højlydt meningsudveksling om, hvorvidt den røde læderjakke i 1950'er-stil, som kanonkongen så inderligt ønskede sig, var sej eller klam. Men også andægtig lytten, når Alberte Winding sang om julegaver og glæden ved at være to eller agerede ridedyr i sangen om Johnny og hans pony.Vi grinede også lidt af den tykmavede direktør, der tydeligt nok var en pige med overskæg (Mie Brandt med finurlige kommentarer om alt og alle). At det så mod slutningen viste sig, at der var en rørende familiepointe i, at det rent faktisk var en pige, der agerede direktør og ikke bare en kvindelig skuespiller, der forsøgte sig som mand, gav pludselig forestillingen en dybere sammenhæng og historie, den hidtil havde savnet. Igen meget bevidst, tror jeg, fra de medvirkendes og instruktørens side.Om ungerne så fangede den pointe, ved jeg ikke rigtigt. Hvad de måtte synes om forestillingen, kunne jeg heller ikke rigtig blive klog på. <br /><em style="bold">Duft og charme</em><br />Som eksperiment er Vesterbro Julevarieté interessant, men måske er resultatet lige blegt nok efter min smag. Måske kunne forestillingen have nydt godt af lidt mere struktur og en lidt mindre afdæmpet spillestil. Jeg savnede lidt knald på og noget tempo. Det var tilbagelænet alt sammen. Duften af 1950'ere gav imidlertid fin charme, Albertes sange var søde, som hun selv er det, Torben Vadstrup lignede en stor, kær dreng med 1950'er-hår og barnlig begejstring over for Mie Brandts skægt Tribini-agtige direktør og Benjamin Koppels runde, godmodige og russiske klaverbokser, der pludselig tryllede et menneske frem, da han til slut greb saxofonen. Det bliver selvfølgelig jul til sidst i den lille varieté. Alternativ jul, som hele forestillingen er det.<a href="mailto:henrik.lyding@jp.dk">henrik.lyding@jp.dk</a></p><p id="p1">- Vi ønsker ikke at lave Vesterbro om, og vi er hverken racister eller fascister, som ejeren af Klub Kino, Christian Groot fra Sommerstedgade 21-23 på Vesterbro i København har beskyldt os for.
- Vi har taget kampen op mod den udvikling, der er kommet i vores gade med østeuropæiske prostituerede, alfonser og utryghed på grund af Christian Groots Klub Kino, som bl.a. benyttes af de pågående østeuropæiske kvinder, der lejer aftrædelsesrum i
biografen, siger tre af beboerne fra gaden, der har sluttet sig sammen i et gaderåd og foreløbig indsamlet 203 underskrifter mod udviklingen.
- Hvis beboerne i gaden har så meget mod prostituerede, skulle de så ikke hellere bo på Østerbro?  spurgte Hans Christian Leicht Groot i Ekstra Bladet forleden, da vi afslørede, at han ved opkøb og leje af endnu flere kælderlokaler i Sommerstedgade er
ved at gøre den til en rigtig hanky-panky-gade, som han selv siger.</p><p id="p2">12. december klokken 12 åbner han en ny, avanceret bøsseklub i kælderen under nummer 13-15, 'Tephlon, Kbh'. Og overfor i nummer 30 har han lejet endnu et lokale, som foreløbig bruges til lager og kontor.
<br /><em style="bold">40 ÅR PÅ VESTERBRO</em><br /> - Han får det til at lyde, som om han gør et stykke socialt arbejde for de prostituerede ligesom f.eks. Reden, og at det er os beboere, der jagter de prostituerede og ikke hører til på Vesterbro.  Min mormor og morfar har boet 32 år i
den lejlighed, som jeg har overtaget, og de var meget noble mennesker.  Jeg har selv boet her de seneste 12 år, siger reklamekoordinator Gitte Mortensen, 37, der bor i en stor, smagfuldt indrettet andelslejlighed i gaden.
- Jeg er kommet har siden jeg var barn, har gået i børnehave på Vesterbro et år og har altid været glad for bydelen og Sommerstedgade.
Men jeg føler mig meget utryg efter den udvikling, der er kommet i gaden inden for det seneste år, da jeg heller ikke selv kan gå på gaden uden at blive antastet af mænd, der tror, jeg er prostitueret.
Tidligere arbejdede jeg hos Viggo Bentzon på Halmtorvet, men jeg har aldrig tidligere følt noget lignende, når jeg færdedes i kvarteret, hvor jeg altid gik til og fra arbejdet.
Regitze Flannov, 34, er lærer og formand for ejer-foreningen i nummer 23, hvor Klub Kino ligger.
- Jeg kommer fra provinsen, og jeg har altid haft lyst til at bo på Vesterbro tæt på centrum.  Jeg har boet i Sommerstedgade 11 år, og i de ti af dem har jeg været glad og stolt over at bo her.  Det er jeg ikke længere.  Jeg er ikke snerpet, men når jeg
kommer hjem, vil jeg have lov til at gå ind i min opgang uden at skulle flytte prostituerede, kunder og alfonser, der står med armene over kors og holder øje.  Vi har været udsat for prostituerede, der står og kopulerer med kunder i mellemgangen.  De er
fuldstændig ligeglade med, at der bor flere børn i ejendommen.  Hvis man ringer efter en taxa og beder den komme til Sommerstedgade 23, siger de over centralen:  '- Nåh, til Klub Kino'.
Udviklingen er simpelt hen blevet for meget.  Det er det, vi opponerer imod, og vi mener, Klub Kino og Christian Groot har en stor del af skylden.
<br /><em style="bold">FORSVARER MIG</em><br /> - Jeg har det efterhånden sådan, at jeg ikke bryder mig om at invitere nye gæster hjem, fordi jeg skal forsvare, hvorfor jeg bor i sådan en gade.  Og jeg har elsket at bo her.  Jeg vidste godt, hvad jeg flyttede ind til i sin tid.  Dengang
var der også en lille massageklinik i ejendommen, hvor mændene blot stille og diskret kom og forsvandt igen.
I dag har det udviklet sig til en ren industri på grund af Klub Kino.
Tidligere inviterede jeg hvert år min klasse på rundtur på Vesterbro og viste dem kvarteret med de flotte, nyrenoverede huse og havde klassen hjemme på besøg hos mig selv.  Det gør jeg ikke længere, fordi jeg ikke kan forsvare, hvad de kunne komme til at
opleve i gaden, siger Regitze Flannov.
Torben Jensen, 31, studerende:  - Jeg valgte Vesterbro, fordi jeg bevidst ikke ville bo på Nørrebro med stenkastende autonome.  Jeg har boet her fire år og flyttede ind, efter Klub Kino var åbnet, men dengang var der ingen problemer.  Da listede hr. og
fru Jensen blot ned i klubben og forsvandt lige så diskret igen.  Problemerne er kommet, efter at de prostituerede og især de østeuropæiske piger samler kunder op i Skelbækgade og tager dem med om til klubben her i Sommerstedgade.
- Vi beboere vil blot gerne være med til at præge udvikingen i gaden.  Og det er ikke den aggressive udvikling med masser af pornoklubber og prostituerede, vi ønsker.  Når min kæreste kommer hjem, kan hun ofte fortælle, at hun er blevet forfulgt af mænd,
der tror, hun er prostitueret, og jeg er selv adskillige gange blevet antastet af østeuropæiske prostituerede, som ligefrem går på mænd, hvor de danske venter på kunderne og selvfølgelig ikke kontakter folk, de ved, bor i området.
<br /><em style="bold">SATSER PÅ BØRNEFAMILIER</em><br /> Regitze Flannov:  - Min mand bliver også tit kontaktet på vej hjem af østpiger, som spørger, om han har brug for en pige.  Vi ønsker ikke den udvikling i vores område.  Københavns Kommune har gjort meget for, at resurse-stærke
familier med børn skal blive boende på Vesterbro.  Det er vigtigt at fastholde denne udvikling - også for de resurse-svages skyld.</p><p id="p1">I formiddagens sollys ser Vesterbro helt anderledes ud. Byfornyelse, gårdsanering og nybyggeri har hjulpet godt til. Stille og roligt forsvinder det gråtriste image, som bydelen ellers er mest kendt for. Som med et trylleslag ser man tydeligere de værdier, bydelen også rummer, men som oftest glemmes i forbifarten. Intensitet, livsmod, pulserende liv, pitoreske huse og gårdmiljøer, blomstrende forretningsliv og ligefremme mennesker. Ikke alt er lyserødt. Ej heller på Vesterbro, hvor politiet især i nattetimerne patruljerer mere flittigt end i andre bydele. Bydelen huser stadig en del problemer, menneskelige såvel som boligmæssige.</p><p id="p2">Men set »udefra« er der blevet længere mellem de henslængte narkosprøjter og deres brugere. Man ser heller ikke så meget snavs på gaderne eller fortovene som før. Ingen tomme flasker, hvilket dog kan skyldes de høje pantepriser.<br /><em style="bold">Bag facaderne</em><br />
 Mellem ti og femten procent af Vesterbros huse skal rives ned, mener Niels Andersen. Han er direktør for Byfornyelsesselskabet København, og har flere medarbejdere engageret med den kommende byfornyelse, der vil vende op og ned på forestillingerne om den udhængte bydel. Efter et besøg i en del huse undres man over, at ikke flere ejendomme end tilfældet er, rives ned for at give plads til nybyggeri. De mest belastede huse, dem, der ikke har set en maler eller murer siden de blev opført for henved et hundrede år siden, forekommer endog meget dyre at istandsætte, og ville alt andet lige kunne erstattes af nye boliger til en lavere pris. Når de ikke jævnes til gadeniveau kan en af forklaringerne være, at nedrivningsprisen er fordoblet som følge af nye genanvendelses-regler. »Der gøres forsøg forskellige steder med at genanvende materialer fra nedrevne ejendomme, og disse forsøg ser lovende ud,« fortæller Niels Andersen, der også mener, at der bør være økonomisk plads til at tilgodese en bevarelse af unikke gesimser, udsmykningen over gadedøre og andre detaljer, der giver de gamle huse deres særpræg. Kort sagt, bevarelse og byfornyelse og kun i begrænset omfang nybyggeri.<br /><em style="bold">Højhus eller ej</em><br />
 Der har været, og er stadig, forestillinger om Indre Vesterbro som et nyt »city-Vest« til aflastning for City. Helt frem til slutningen af 1970'rne stod byfornyelsen i samme område nærmest i skyggen af planer om at omdanne området fra Hovedbanegården til Skydebanehaven til et nyt forretnings- og kontorkvarter bestående af moderne højhuse. Kommuneplanen åbner f.eks. fortsat mulighed for opførelse af en erhvervsbygning i op til 12 etager i midten af Saga-karreen. På den baggrund var det naturligt, at saneringen blev koncentreret i området vest for Skydebanehaven og ud mod Enghave Plads. Siden 1968 er der med mellemrum iværksat såkaldte karré-saneringer i området. Disse saneringer er kun i et vist omfang blevet erstattet af nybyggeri, og derfor kan man stadig opleve større områder, der ligger uudnyttet hen og venter på bedre tider eller endelig planlægning. »Den hidtidige saneringsaktivitet på Vesterbro har omfattet 6.330 boliger, heraf blev 2.850 nedlagt. Byfornyelsesområdet på Indre Vesterbro omfatter ca. 4.000 boliger. Og de fordeler sig på 23 karréer,« skriver Byfornyelsesselskabet København i en aktuel oversigt.<br /><em style="bold">Behovet</em><br />
 Seks procent af boligerne i de 23 karréer er uden toilet, to ud af tre mangler bad, to ud af tre boliger er på under 60 kvm, og to ud af tre mangler centralvarme. Behovet for byfornyelse er ikke lige stort i hele området, fastslår byfornyelsesselskabet. I den gode ende, d.v.s. hotelkarréerne omkring Vesterbrogade og ved Hovedbanegården, er der kun en enkelt bolig uden eget wc. Fire ud af fem har eget bad, og med en enkelt undtagelse er alle lejlighederne over 60 kvm. Mere end hver anden er endda på mere end 100 kvm. Befolkningssammensætningen i de mange små og billige boliger er yderst skæv. Gruppen 20-29 år er stærkt overrepræsenteret med hele 37 pct. Fraflytningsprocenten er 33 mod 23 pct. for hovedstaden som helhed. For aldersgruppen 20-24 har man fraflytningsprocenter på hele 50.6, mens den er 41.6 pct. for gruppen 25-29 år. Arbejdsløsheden blandt de forsikrede var i 1989 20.9 pct. på Vesterbro med 13.7 pct. for hele byen. »For byfornyelsen på Indre Vesterbro er det mere end noget andet sted et centralt problem at få privat- og samfundsøkonomiske, sociale og kulturelle interesser til at gå op i en højere enhed. Problemstillingen sammenfattes i målsætningen om den sociale dimension,« skriver Byfornyelsesselskabet København i selskabets nyeste oversigt over situationen på Vesterbro. I slutningen af 1991 blev der udsendt tre debatoplæg til beboere, ejere og forretningsdrivende i de berørte områder: Lille Colbjørnsensgade-karréen, Skydebane Øst-karréen og Eriksgade-karréen. Og på Borgerrepræsentationens møde onsdag den 17. og torsdag den 18. juni besluttede forsamlingen at offentliggøre forslagene til byfornyelse. Man fastsatte indsigelsesfristen til to måneder. Opgaven med at omdanne Indre Vesterbro fra slum til gode og sunde boliger tager tid - men der sker noget, og det går i den rigtige retning.<br /><em style="bold">Sommer-</em><br /><em style="bold">motiverne</em><br /><em style="bold">er taget</em><br /><em style="bold">af</em><br /><em style="bold">fotograf</em><br /><em style="bold">Thomas</em><br />
 Sjørup</p><p id="p1"><br /><em style="bold">Af René Mølskov</em></p><p id="p2"><br /><em style="bold">rem@minby.dk</em></p><p id="p3">Pladsproblemer: Ingen politikere er blinde for det store behov for idrætsfaciliteter i København. Og alle ved, at Vesterbro er en af de bydele, de har færrest grønne kvadratmeter per indbygger. Alligevel står både Vesterbro Lokaludvalg og boldklubben Vestia tilbage med skuffelse over manglende investeringer på idrætsområdet på Vesterbro efter årets budgetforhandlinger er overstået.</p><p id="p4">»Der kom desværre ikke penge til fodboldbaner på Otto Busses Vej. Der er jo blevet sat penge af. Bare ikke her. Og det er ærgerligt. Ser man på de tal, der ligger fra Dansk Boldspil Union viser de jo, at det faktisk er her, behovet er størst. Derfor er det også lidt underligt,« siger formand for Vesterbro Lokaludvalg, Thomas Egholm.</p><p id="p5">Lokaludvalget har i deres budgetønsker tidligere på året meldt højt og tydeligt ud, at der var én ting, der var altoverskyggende førsteprioritet hos dem. Grønne arealer og idrætsfaciliteter på det gamle DSB-areal på Otto Busses Vej.</p><p id="p6">»For os er det her den helt store mangel på budgettet. Man vælger simpelthen at man ikke vil gøre noget ved det problem, at der mangler fodboldarealer,« siger Thomas Egholm.</p><p id="p7"><br /><em style="bold">Lyset slukket for Vestia</em></p><p id="p8">Generelt er der mange klubber og foreninger på Vesterbro, der har ønske om flere arealer til deres sport. Boldklubben Vestia har været markante i deres udmeldinger fordi de mener, at selve grundlaget er ved at blive hevet væk under dem.</p><p id="p9">Den kunstgræsbane, der var planlagt - og afsat midler til - på Bavnehøj er blevet bremset af en VVM-undersøgelse. Og det langsigtede håb om at få boldbaner på Otto Busses Vej er også ved at gå ud.</p><p id="p10">»Et af de få lyspunkter vi havde var, at der var i et budgetnotat stod, at man ville afsætte 700.000 til at undersøge mulighederne for et idrætsanlæg på Otto Busses Vej. Det ville ikke hjælpe os her og nu, men om ikke andet ville det give os et lys for enden af tunnellen. Men ikke engang det, blev der råd til. Jeg er frustreret og fanget i en krisestemning. Hvad gør vi nu?« spørger bestyrelsesformand i Vestia Søren Vesterbæk.</p><p id="p11"><br /><em style="bold">Frygter for ventelister</em></p><p id="p12">Der er cirka 1080 aktive medlemmer i Vestia og derudover er der frivillige trænere og ledere, der ikke selv spiller. Og modsat mange andre sportstilbud i København er der ikke venteliste i Vestia.</p><p id="p13">»Ventelister er opfundet et mørkt sted i helvede. De har en stor social slagside. Det er netop de ressourcestærke forældre, der får børnene skrevet op og meldt sig ind i tide. Med ventelister frygter vi, at ressourcesvage havner på bænken. Derfor vil et hvert arbejde med ventelister gå imod hele vores mål om at favne lokalområdet,« siger Søren Vesterbæk.</p><p id="p14"><br /><em style="bold">Frygter det værste</em></p><p id="p15">Formanden i Vestia frygter, at klubben i sidste ende må barbere medlemstallet, hvis der ikke kommer en løsning.</p><p id="p16">»Hvis vi ikke tror på en relativ nær fremtid, hvor tingene kan blive bedre, må vi jo indrette os efter de forhold, vi så tror på. Og det kan blive grimt. Det kan blive rigtig grimt. Det kan være, vi må smide 300 medlemmer ud af klubben,« siger han og fortsætter:</p><p id="p17">»Det er synd for de 300 medlemmer, men det er jo også et spørgsmål om, at Vestias grundværdier er udfordrede. For så er vi jo pludselig en helt anden klub,« siger han.</p><p id="p18"><br /><em style="bold">Behov for afklaring</em></p><p id="p19">Derfor, forklarer han, har han og klubben brug for en afklaring snarest.</p><p id="p20">»Vi har brug for to ting: At der er nogen, der kan fortælle, hvordan vi løser det på lang sigt. Hvis vi skal træde vande og tåle det i en periode, skal vi tro på en fremtid. Men ingen kan fortælle os, hvordan vi skal løse det fremadrettet,« siger han og fortsætter:</p><p id="p21">»Og på kort sigt har vi brug for, at der er nogen der fortæller, hvordan vi letter trykket her og nu. Jeg ved ikke engang, hvem jeg skal indgå dialog med. Hvem kan fortælle, hvad pokker vi gør. Jeg kan jo sagtens komme med ideer og forslag, men det jeg siger vægter åbenbart ikke meget,« siger han.</p><p id="p22">Opmærksomhed: Ifølge Jonas Bjørn, medlem af Kultur- og Fritidsudvalget for Socialdemokratiet, er er det nødvendigt at vente med at bygge fodboldbaner på Otto Busses Vej til man er nået længere i processen.</p><p id="p23">»Hvorfor sætter vi ikke bare pengene af? Det korte svar er, at vi kun kan få en meget kort lejekontrakt, så det vil sandsynligvis være den dyreste bane i hele byen, som kun vil kunne bruges i få år,« siger han og fortsætter:</p><p id="p24">»DSB er lige flyttet ud, så nu skal vi i gang med at planlægge en ny bydel. Og så snart vi har en ide om, hvordan det skal se ud, sætter vi penge af til idrætsfaciliteter og herunder også kunstgræsbaner.« </p><p id="p25">Han understreger, at politikerne på Rådhuset vil samme vej som lokaludvalget med Otto Busses Vej.</p><p id="p26">»Vi vil lave en bydel hvor idrætsfaciliteter og kulturaktiviteter er tænkt ind i byggeriet på en helt ny måde, som man aldrig har set før.,« siger han.</p><p id="p27">Hvad angår Vestias akutte udfordringer lover han også, at politikerne faktisk har hørt opråbet.</p><p id="p28">»Vi er fuldt ud opmærksomme på Vestias udfordring. I brokvartererne i København har vi nogle banefaciliteter man ikke ser nogen andre steder i landet. At man er en hel bydel om at dele en enkelt 11-mandsbane. Det er der jo ingen andre steder i Danmark, man har de forhold,« siger Jonas Bjørn.</p><p id="p29">Han er selv yderst frustreret over, at kunstgræsbanen i Bavnehøj endte i en VVM-undersøgelse, og er indstillet på en dialog med Vestia, der skal føre holdbre løsninger med sig.</p><p id="p30">»Jeg synes da det er enormt frustrerende at opleve, at ingen ønsker at være nabo til en kunstgræsbane. Det er jo ikke fodboldbanerne der er problemet. De er løsningen. Og stod det til mig, var den bygget. Men nu skal vi have en dialog med Vestia om, hvad de har behov for, og hvordan vi kan hjælpe dem. Vi er sindsygt glade for det arbejde de gør for byn og for Vesterbro.« </p><p id="p1">BORGERMØDE: Rullende drivhuse, fleksible p-pladser, dynamiske cykelskilte.</p><p id="p2">Hvordan skal trafikken og byrummene være, og hvad er det vigtigste i den plan, der skal tegne bydelen frem til 2024.</p><p id="p3">Lørdag 26. april klokken 11, kan du få en smagsprøve på muligheder for byrum, og alle vesterbroere kan komme og se, hvordan de i fremtiden kan være med til at indrette Vesterbro, når Områdefornyelsen inviterer til borgermøde og workshop i Råhuset på Onkel Dannys Plads.</p><p id="p4">Her kan du komme med dine input til, hvor du synes de bedste og værste steder er på Vesterbro, og melde dig til at være med til at udarbejde en trafik-og byrumsplan for Vesterbro frem til 2024. Og i bedste vesterbrostil er der naturligvis brunch og kaffe til.</p><p id="p5">Blandt andre teknik-og miljøborgmester Morten Kabell (EL) og stadsarkitekt Tina Saaby, der selv bor på Vesterbro, vil være til stede og hver især give deres bud på i hvilken retning Vesterbro og København for fremtiden bør bevæge sig.</p><p id="p6"><br /><em style="bold">Storslået trafikplan</em></p><p id="p7">Den nye trafik-og byrumsplan er slået stort op, men formand for Områdefornyelsen Thomas Egholm har prøvet det før.</p><p id="p8">Han var med til at udarbejde den seneste plan, der blev godkendt i 2003.</p><p id="p9">Planen har givet Vesterbro mange af de byrum, der kendetegner bydelen i dag. Sønder Boulevard, cykelstiprojekter i hele bydelen og gode offentlige byrum med plads til ophold er blot nogle af de ting, man fandt på at arbejde med dengang.</p><p id="p10">Thomas Egholm mener, det er vigtigt, at vesterbroerne kommer og deltager, fordi det handler om fremtiden for vores fælles bydel.</p><p id="p11">»Vesterbro har kun to kvadratmeter offentligt areal pr.</p><p id="p12">indbygger og eftersom vi ikke bare lige kan fjerne bygningerne, så er vi nødt til at finde de bedste måder at indrette os på, som giver mening for os beboere,« siger Egholm.</p><p id="p13">Projektleder i Områdefornyelsen, Nabil Ben Chaabane er tovholder på trafikplanen og opfordrer alle vesterbroere til at komme og give deres bidrag med den kommende plan.</p><p id="p14">»Vi har behov for at få beboerne på banen, så vi indretter bydelen efter de reelle behov, og ikke ud fra embedsmændenes tegninger på rådhuset.</p><p id="p15">Vi ved, at der kommer 1000 nye borgere til København om måneden. En del af dem skal bo på Vesterbro, og der står meget snart 3.000 boliger klar på Carlsberg, så det er vigtigt at vi får snakket om hvordan vi bedst bor sammen i bydelen,« siger Nabil Ben Chaabane.</p><p id="p16"><br /><em style="bold">Fakta</em></p><p id="p17"><br /><em style="bold">BYRUM PÅ INSTAGRAM</em></p><p id="p18">Vesterbro Bladet og Områdefornyelsen Vesterbro inviterer alle vesterbroere til at tage billeder af byrum på Vesterbro -det værste sted, det bedste sted, det sjoveste sted, det mest underlige sted.</p><p id="p19">Upload dine billeder på Instagram under hashtagget # trafikogbyrum.</p><p id="p20">De bedste eller mest interessante billeder vil blive bragt i Vesterbro Bladet som en del af en løbende dækning af den kommende trafik-og byrumsplan.</p><p id="p21">Lørdag 26. april fra 11-15 er der borgermøde og workshop i Råhuset på Onkel Dannys Plads og på selve pladsen, hvor du kan komme og være med til at forme Vesterbro i fremtiden.</p><p id="p22">Program for dagen: Kl. okken 11.00: Åbning ved Thomas Egholm, formand for Områdefornyelsen.</p><p id="p23">Klokken 11.30: Udsatte gruppers brug af Vesterbros byrum, ved Trond Poulsen og Ellen Diamantouli.</p><p id="p24">Klokken 12.00: Københavns Kommunes Bylivsstrategi v. Tina Saaby, Stadsarkitekt.</p><p id="p25">Klokken 12.30: Områdefornyelsens projekter og metoder v. ed Sara Matikainen, Projektchef i områdefornyelsen.</p><p id="p26">Klokken 13.00: Morten Kabell, Teknik og Miljøborgmester.</p><p id="p27">Klokken 13.30: Luftforurening på Vesterbro v.</p><p id="p28">Kåre Press, Civilingeniør ved DTU Miljø.</p><p id="p29">Klokken 14.00: Bydesign til og med børn ved Ane Rottbøll, BY X, Børne-og Ungeforvaltningen.</p><p id="p30">Klokken 14.30: Rum for regn v. Anna Aslaug Der er brunch og kaffe og mulighed for at se udstillinger af forslag.</p><p id="p1">Solenergi, regnvand til toiletter og lavenergikøleskabe. Spørgsmålet er, hvor grøn byfornyelsen skal være. Københavns kommune har planer om at gøre Vesterbro til en økologisk bydel, men det går trægt med at gøre planerne til virkelighed, og den grønne bølge på Vesterbro har givet vrede efterdønninger. Økologi-grupperne har mistet jordforbindelsen. Byfornyelses-selskabet tør ikke tænke grønt - beskyldningerne fyger gennem luften på Vesterbro i København, hvor byfornyelsen er mindre grøn end planlagt. Økologigruppen Vester Gror lægger ansvaret på politikerne i Københavns kommune og Byfornyelsesselskabet København: De har spændt ben for et økologisk forsøgscenter, hvor glasdrivhuse på taget og genbrug af spildevand kunne afprøves i praksis, inden byfornyelsen gik i gang. Her var det Vester Grors mening, at beboerne skulle blive trygge ved de grønne løsninger, inden de kom ind i lejlighederne.</p><p id="p2">»De er bange for, at beboerne får for meget indflydelse på byfornyelsen,« siger Tony Andersen, der er formand for Vesterbro Lejerforening og medlem af netværket Vester Gror, der har kontaktpersoner i 25 karréer.<br /><em style="bold">Rodzoneanlæg</em><br />
 Direktøren for Københavns Byfornyelsesselskab, Niels Andersen, mener, at Vester Gror har spillet ud med så urealistiske projekter, at beboerne på Vesterbro er blevet skræmt. »Vester Gror kom med forslag til kæmpeglasdrivhuse i fem etager med hængende rodzoneanlæg i beboelsesejendomme. De havde mistet jordforbindelsen. Vi sagde, at nu kan det være nok, skal vi ikke prøve at diskutere nogle realistiske muligheder,« siger Niels Andersen. Tom Jørgensen fra Miljøkontrollen i Københavns kommune er træt af skænderierne mellem Vester Gror og Byfornyelsesselskabet København. Men de er ikke den værste hindring for grøn byfornyelse. Det er selve byfornyelsesloven, mener han. »Loven er udtænkt i halvfjerdserne, hvor alle elskede at gå til møder. Beboerne bliver bombarderet med papir og indkaldt til 15 møder. Derfor er der næsten ingen beboere som kommer, og vi får ingen byøkologi uden engagerede beboere,« siger projektkoordinator Tom Jørgensen. Først var der fred og idyl på Vesterbro. Både Københavns kommune, Byfornyelsesselskabet København og beboere fra økologigruppen Vester Gror gav udtryk for, at byfornyelsen af Vesterbro skal være grøn, men det er ikke blevet til så meget, erkender direktøren for Byfornyelsesselskabet København. »Bortset fra enkelte forsøg er der ikke ret meget økologi i byfornyelsen på Vesterbro på nuværende tidspunkt udover det, der skal være; det vil sige maksimale energi- og vandbesparelser på de normale armaturer og lavtskyllende toiletter,« siger Niels Andersen.<br /><em style="bold">Storbyens små oaser</em><br />
 Det startede ellers som en solskinshistorie på Vesterbro. I løbet af 1980'erne dukkede en række små grønne oaser op i storbyen lige vest for hovedbanegården. En bybondegård, kompostering, køkkenhaver og beplantninger af gårdanlæg. Beboere med grønne fingre fandt i 1989 sammen i Vester Gror for at deltage i konkurrencen Grøn By. I dommerkomiteen for Organisationen for Vedvarende Energis konkurrence sad repræsentanter fra Energi-, Bolig- og Miljøministeriet. Vester Gror fik en førstepræmie for sine planer om grøn byfornyelse. Sammen med førstepræmien fulgte bevillinger til udviklingsarbejde på i alt 250.000 kroner fra ministerierne. Græsrødder fra Vester Gror og embedsmænd fra Københavns kommune diskuterede planerne. Embedsmændene mente, at planerne var for ufærdige til, at de kunne danne grundlag for byfornyelsen af Vesterbro. Derfor udarbejdede Vester Gror et forslag til et økologisk forsøgscenter, hvor tanken var, at ideerne skulle afprøves, inden de kom ind i beboernes stuer. Vester Gror ville søge fonde om penge til spildevandsrensning og glasdrivhuse, så kommunen ikke skulle betale. Sammen med embedsmænd i Københavns Kommune søgte de også om EF-støtte til tagdrivhuse. EF sagde ja til at støtte projektet med 1,3 millioner kroner. Samtidig lagde borgerrepræsentationen i Københavns kommune op til, at Vesterbro skulle gå foran med grøn byfornyelse. I handlingsplanen for byfornyelse af Vesterbro fra juni 1991 står der, at »byfornyelse tilrettelægges med vægt på økologiske hensyn«. Vester Gror vejrede morgenluft. En økologisk byfornyelse af Vesterbro på baggrund af de praktiske erfaringer i et forsøgscenter kunne danne forbillede for byfornyelsen i hele landet. Ifølge boligminister Flemming Kofod-Svendsen er der 275.000 boliger i Danmark, der trænger til »tidssvarende installationer«. Men Københavns kommune ville ikke afgive råderetten til sine bygninger på Halmtorvet 11 og 13 til Vester Gror. Forsøgscentret blev ikke til noget. I stedet har kommunen bevilget penge til at gøre Øksnehallen i den brune kødby til et økologisk udstillingcenter, der skal stå færdigt i 1996, når byfornyelsen på Vesterbro er halvvejs færdig. Grafik: "Grønne" penge.</p><block><p>Det er endnu ikke klarlagt, hvorfor en underjordisk kabelkasse på Vesterbro sprang i luften mandag aften. </p></block><p id="p1">NÅR DØDEN VÆKKER: En novemberdag gik Alice Larsen en strøgtur med sin datter. Da en hun sidder i et hjørne på Strøget og gør voldsomt beslutter hun at undersøge, hvad der foregår. Det viser sig, at der ligger en hjemløs mand. Der er død. Hun får ringet efter politiet, og mens hun og hendes datter er i chok over, at et menneske ligger alene på gaden. Hun fortæller om oplevelsen til sin veninde, musikeren Mathilde Falch, og der går ikke lang tid, før de sammen har arrangeret et velgørenhedsarrangement for hjemløse.</p><p id="p2">Derfor er der onsdag 19. december er i Ukirke på Vesterbro indsamling til fordel for Projekt Hjemløs.</p><p id="p3">Der er både julebazar, musik, boder, loppemarked samt mad og Drikke.</p><p id="p4">Der er også et klippeklistrehjørne for både børn og voksne.</p><p id="p5">I Ukirke bliver der også lavet et samtalehjørne, hvor man kan tale med terapeuter, præst, socialrådgivere, sygeplejesker, psykologer og flere.</p><p id="p6">I et hjørne er der også 'behandlerhjørne, hvor man kan få massage, zoneterapi, en frisørtid healing og mere.</p><p id="p7">Hænger tøjet i laser er der også mulighed for at gå til tøjreperationen og få lappet tøjet.</p><p id="p8"><br /><em style="bold">Seks timers musik</em></p><p id="p9">Mathilde Falch og Alice Larsen står bag projektet, der munder ud i en seks timer lang julebazar på Vesterbro. Mathilde Falch er musiker og flere af hendes musiker-kollegaer støtter op om eventet.</p><p id="p10">Derfor bliver dagen fyldt med god livemusik under hele arrangementet. Blandt andet, Signe Svendsen &amp; Mathilde Falch, Michel Beli, Pato, Kenneth Thordal og beatpoeten Claus Høxbroe.</p><p id="p11">Alle pengene fra julebazaren går til Projekt Hjemløs med mad og drikke til byens hjemløse.</p><p id="p12"><br /><em style="bold">Gratis mad til de hjemløse</em></p><p id="p13">For de hjemløse er både mad, drikke, samtaler og behandlinger gratis. Er du hjemløs, kan du også hente varmt tøj og hundemad gratis.</p><p id="p14">Onsdag d. 19. december kl. 14.00-20.00 i Ukirke på Vesterbro.</p><p id="p1">VIBORG: Inden for meget kort tid etablerer Midt-og Vestjyllands Politi endnu en zone med videoovervågning i Viborg. Det er området omkring Vesterbro Torv, mod Jernbanegade i den ene ende og mod Dalbergsgade/ Ramsvej i den anden ende.</p><p id="p2">Der er allerede sat skilte op i Vesterbrogade, så folk bliver informeret om, at de nu bevæger sig ind i en video-zone. Det samme gør sig gældende fra de nærmeste sideveje nær torvet, og nu mangler blot, at teknikken installeres af politiet på et strategisk rigtigt sted, hvilket allerede er aftalt.</p><p id="p3">Årsagen er, at der på meget kort tid er opstået et koncentreret nattelivs-miljø mellem torsdag aften og søndag morgen med Messing Jens, Bar Smil, Dickens og Paletten omkring Vesterbro Torv.</p><p id="p4">» Overvågningen er et led i » Trygt Natteliv « i samarbejde med restauratørerne. Det skal være trygt at gå i byen i Viborg, og vi håber, at overvågningen kan virke forebyggende, når det gælder vold i nattelivet, « siger vicepolitikommissær Ove Jensen, leder af afdelingen for forebyggelse hos lokalpolitiet i Viborg.</p><p id="p5"><br /><em style="bold">Delte meninger</em></p><p id="p6">Der er meget delte meninger om overvågning af det offentlige rum, men installationen i Viborg eller andre steder i Danmark kan slet ikke sammenlignes med eksempelvis London i England, hvor der er bemanding til at overvåge på skærme, hvad der sker her og nu.</p><p id="p7">» Vi gemmer optagelserne i 30 dage på en harddisk og kigger kun noget igennem, hvis vi har brug for det i efterforskningen.</p><p id="p8">Eneste undtagelse er, at vagtchefen kan gå på online, hvis der kommer en melding om ballade ved Vesterbro Torv.</p><p id="p9">Han kan så ud fra billederne tage bestik af, hvilke ressourcer der er behov for, altså om der skal flere patruljer til stedet, « siger Ove Jensen.</p><p id="p10">Politiet i Viborg installerede for nogle år siden video-overvågning omkring Trappetorvet, og det er de positive erfaringer herfra, der nu fører til noget tilsvarende i Vesterbrogade.</p><p id="p11">» Vi kan ikke sige noget om, hvorvidt kameraer omkring Trappetorvet har virket forebyggende, men vi har jævnligt kunnet gøre brug af billederne i efterforskningen, når vi har haft uro og voldssager i området, « siger Ove Jensen.</p><p id="p1">En kabine på størrelse med en toiletbås kan blive et alternativ til fixerummene. De rum, som Vesterbro og andre narkoplagede steder i Danmark så brændende ønsker sig - men som regeringens har blokeret for.</p><p id="p2">På Café Dugnad på Vesterbro kan Københavns narkomaner søndag og mandag teste opfindelsen, som to designingeniører fra DTU står bag. En såkaldt fixekabine, hvor stofbrugerne kan bruge sprøjten anonymt.</p><p id="p3">Det er en rigtig god idé, mener lederen af Dugnad.</p><p id="p4">»Situationen er, at det meste af Vesterbro er ét stort fixerum i det offentlige rum.</p><p id="p5">Så kan man lave nogle bokse i gadebilledet, hvor stofbrugerne kan fixe frem for at stå med bukserne nede og en nål i lysken foran en børnefamilie, er det genialt,« siger MICHAEL LODBERG OLSEN.</p><p id="p6">Ifølge jurister, som designingeniørerne har talt med, er både fixerum og fixekabiner lovlige. I dansk narkotikalovgivning står nemlig ikke, at det er ulovligt at indtage stoffer, men blot at besidde og sælge dem.</p><p id="p7"><br /><em style="bold">Narkomaner skjuler sig</em></p><p id="p8">Alligevel vil narkomaner helst undgå at møde mennesker, mens de tager stofferne.</p><p id="p9">Derfor trænger stofbrugerne ofte ind i kældre og baggårde, og det kan være farligt.</p><p id="p10">For tager de en overdosis, er der ingen til at holde øje med dem. Det vil i nogen grad kunne undgås med fixekabinerne.</p><p id="p11">»Får vi placeret fixekabinerne i nærheden af de tilbud, vi har nu, så vil personalet kunne observere, og dermed vil man højst sandsynligt også kunne reducere antallet af narkodødsfald,« siger Michael Lodberg Olsen.</p><p id="p12">Bliver testen en succes, er håbet, at yderligere to fixekabiner kan sættes op som forsøg i nærheden af Café Dugnad. Ritzau.</p><p id="p13">»MAN VIL HØJST SANDSYNLIGT KUNNE REDUCERE ANTALLET AF NARKODØDSFALD.</p><p id="p14">MICHAEL LODBERG OLSEN.</p><p id="p15"><br /><em style="bold">Fixekabine</em></p><p id="p16">To designingeniører fra DTU har udviklet en såkaldt fixekabine, hvor narkomaner i ro og fred kan indtage deres stoffer.</p><p>Godsbaneterrænet omdannet til Vesterbros nye grønne hjerte.<br /></p><p id="p1">Det er ingen hemmelighed, at der på Vesterbro mangler både grønne, rekreative områder, og arealer til blandt andet sport, fritidsaktiviteter og foreningsliv. I Vesterbro Lokaludvalg har vi derfor taget sagen i egen hånd og fået lavet et udkast til en helhedsplan for godsbaneterrænet omkring Otto Busses Vej med arbejdstitlen Vester Remisepark.</p><p id="p2">Mellem Ingerslevsgade, Dybbølsbro, Vasbygade og Enghavevej ligger det hengemte godsbaneterræn. Ved en åbning og bearbejdning kan området omdannes til et grønt hjerte, der banker for kultur, foreningsliv og det sociale liv i alle dets former.</p><p id="p3">Vester Remisepark vil være til glæde for det tæt bebyggede Vesterbro og de nye boligområder med høj bebyggelsesprocent ved Frederiks Brygge i Sydhavn og i Carlsberg Byen - omkring de nye bebyggelser er der ikke planlagt egentlige park- eller idrætsområder.</p><p id="p4">En ny grøn park med plads til idræt, kunst og kultur på godsbaneterrænet vil kunne samle det gamle Vesterbro, Sydhavnen og de nye boligkvarterer.</p><p id="p5"><br /><em style="bold">Plads til at leve</em></p><p id="p6">I Bydelsplan 2017-2020 for Vesterbro er pladsmanglen et gennemgribende emne, som lokaludvalget ikke vil sidde stille og vente på, at politikerne på rådhuset finder en løsning på.</p><p id="p7">I dag er godsbaneterrænet udlagt til perspektivområde frem til 2027. Det betyder at der ikke kan fastlægges byudviklingsplaner for området, før Kommuneplanen ændres med den nye Kommuneplan for 2019. Og før der derefter er vedtaget en ny lokalplan for området.</p><p id="p8">Der er altså lange perspektiver for udviklingen.</p><p id="p9">I Vesterbro Lokaludvalg har vi i både den nye bydelsplan samt i den tidligere haft fokus på godsbaneterrænet som et oplagt bud på et stort grønt og rekreativt område. Vesterbro Lokaludvalg mener, at vi skal udfordre den gængse tankegang i Københavns Kommune, at frie arealer, næsten per refleks, udvikles med boliger.</p><p id="p10">Selvfølgelig skal der være plads til boliger og erhverv på Vesterbro. Men der skal også være plads til at leve mellem bygningerne, spille bold på grønne plæner, se teater i bygninger indrettet til det og snuse noget grøn natur ind mellem mursten, stenbro og havnekanten.</p><p id="p11">Forslaget til Vester Remisepark tager udgangspunkt i godsbaneterrænets iboende kvaliteter og potentialer og bevarer det fine samspil mellem de smukke gamle remisebygninger og eksisterende træbeplantninger samt de store grønne flader og pladser, og skaber et område med mulighed for kulturel og fysisk udfoldelse.</p><p id="p12">Vi foreslår at lade hele området indramme af et stort sammenhængende skovbryn. På den måde opstår en markant ny grøn oase midt i trafiklandskabet og den tætte by. Indefra er skovbrynet som en boble, der holder storbyens stress og jag lidt på afstand og giver borgerne mulighed for rekreativ udfoldelse.</p><p id="p13">Et vigtigt element i forslaget er at skabe bedre adgang til området - og med high-linen får parken et nyt stærkt arkitektonisk element, der forener funktionen som trafikåre for cykler og gående og kan fungere som vartegn for området.</p><p id="p14">I takt med at Vesterbro udbygges bliver pladsen trang for bydelens foreninger og kulturinstitutioner. Derfor er det vigtigt at tænke kvadratmeter til kulturen og idrætten ind i visionen for Vester Remisemark og at relevante sociale, idræts- og kulturforeninger og -organisationer bliver inviteret med i arbejdet.</p><p id="p15">Det er først og fremmest de store remisehaller, vi tænker anvendt til indendørs idrætsfaciliteter, events, teater og kultur, fødevaremarked og meget mere. Hallerne er meget forskelligartede i deres arkitektur og anvendelighed.</p><p id="p16">Genanvendelse af remisebygninger og haller til nye funktioner har allerede flere fine referencer i København - blandt andet Nørrebrohallen og det midlertidige street food-mekka på Papirøen. Også mange mindre bygninger med kvaliteter vil blive bevaret og blive en del af parken, ligesom Kineserbyen blot indgår naturligt i helheden, som det grønne boligkvarter det allerede er.</p><p id="p17">Området rummer en lang række bevaringsværdige bygninger i mange forskellige skalaer og funktioner. Forslaget respekterer dette, og de eksisterende bygninger med deres potentialer for en ny udnyttelse er en væsentlig grundsten i Vester Remisepark.</p><p id="p18">Forslaget om Vester Remisepark er udarbejdet for Vesterbro Lokaludvalg af HOWplanning.</p><p id="p19">Vil du vide mere om Vester Remisepark? Besøg Vesterbro Lokaludvalg.</p><p id="p1">Til trods for bydelens hårde ry, dens pornobutikker, misbugsmiljø og prostituerede er antallet af børnefamilier og smart klædte unge på Vesterbro stigende. Måske er det i virkeligheden slet ikke til trods for bydelens ry, men på grund af det. I hvert fald hvis man spørger den kendte radiovært Henrik Milling.</p><p id="p2">» Hvis man vil have fingeren på pulsen og mærke, hvad der sker, så er det lige dér, man skal sætte sig, « siger Henrik Milling og peger på den lille plet græs i krydset mellem Sønder Boulevard og Dybbølsgade.</p><p id="p3">» Og jeg mener lige der. Ikke i en elller anden overført betydning, men lige nøjagtigt dér, « siger han energisk og peger.</p><p id="p4">Det er netop den plet, hvor det hele sker, der har lokket den 44-årige radiovært til Vesterbro.</p><p id="p5"><br /><em style="bold">Vis dit Vesterbro</em></p><p id="p6">En stor del af Henrik Millings venner og omgangskreds bor i forvejen på Vesterbro og bydelen er ham derfor langt fra fremmed.</p><p id="p7">Alligevel er der ikke et bestemt sted, han vil fremhæve. Ud over pletten, hvor det hele sker.</p><p id="p8">» Hvis jeg skulle give en rundvisning til en udlænding på besøg på Vesterbro, ville jeg tage ham med på Enghave Plads og mærke stemningen en sommerdag.</p><p id="p9">Og i Kødbyen, det mærkelige sted. Både en tur om dagen og om aftenen, hvor det er to forskellige steder. Men det vigtige ved Vesterbro er sjælen. For mig er det bare at gå fra café til café og opleve bydelen. Spise stegt flæsk med persillesovs det ene sted og drikke en billig øl på et værtshus. På en solskinsdag kan man jo snildt bruge fire timer her midt på Sønder Boulevard med en pilsner fra kiosken og lade det hele komme forbi, « siger Henrik Milling, Han kniber øjnene sammen og ser ud over gaden, hvor solen så småt er ved at gå ned, mens skatere, barnevogne og biler alle langsomt cruiser forbi.</p><p id="p10"><br /><em style="bold">Uden for FM-båndet</em></p><p id="p11">Hvad de færreste lyttere af Funkshowet, Musikmysterier og nu P7 Mix måske ved er, at Henrik Milling ved siden af tjansen som radiovært og musikekspert har en stor forkærlighed for markedsføring og bruger en lige så stor del af sin arbejdstid i DR's Markedsføringsafdeling.</p><p id="p12">Hjertebarnet er dog stadig musikken -og ikke mindst historierne bag. Historier, som han nu får lov til at brede ud på den nye radiokanal.</p><p id="p13">» Jeg har jo længe råbt og skreget om, at jeg gerne ville have et sted i radioen, hvor der er plads til længere programmer. Og der har P7 jo vist sig som svaret. Den er stormet frem og blevet Danmarks sjette største radiokanal.</p><p id="p14">Og hallo. Den sender ikke på FMbåndet.</p><p id="p15">Hvad sker der. Det er helt vildt, « siger Henrik Milling, der ud over at være begejstret vesterbroer og tv-vært også er inkarneret musik-historie-fanatiker og DJ.</p><p id="p16">» Det kan godt være, man kan sidde inde på radioen og blive enige om, at det her, det er et hit.</p><p id="p17">Så er det fedt, at komme ud som DJ og spille det med et publikum foran dig. Så kan du se, hvad der sker, og det er lakmusprøven, « siger han.</p><p id="p18">Plads til hipster-heaven Vesterbro har i årtier været både kunsternes og de skæve eksistensers fælles hjemstavn. Og trods byfornyelser, der dog har lettet lidt på følelsen af et råt miljø, er bydelen stadig et sted for både det vilde, det anderledes og det kunstneriske.</p><p id="p19">Det er et udtryk og en følelse, som den nye vesterbroer håber, holder ved.</p><p id="p20">» Vesterbro er alt det storbyslidte og så er det på samme tid blevet hipster-heaven. Forhåbentlig holder bydelen fast i det, der gør den cool, så hipsters i uniform, der går rundt og er så forskellige, ikke tager over. Men det bliver spændende at se. Jeg håber ikke, at det bliver for smart og at de dyre butikker rykker ind her.</p><p id="p21">Måske er det jo i virkeligheden et sygdomstegn for bydelen, at jeg flytter hertil, « griner Henrik Milling.</p><p id="p22">» Til gengæld flytter jeg nok hurtigt igen, hvis der åbner modehuse og dyre butikker i stedet for alt det spændende, der lige nu er på hele Vesterbro. «.</p><p id="p23"><br /><em style="bold">Blå bog HENRIK MILLING</em></p><p id="p24">Født 1968 I 1990 ' erne var han rap-og r&amp; b-prducer i Los Angeles og arbejdede blandt andet sammen med Ice Cube, Eazy-e og Vanessa Williams.</p><p id="p25">Ansat på Danmarks Radio.</p><p id="p26">Tidligere P3 -vært på programmerne ' Funkyshowet' og ' Musikmysterier'.</p><p id="p27">Vært på P7 Mix, hvor han blandt andet laver marathon-lange indslag om kendte musikere.</p><p id="p28">Desuden ansat i DR's Markedsføringsafdeling.</p><p id="p29"><br /><em style="bold">Fakta VESTERBRO</em></p><p id="p30">Indbyggere: 38351 Areal: 8,18 km . ( inkl. Kgs. Enghave) Befolkningstæthed: 7.140 indbyggere pr. km . ( inkl. Kgs. Enghave) Personbiler: 5.247 Grænser op til: Vesterbro omgrænses af Indre By, Vestamager, Kongens Enghave, Valby og Frederiksberg.</p><p id="p31">Udvalgte attraktioner: Tivoli, Cirkusbygningen, Hovedbanegården, Det Ny Teater, Vega, Istedgade, Halmtorvet, Københavns Bymuseum, Kødbyen.</p><p>VÆLGERMØDE. Vesterbro Lokaludvalgs vælgermøde på Husets Teater gav løfter om at udvikle Otto Busses Vej, snak om den stigende befolkning og så lidt om fixerummet i Kødbyen.<br /></p><p id="p1"><br /><em style="bold">Af Anja Berth</em></p><p id="p2"><em style="bold">abe@minby.dk</em></p><p id="p3">KOMMUNALVALG: De røde vægge satte en perfekt ramme for vælgermødet onsdag sidste uge, hvor et live-kamera indfangede hele mødet. Desværre for arrangørerne glimrede vælgerne ved deres fravær   kun 20   heribandt samarbejdspartnere   sad i salen.</p><p id="p4">En veloplagt ordstyrer, DR2-s Deadline-vært Sigge Winther, holdt styr på kandidaterne, der allerførst debatterede, hvordan man skal sikre boliger, skoler og daginstitutioner, når bydelen vokser fra 19.000 til 27.000 mennesker i løbet af en årrække.</p><p id="p5">Danny K. Malkowski fra LA ville gerne have flere mindre lejligheder på to og tre værelser til byen</p><p id="p6">Efter en intro af kandidaterne kom det første tema på banen. Det handlede om det tidligere DSB-areal ud mod Otto Busses Vej, som lokaludvalget har lavet et benarbejde i at få fingrene i til grønne områder og fodboldbaner.</p><p id="p7">De fleste af deltagerne   de lokale vesterbroere mere helhjertet end de øvrige   mente det var vigtigt at prioritere området og udlægge til rekreative områder. Flere ville have boliger, blandt andet socialdemokraterne, mens den røde fløj og de grønne Alternativet, der ikke ville kaldes rød eller blå, slog et slag for bæredygtigt område med en højbane over Enghavevej, så man kan komme hen til området.</p><p id="p8">Men hvad skal de koste og hvor skal pengene komme fra ville Sigge Winther vide.</p><p id="p9">Det kunne ingen svare på, men de fleste vil prioritere det i budgetforhandlingerne.</p><p id="p10">Hvad med de ældre?</p><p id="p11">En deltager i salen var utilfreds med, at lokaludvalget ikke havde gjort mere for at slå på tromme for vælgermødet.</p><p id="p12">Desuden ville hun gerne vide, hvad man ville gøre for seniorer på Vesterbro og ikke bare børn og voksne.</p><p id="p13">»I taler alle sammen om klubber og daginstitutioner, men jeg har boet her i 40 år. hvorfor skal jeg blive ved med at bo her? Kan I svare på det?« </p><p id="p14">Det kunne SFs Thomas Warburg svare på:</p><p id="p15">»Du skal bo på Vesterbro, fordi her tager vi ansvar for hinanden. Det er på Vesterbro, man laver skæve jobs til folk, der ikke kan arbejde 8 til 16, det er på Vesterbro, man laver fixerum, som redder liv,« sagde Thomas Warburg.</p><p id="p16">Og apropos fixerum var der ikke lagt op til debat omkring den aktuelle situation i Kødbyen. Men Vesterbro Bladets udsendte ville gerne have svar på, hvad politikere ville gøre ved den aktuelle situation:</p><p id="p17">»Nu har I talt om visioner for Otto Busses Vej, men måske bliver det ikke til noget. Her er et konkret problem med lejere i Kødbyen, der er voldsomt generet af fixerummet. Hvad vil I gøre ved det?« </p><p id="p18">Socialdemokraterne Niels Bjerrum var glade for at Vesterbro havde et fixerum.</p><p id="p19">»Men det skal de erhvervsdrivende i Kødbyen ikke ligge under for   det er dælenduleme os politikere, der skal levere sikkerhed og tryghed og mere renhold,« sagde Bjerrum.</p><p id="p20">Du kan se hele vælgermødet på Vesterbro Lokaludvalgs Facebookside.</p><p id="p1">Odense, torsdag</p><p id="p2">En brand på Vesterbro 11 C i det indre Odense udvikler kraftig røg, og beboere, der bor op til 500 meter fra ejendommen, skal gå ind og lukke døre, vinduer og ventilationsanlæg.</p><p id="p3">Det skriver Fyns Politi i en beredskabsmeddelelse.</p><p id="p4">I første omgang oplyste politiet, at det var en ejendom i Vindegade 124, der brændte, men præciserer nu, at ejendommen ligger på Vesterbro, der grænser op til ejendommen i Vindegade.</p><p id="p5">Det er en tom bygning, der brænder, men bygningens tagpap udvikler en kraftig røg. Det er ikke klarlagt, hvad røgen indeholder, men politiet betragter den som farligt at indånde.</p><p id="p6">Advarslen gælder folk i området mellem Vindegade, Vestergade og St. Gråbrødrestræde, oplyser politiet nu.</p><p id="p7">/ritzau/</p><block><p>I festugen kommer der et pop-up-vandfald lige midt på Vesterbro Torv. </p></block><p id="p1">Distortion formåede ikke at leve op til deres oprydningsansvar efter festlighederne på Vesterbro torsdag aften. Dagen derpå var flere små gader stadig fyldt med ølkrus, pap og plast.</p><p id="p2">Værst stod det til på Litauens Plads, som lignede en decideret krigszone. En krigszone, der først blev ryddet ordentligt op lørdag eftermiddag - halvandet døgn efter tidsfristen klokken 07.00 fredag morgen.</p><p id="p3">Ifølge Jon Pape, chef for byens drift i Københavns Kommunes Teknik-og Miljøforvaltning, der stod for oprydningen på vegne af Distortion, er det beklageligt, at oprydningsarbejdet ikke er blevet løst efter hensigten.</p><p id="p4">Sidste år oplyste Københavns Kommune, at de havde indsamlet omkring 15 ton skrald efter festen på Nørrebro.</p><p id="p5">I år - uden at kende de nøjagtige tal - vurderer Jon Pape, at mængden af skrald fra festerne på Vesterbro nærmer sig de 30 ton.</p><p id="p6">» Jeg kan sagtens forstå, at folk på Vesterbro oplever det som en belastning. Og der er gået noget galt i år, som vi bliver nødt til at få rettet op på, « siger han.</p><p id="p7">» Vi bliver nødt til at sætte os ned og evaluere situationen med Distortion for at finde ud af, om der fra deres side skal sættes flere penge af til oprydning.</p><p id="p8">For der en ingen, der er tjent med, at opgaven ikke bliver løst til perfektion, som den for eksempel blev på Nørrebro dagen før, « siger Jon Pape.</p><p id="p9">Distortions Ledelse forklarede lørdag, at fejlen skyldes, at rengøringsholdet havde ' glemt' området omkring Litauens Plads. Et eventuelt politisk efterspil kommer, ifølge Jon Pape, an på, hvordan borgerne reagerer. BO. WEILE@MX. DK.</p><p id="p10">» Det er synd for borgerne, at noget så vigtigt som oprydning ikke bliver taget alvorligt.</p><p id="p11">Det drejer sig om én dag om året, og derfor kunne de godt lige tage at stramme balderne. « Magnus Overgaard.</p><p id="p12">35-årig københavner, som bor over for Litauens Plads.</p><p id="p1">VIBORG: Inden for meget kort tid etablerer Midt-og Vestjyllands Politi endnu en zone med videoovervågning i Viborg.</p><p id="p2">Det er området omkring Vesterbro Torv, mod Jernbanegade i den ene ende og mod Dalbergsgade/ Ramsvej i den anden ende.</p><p id="p3">Der er allerede sat skilte op i Vesterbrogade, så folk bliver informeret om, at de nu bevæger sig ind i en video-zone.</p><p id="p4">Det samme gør sig gældende fra de nærmeste sideveje nær torvet, og nu mangler blot, at teknikken installeres af politiet på et strategisk rigtigt sted, hvilket allerede er aftalt.</p><p id="p5">Årsagen er, at der på meget kort tid er opstået et koncentreret nattelivs-miljø mellem torsdag aften og søndag morgen med Messing Jens, Bar Smil, Dickens og Paletten omkring Vesterbro Torv.</p><p id="p6">»Overvågningen er et led i »Trygt Natteliv« i samarbejde med restauratørerne. Det skal være trygt at gå i byen i Viborg, og vi håber, at overvågningen kan virke forebyggende, når det gælder vold i nattelivet,« siger vicepolitikommissær Ove Jensen, leder af afdelingen for forebyggelse hos lokalpolitiet i Viborg.</p><p id="p7"><br /><em style="bold">Delte meninger</em></p><p id="p8">Der er meget delte meninger om overvågning af det offentlige rum, men installationen i Viborg eller andre steder i Danmark kan slet ikke sammenlignes med eksempelvis London i England, hvor der er bemanding til at overvåge på skærme, hvad der sker her og nu.</p><p id="p9">»Vi gemmer optagelserne i 30 dage på en harddisk og kigger kun noget igennem, hvis vi har brug for det i efterforskningen.</p><p id="p10">Eneste undtagelse er, at vagtchefen kan gå på online, hvis der kommer en melding om ballade ved Vesterbro Torv. Han kan så ud fra billederne tage bestik af, hvilke ressourcer der er behov for, altså om der skal flere patruljer til stedet,« siger Ove Jensen.</p><p id="p11">Politiet i Viborg installerede for nogle år siden videoovervågning omkring Trappetorvet, og det er de positive erfaringer herfra, der nu fører til noget tilsvarende i Vesterbrogade.</p><p id="p12">»Vi kan ikke sige noget om, hvorvidt kameraer omkring Trappetorvet har virket forebyggende, men vi har jævnligt kunnet gøre brug af billederne i efterforskningen, når vi har haft uro og voldssager i området,« siger Ove Jensen.</p><p id="p1">Odense: Den 3. april i år blev der affyret skud i en baggård tæt ved værtshuset Billarden på Vesterbro.</p><p id="p2">De skud, som blev affyret den aften, dræbte 36-årige Christian Horneman. Han havde været på værtshuset sammen med nogle venner, og i løbet af dagen havde han været i diskussion og slagsmål med en 35-årig mand -Den mand, som politiet har sigtet for drabet.</p><p id="p3">Christian Horneman og hans venner gik omkring klokken 20 ud i baggården, og kort tid efter bliver der affyret skud.</p><p id="p4">Den drabssigtede meldte sig selv til politiet dagen efter, da politiet truede med at offentliggøre billede og navn.</p><p id="p5">Politiet har siden efterforsket drabet på Christian Horneman.</p><p id="p6">Fyns Politi har i flere omgange udtalt, at de regnede med at være færdige med efterforskningen af drabet på Christian Horneman først i august, så sagen kunne sendes videre til juristerne i anklagemyndigheden.</p><p id="p7">Men politiet er endnu ikke færdige og mangler stadig nogle detaljer i efterforskningen, oplyser Carsten Mogensen, vicepolitikommissær fra Fyns Politi.</p><p id="p8">-Vi forventer, at være færdige om et par uger med efterforskningen, fortæller Carsten Mogensen.</p><p id="p9">Politiet har fået svar fra den mentalundersøgelse, som der er blevet lavet af den 35-årige drabssigtede, men politiet ønsker ikke at oplyse om, hvad den undersøgelse har vist.</p><p id="p10">-Jeg vil slet ikke kommentere noget konkret i sagen endnu, siger Carsten Mogensen.</p><p id="p11">[ Vi forventer, at være færdige om et par uger med efterforskningen.</p><p id="p12">Carsten Mogensen, vicepolitikommissær.</p><p id="p13"><br /><em style="bold">Drabet</em></p><p id="p14">Den 3. april i år blev Christian Horneman dræbt i en baggård til værtshuset Billarden på Vesterbro.</p><p id="p15">En 35-årig mand meldte sig selv dagen efter, men nægter sig skyldig i drabet -han erkender dog at havde været på stedet.</p><p id="p16">36-årige Christian Horneman og den sigtede havde i timerne før skyderiet været i både slagsmål og i et skænderi på Billarden, men de to kendte ikke hinanden fra tidligere.</p><p id="p17">Den sigtede er tidligere dømt for at skyde mod folk.</p><p id="p1">Det er blevet mere sikkert at gå på gaden på Vesterbro. For alle andre end narkomaner og kriminelle. Københavns barskeste bydel vrimler med politi. Uniformerede betjente i patruljevogne og civilklædte uro-betjente i personbiler har fået narkoens kvarter til at ændre karakter gennem de seneste måneder. Den 20. august 1990 satte politiet i København intensivt ind over for narko-kriminaliteten. Kun ca. 16 pct. af narkomanerne på Vesterbro hører til i kvarteret, viser politiundersøgelser. Og hver anden narkoman kommer slet ikke fra Københavns Kommune. Vesterbros 35.000 beboere led under kriminaliteten. Narkoen koncentrerede sygdom og elendighed - 15-25 pct. af narkomanerne er HIV-positive. Og af de godt 50.000 engangssprøjter, der blev delt ud hver måned for at undgå smitten, blev kun 7.000 indsamlet igen. Tusindvis - nogle stadig med blod i - lå spredt over kvarteret.</p><p id="p2">Politiet ville kort og godt sprede det ghetto-agtige miljø, så området blot skulle klare sine egne problemer - de 16 pct. De øvrige 84 pct. skulle - og skal - skræmmes og tvinges hjem til egne kvarterer og kommuner. Resultatet kalder politifolk på flere planer for en succes - i hvert fald for Vesterbro. »Der står ikke længere klynger af narkomaner og narko-handlere på gaden. De er krøbet op i lejlighederne,« siger to uro-betjente, der en eftermiddag i en gammel Volvo giver Berlingske Tidende en rundtur på det »ny« Vesterbro. Det skarpe Hjørne - Colbjørnsensgade/Istedgade - var tidligere stedet, hvor tilrejsende narkomaner kunne være sikker på at kunne købe stof. Det er sket nu. Står narkomanerne i flok på gaden, er det nu på Maria Kirkeplads. Men denne onsdag er der kun et par sutter - alkoholikere. Handelen foregår på anden vis og er blevet sværere at kontrollere. Betjentene har et godt øje til den dystre Eriksgade, hvor et par tomme lejligheder bliver brugt til handel. Og miljøet omkring indvandrerklubberne studeres også nøje. Men det er svært at trænge ind. Klubberne er godt bevogtet, og når uro'erne kommer ind, er der ryddet op.<br /><em style="bold">Hurtig handling</em><br />
 »Men vi har generelt et godt forhold til narkomanerne - og de til os. Vi går ikke i uniform, og det gør det noget nemmere. Vi får mange gode tip af vore bekendte fra gademiljøet,« forklarer betjentene. Mens vi står og småsnakker med en gammel kending på hjørnet af Istedgade og Lille Istedgade, får den udsendte reporter et godt tilbud. En forbipasserende ung mand vil sælge lidt hash for 50 kr. Reporteren takker nej (gæt selv hvorfor), men min guide vil gerne - og hiver politiskiltet frem. Manden har også et glas valium uden navneskilt på sig. »Jeg har stukket mig med en brødkniv - lige som harakiri. Jeg har brug for de piller, ellers gør jeg det igen,« siger han, hiver op i skjorten og viser en solid syning i solar plexus, foretaget på sygehuset i Hillerød. Via radioen bliver hans forklaring checket. Han har ganske rigtigt været indlagt. Men pillerne er ikke udskrevet af lægen. De er fra det sorte marked. Betjenten hiver en stak fortrykte anklageskrifter op af lommen, får en tid til et retsmøde, udfylder de blanke felter på papiret og forkynder straks, at manden skal i retten i begyndelsen af april. Hurtig handling - og videre. Det næste er større. Uro-betjente har længe luret på en iraner i Sundevedsgade. Nu er der bid. En mand er gået derfra med en pose. Han kommer i vores retning. Vi suser i Volvoen halvt op på fortovet, betjentene springer ud - og selv om manden forsøger at virke upåvirket, må han ind i bilen. »Vi skal på stationen nu. Men vi har lidt småtravlt. Hvis du har noget stof på dig, siger du til nu. Ellers bliver jeg sur,« advarer den ene betjent. Uro-betjente ser ret seje ud. »OK, du kan lige så godt få det nu,« siger manden - en tuneser - og hiver den lille plastpose op fra bukserne. Posen indeholder et brev med et brunt stof. Heroin. Der har i de forløbne dage været dræber-heroin på markedet - det var hvidt, så det stammer ikke herfra. På Politigården viser vægten, at der er 5,04 gram. Det vil - vurderer betjentene - give tuneseren et par måneder i »skyggen«. Manden skulle give 700 kr. pr. gram. Men han har ikke betalt. »Det skulle vi ordne senere,« forklarer han. Vi kører tilbage til Sundevedsgade. Seks uro-betjente er i gang med at finkæmme en lille lejlighed. Den iranske beboer, der længe har været under observation, sidder med store, våde øjne i muslimsk hvilestilling - på hug - i en læderstol. Sandalerne står på gulvet foran. En gammel irakisk kending opholdt sig også i lejligheden, da den blev stormet. En betjent har fundet yderligere én pose i gården. Men andre beboere har set iraneren grave flere steder i gården - og en narko-hund skal snuse sig frem til flere gemmesteder. Jo mere heroin, der bliver fundet, jo større straf kan manden idømmes. »Der er penge i det lort. Hvis han kun tager 700 kr., har det været et stort parti. Hvis han har importeret ét kilo - prøv og regn ud, hvor meget det er. Prisen på gadeplan er omkring 3.000 kr. grammet,« siger en af betjentene.<br /><em style="bold">Kriminalitet</em><br />
 faldt 29 pct. Selv om narkoen stadig florerer på Vesterbro, er politiet tilfredse med udviklingen. Politikommissær Kurt Hansen, Uro-patruljen, noterer sig, at uro'erne i 1990 på gadeplan fandt og beslaglagde otte kilo heroin. De fem år forud blev der blot fundet 12,7 kilo - i alt. »Hvor der før var hundredvis af narkohungrende mennesker på Vesterbro døgnet rundt, er der nu 80-100 stykker. Der foregår i dag spredt gadehandel, men det er meget begrænset i forhold til tidligere,« siger chefen på Station 1, politiinspektør Wagn G. Ludvigsen. En opgørelse viser, at Station 1 fra august til december 1990 modtog 29 pct. færre anmeldelser af straffelovs-overtrædelser end i samme periode året før. På Station 2, 3, 4 og 5 er faldet på 19 pct. Nedgangen tilskrives den hårde linie over for narko-miljøet. »Måske bobler problemet op et andet sted, når vi intensiverer vores indsats på Vesterbro. Men vi har altså en forpligtelse som lokal politistation til at holde lov og orden i vort område,« siger politiassistent Erik Boisen fra Station 1.<br /><em style="bold">Nybegyndere</em><br /><em style="bold">skal holdes væk</em><br />
 Den væsentligste gevinst ved en spredning af miljøet til narkomanerners hjemkommuner i forstæderne er, at det er vanskeligt for nybegyndere at trænge ind i det - for dem - fascinerende, farlige miljø. »Peter fra skolen i Haslev har altid vidst, at han bare skulle tage toget til Hovedbanegården - så kunne han købe narko lige inde på Vesterbro. Nu sker salget sommetider på Ballerup Station, andre gange i Ørstedsparken eller helt andre steder. Det bliver stadigt sværere at trænge ind i miljøet. Hver gang vi opdager et problem, kommer vi,« siger Wagn G. Ludvigsen. Der menes at være 6.000-10.000 stiknarkomaner i Danmark, hvoraf i hvert fald de 3.000 holder til i Københavnsområdet. Men for politiet er det positivt, at narkomanens gennemsnitsalder stiger med ét år for hvert år, der går. Ud over de menneskelige tragedier vurderer myndighederne, at narko koster samfundet 1,5-2 mia. kr. årligt.</p><p id="p1">Børneuniversitetet på Vesterbro prioriterer at undervise eleverne i, hvordan de begår sig på de sociale medier - en prioritering, der ifølge Jon K. Lange, seniorrådgiver for børns digitale trivsel fra Red Barnet, er vigtig for børns velfærd. Tal fra det europæiske forskningsprojekt Net Children Go Mobile viser nemlig, at 21 pct. af de danske børn mellem 9 og 16 år havde været udsat for digital mobning i 2014 sammenlignet med kun 12 pct. tilbage i år 2010.</p><p id="p2">Arian Shokraneh er lærer på Børneuniversitetet på Vesterbro og underviser blandt andet i sociale medier.</p><p id="p3">" Jeg tror og håber på, at undervisning i netadfærd er et af de værktøjer, der skal til for at forebygge mobning på de sociale medier," siger Arian Shokraneh.</p><p id="p4"><br /><em style="bold">Dialog og refleksion skal forebygge mobning</em></p><p id="p5">Når børnene på Børneuniversitetet på Vesterbro undervises i sociale medier, er det med afsæt i deres egne oplevelser.</p><p id="p6">" I min undervisning tager jeg udgangspunkt i, hvad børnene har at sige, så den begrebsliggøres, der skal forme undervisningen, bliver på deres præmisser," fortæller Arian Shokraneh.</p><p id="p7">I Arian Shokranehs timer bliver der lagt vægt på, at eleverne selv skal reflektere over deres adfærd bag de digitale skærme.</p><p id="p8">" Elevernes refleksioner danner platform for en dialog lærer og elever imellem, der skal være med til at forhindre mobning på nettet blandt børn," siger Arian Shokraneh.</p><p id="p9">For 4. år i træk har Børneuniversitetet på Vesterbro haft temauge om Sex og Samfund i uge seks, hvor ét af hovedtemaerne var opførsel på de sociale medier. Derudover integrerer Arian Shokraneh i løbet af skoleåret de sociale medier i sin undervisning, så der hele året bliver lagt et fokus på elevernes digitale adfærd.</p><p id="p10"><br /><em style="bold">" Det er alfa og omega, at undervisningen kommer regelmæssigt"</em></p><p id="p11">Seniorrådgiver for børns digitale trivsel fra Red Barnet, Jon K. Lange, er glad for, at Børneuniversitetet på Vesterbro vælger at prioritere undervisning i sociale medier.</p><p id="p12">Han påpeger ligeledes vigtigheden af, at undervisning i digital adfærd ikke blot udgør en temauge om året, men ligesom på Børneuniversitetet på Vesterbro er en integreret del af hele årets undervisning.</p><p id="p13">" Det er alfa og omega, at undervisningen kommer regelmæssigt.</p><p id="p14">Klassen bør tage en hel dag eller nogle timer ud af den oprindelige undervisning og sætte fokus på netadfærd," siger Jon K. Lange og understreger, at børn har brug for retningslinjer og vejledning i, hvordan man opfører sig på medier som Facebook og Instagram.</p><p id="p15"><br /><em style="bold">Forældre bør inddrages i dialog om netadfærd</em></p><p id="p16">Det er vigtigt, at der bliver skabt en dialog om brug af sociale medier i klassen, men Jon K. Lange understreger, at forældrene ligeledes bør inddrages.</p><p id="p17">" Som klasselærer kan man give sine elever den lektie at fortælle mor og far om, hvilke online medier eleven bruger, og hvorfor netop de medier er fede. Det kan være startskuddet til en dialog om adfærd på de sociale medier elever og forældre imellem," siger Jon K. Lange.</p><p id="p18">Jon K. Lange håber, at endnu flere skoler vil gøre som Børneuniversitetet på Vesterbro og skrive sociale medier på skoleskemaet.</p><p id="p2"><em style="bold">København:</em> En gruppe borgere på Vesterbro er så utilfredse med Københavns Borgerrepræsentations beslutning om at placere Vesterbros metrostation på Enghave Plads i stedet for på Tove Ditlevsens Plads, at de er i gang med at mobiliserer hele kvarteret til at protestere over beslutningen. </p><p id="p3">Beslutningen er blevet taget på et møde 1. juni, uden at Vesterbro Lokalråd, der ellers har en aftale med kommunen om at være dialog-partner, når der skal træffes beslutninger om trafik, miljø og byrum i bydelen, er blevet blevet hørt. </p><p id="p4">»Vi mener beslutningen skal revurderes, de skal ikke bestemme det over hovedet på os,« siger Maiken Vibe Bauer, der er beboer på Vesterbro og en af initiativtagerne til 'Enghave Plads Initiativet', som i aften arrangerer et borgermøde på Vesterbro Kulturhus.</p><p id="p5">Lisbeth Wulff er også beboer på Vesterbro, og hun har startet en underskrift indsamling i området.</p><p id="p6">»Enghave Plads er  blevet renoveret for nogle år siden og er i dag en velfungerende plads på Vesterbro. Her kommer alle slags mennesker: Skatere, folk, der spiller backgammon, cafe-folket og alkoholikerne. Sådan et miljø skaber man ikke bare igen. Pladsen vil blive ødelagt af lysskakter og cykler, hvis der skal være en metrostation, og de vil skulle fjerne det kæmpe kastanje-træ, der stå på pladsen,« siger Lisbeth Wulff.</p><p id="p7">Formanden for Vesterbro Lokalråd Niels Vestergaard er også uforstående over for, at kommunen ikke har kontaktet lokalrådet.</p><p id="p8">»De plejer at inddrage os, men det har de ikke gjort denne gang. Vi er ked af beslutningen, for den vil medføre, at Enghave Plads bliver ødelagt. Og pladsen fungerer godt. Der er en mangfoldighed på pladsen nu. Vi ønsker metrostationen hen på Tove Ditlevsen Plads, fordi den plads ikke er specielt køn alligevel,« siger Niels Vestergaard.</p><p id="p9">Teknik- og Miljøborgmester Klaus Bondam (R) siger, at Enghave Plads er valgt, fordi den ligger godt - ikke mindst i forhold til Carlsberg-grunden, der i fremtiden også bliver en vigtig del af området.</p><p id="p10">»Byen er organisk og forandrer sig hele tiden. Det kan godt være at pladsen fungerer nu, men metroen er jo først klar i 2017, og vi skal nok få lavet en plads, der fungerer, efter at metroen er kommet.«</p><p id="p11">Han understreger, at borgerne nok skal få mulighed for at ytre sig.</p><p id="p12">»Der bliver lavet en VVM-undersøgelse (Vurdering af Virkninger på Miljøet, red.), hvor der bliver rig mulighed for borgerne at gøre indsigelser, og det sker jo nogle gange, når der kommer en højere grad af oplysning, at nogle politikere skifter mening,« siger Klaus Bondam.</p><p id="p13"><a href="mailto:wib@urban.dk">wib@urban.dk</a></p><p id="p1">Da Vesterbro Kontorforsyning så dagens lys for 40 år siden, så verden anderledes ud.</p><p id="p2">På kontoret skrev man f. eks. på skrivemaskine, hvor tasterne slog til på et farvebånd, og skulle man rette, var det med et lille stykke rettepapir, som malede de forkerte bogstaver over med hvidt.</p><p id="p3">En skrivemaskine var en stor og tung sag, som ikke så let lod sig transportere. Men så kom der heldigvis de små og smarte rejseskrivemaskiner, som gjorde livet meget nemmere for forfattere, journalister og andre, der levede af at skrive.</p><p id="p4">I dag er virkeligheden blevet mere elektronisk med mobiler, tablets og pc'er, men mennesket har stadig behov for at se tingene sort på hvidt og føle et stykke papir i hænderne.</p><p id="p5">Dertil er der smart nok opfundet printere, men som enhver sikkert har erfaret, løber den slags ofte tør for blæk, og patronerne er snurrigt opfundet til kun at virke i et specifikt mærke eller en særlig model.</p><p id="p6"><br /><em style="bold">Printerpatroner</em></p><p id="p7">Præcis som, når det gælder støvsugerposer, er markedet helt uoverskueligt.</p><p id="p8">Printerpatroner er et af de nye områder, Vesterbro Kontorforsyning excellerer i. Man kan stadig være heldig at finde et skrivemaskinebånd, men i dag fylder printerpatronerne op i flere reoler, for butikken sætter en ære i både service og sortiment.</p><p id="p9">Dét er der ikke ændret på i de 40 år, butikken har eksisteret.</p><p id="p10">-Vi skal bare have alle typer tonerpatroner på hylderne, ja, jeg tør godt sige, at vi har Danmarks største udvalg på lager, siger Claus Rehder, som sammen med Steen Pedersen er anden generation af indehavere.</p><p id="p11"><br /><em style="bold">Bestil på nettet</em></p><p id="p12">-Den slags kan man selvfølgelig bestille på nettet nu om dage også hos os, for vi har naturligvis hjemmeside med shop. Men hvad hjælper det, hvis man her og nu står og skal bruge print af noget vigtigt? -Så skal man kunne komme til os og finde det, siger Claus Rehder, Vesterbro Kontorforsyning blev åbnet i starten af april for 40 år siden af nu afdøde Preben Christensen og Reider Pedersen, som har haft begge de nuværende indehavere i lære i butikken. Den ene, Steen Pedersen, er hans søn, og da Reider Pedersen besluttede at trappe ned, kom der gang i et glidende generationsskifte.</p><p id="p13">I samme moment blev Claus Rehder hentet tilbage i folden efter at have været væk fra butikken nogle år, hvor han bl. a. arbejdede med netop computere.</p><p id="p14"><br /><em style="bold">Fra gulv til loft</em></p><p id="p15">-Der er ikke spor støv over Vesterbro Kontorforsyning, og i modsætning til, hvad mange tror, så er der stadig lige stort behov for det, vi tilbyder.</p><p id="p16">-Vi har kontorartikler fra gulv til loft, og vi fylder f. eks.</p><p id="p17">flere tusinde penne op hver uge og sælger alt i blokke, mapper, ringbind og kvalitetsmærker f. eks. i viskelæder, der virker og ikke bare dufter.</p><p id="p18"><br /><em style="bold">Sjæl og charme</em></p><p id="p19">-Vi er ikke en konceptbutik, men en butik med sjæl og charme som i gamle dage, og for os er kodeordene stadig service og sortiment, fortæller Claus Reider, som også kan slå en pæl gennem myten om, at folk i dag ikke har behov for en fysisk kalender.</p><p id="p20">-Man mister simpelt hen overblikket på sin mobil, pc eller tablet, så i modsætning til, hvad mange tror, er der rigtig god gang i salget af papkalendere.</p><p id="p21">Også fordi mange firmaer, som før uddelte gratis reklamekalendere, har sparet dem væk.</p><p id="p22">-For 40 år siden havde man næppe troet, at der en dag ville være papirbar i Vesterbro Kontorforsyning, hvor man kan købe et enkelt stykke papir, men det er blevet en stor succes for kreative f. eks.</p><p id="p23">at kunne folde og pynte sine egne kort med forskellig pynt.</p><p id="p24"><br /><em style="bold">Butikkens Benjamin</em></p><p id="p25">-Vi sælger i øvrigt også en hel del crepe-og silkepapir, siger han, der med sine 46 år er butikkens benjamin, for Steen er lige et par år ældre.</p><p id="p26">Begge glæder de sig over, at butikken har mange trofaste kunder f. eks. bedsteforældre og forældre, der nu kommer for at lade børnebørn og børn opleve magien i butikken og glæden ved kvalitet.</p><p id="p27">Og det siger lidt, at der er 2.500 medlemmer i deres kundeklub, hvor man får ti pct. på sine varer.</p><p id="p28">Mon ikke nogen af dem kigger ind og siger tillykke, når de sammen med grundlægger Reider Pedersen indbyder til en " lille fødselsdag" i kontorforsyningen på Vesterbrogade 66 om eftermiddagen tirsdag 5. april.</p><p id="p1">Bogen Drivkraft, der netop er udkommet på Erhvervsskolernes Forlag portrætterer blandt andre tre Vesterbro-virksomheder, der gør en social forskel.</p><p id="p2">Det er værestedet for psykisk syge indvandrere Muhabet, café Dugnad for stofbrugere og Merkur Bank, der har eksisteret i 27 år og fra sit hovedsæde på Vesterbro Torv arbejder for mere bæredygtighed i samfundet og den finansielle sektor.</p><p id="p3">Drivkraft er skrevet af journalisterne Anette Ketler og Christine Theisen fra kommunikationsbureauet Livingwords.</p><p id="p4">Ud over de tre Vesterbro-virksomheder portrætterer bogen Allehånde, Baisikeli, Gældskompagniet, Props og Pearls, Specialisterne, Skovsgård Hotel og Væksthuset.</p><p id="p5">»Det er nok ikke tilfældigt, at vi er stødt på så mange af denne type virksomheder på Vesterbro. For vesterbroerne har vel egentlig altid haft ry for at stå sammen og passe godt på hinanden og ikke mindst på de medborgere, der på en eller anden måde er blevet klemt i samfundet,« siger Christine Theisen.</p><p id="p6">I Drivkraft fortæller stifterne af Dugnad, Merkur Bank og Muhabet hver især, hvorfor netop deres sag er så vigtig at kæmpe for. OG hvor svært det kan være at være en virksomhed med et socialt fokus. Særligt økonomisk, men også mentalt.</p><p id="p7">I kapitlet om Dugnad fortæller lederen Michael Lodberg Olsen, hvordan den ind imellem ophedede diskussion om stofbrugernes café påvirker ham.</p><p id="p8">»Det er vildt besværligt. Mange beboere har stor respekt for det, vi gør og anerkender vores indsats, men jeg har også naboer, der ikke har hilst på mig i perioder,« siger Michael Lodberg Olsen, der bor på Halmtorvet. Drivkraft er en samfundkritisk bog og samtidig en hyldest til initiativ, personlig drivkraft og lokalt sammenhold. ANBE.</p><p id="p1">For hundrede år siden udklækkede landets gymnasier kun 500 studenter om året.</p><p id="p2">Studenter var sjældne, børn af samfundets elite, og de fleste levede og døde i deres egne lukkede cirkler. Det sidste sted, blomsten af Danmarks ungdom kunne finde på at slå sig ned, var i det overbefolkede, drikfældige fattigkvarter Vesterbro, der kogte af 80.000 menneskers larm og lugt.</p><p id="p3">Vesterbro var et sted for »den anden halvdel«, de ludfattige - lige indtil en flok indremissionske præster i krypten under Gethsemane Kirke i Dannebrogsgade i 1911 stiftede en forening for det opbyggelige personlige møde mellem akademikere og arbejdere ( og Gud): Kristeligt Studenter Settlement.</p><p id="p4">Det nye var, at studenterne skulle settle - slå sig ned - i slummen, og at de ikke alene arbejdede for de fattige, men også selv fik noget ud af det. Idealet var et ligeværdigt møde, selvom det i de første årtier var svært for studenterne at holde deres løftede pegefingre nede.</p><p id="p5">»Vildnisset i København er mørkere og vanskeligere at trænge igennem end det afrikanske,« stod der i Højskolebladet i 1916.</p><p id="p6">Vesterbro var hedningeland, og Indre Mission lå i stærk konkurrence med socialisterne om de samme sjæle. Mens missionen boede dør om dør med fattigfolk, delte mad ud, byggede otte af Vesterbros 11 kirker, oprettede vuggestuer, børnehaver, fritidshjem og sømandshjem og besøgte de gamle og de syge, sad resten af den danske folkekirke på sin magelige røv og forholdt sig passiv over for den forfærdende fattigdom, drikkeriet, volden, fugtige lejligheder og forhutlede børn.</p><p id="p7">Og folk hadede kirken for dét og for dens bunkebryllupper uden orgel og salmesang, massedåb og linjebegravelser af armodige mennesker. Den var fjern, et fy-ord i brokvarteret, hvor det kristne altid har været op ad bakke, fordi præster ikke uden grund blev betragtet som overklassens lakajer.</p><p id="p8">DE foretagsomme præster, lægmænd og lægkvinder fra Indre Mission får oprejsning i Pia Fris Laneths jubilæumsbog om Settlementet.</p><p id="p9">Missionen foregreb den moderne velfærdsstat, og næsten alt socialt reformarbejde var sat i gang af mennesker, der var inspireret af Københavns Indre Mission, skrev Hal Koch, professor i kirkehistoire, mens Social-Demokraten beskrev Vesterbrogade 17, hvor missionen og Kristeligt Dagblad havde adresse, som »en af de værste pestbuler i vor by«, hvor »Satansposten« blev redigeret i forhuset, og »Helvedeshundene gøede i baghuset«. På et offentligt debatmøde i 1901 om socialisme og kristendom langede en indremissionsk præst ud efter d'herrer socialdemokraterne, der efter hans mening aldrig havde turdet røre ved to afgørende ting: »Den ene ting er flasken, og den anden er, at der er så mange unge piger, der mangler en knyttet næve mod deres kærester!« Kvindelige og mandlige studenter fra pæne borgerlige hjem boede på værelser i Settlementet i Saxogade og oprettede små klubber for piger, for drenge, for gamle mennesker og unge mødre og holdt klubaftener med oplæsning, foredrag, hyggesnak.</p><p id="p10">»Det skematiske forløb af en klubaften lignede til forveksling idealet for en borgerlig families hjemmeaftener - stilfærdig, venlig og åndeligt udviklende. Det var en samværsform, som de fleste af Vesterbros børn var fremmede overfor og indimellem nægtede at tilpasse sig,« skriver forfatteren. Studenterne kom også ud i hjemmene og kendte hver eneste trappeopgang.</p><p id="p11">»I et fattigkvarter gør der sig mange onde kræfter gældende,« skrev den utrættelige pastor Richard Thomsen, der som den første forstander flyttede ind i Saxogade 91 med sin familie og nærmest er at beskrive som en harm missionsk socialdemokrat. »Ikke fordi de fattige er værre end andre, men de kan simpelthen ikke værge sig mod det ondes magt.« Thomsen var ikke den eneste forstander, der gav selve kvarteret skylden for »den ubeskriveligt lave åndelige atmosfære, der bidrager til at afstumpe befolkningens moralske sans.« Hvad kan man forlange, når man sætter mand og kone plus 8-10 børn til at leve i en fugtig toværelses? Børnene sendes på arbejde før eller efter skoletid eller ned på gaden, fordi de simpelthen ikke kan være i lejligheden, mændene flygter ind i rusen på et af kvarterets 244 værtshuse, og kvinderne slider sig til døde.</p><p id="p12">Thomsen ligner ikke eftertidens fastlåste idé om en indremissionsk præst. I en tale ved Præsteforeningens landsmøde i 1919 sagde han ligeud, at de fattige fik for lidt for deres arbejde og blev udnyttet. »Den nuværende kapitalistiske samfundsorden er i bund og grund ukristelig.« DEN berømteste forstander, Otto Krabbe, mente som sin forgænger, at det i virkeligheden var et mirakel, at de fleste familier gjorde deres yderste for at leve ordentligt og skaffe det nødvendigste til livets ophold.</p><p id="p13">»De var meget religiøse og lærte os, at vi ikke måtte bande. Men det gjorde ikke noget, vi var så glade for at komme der. Vi boede nemlig seks mennesker i en lille toværelses i Saxogade og var meget, meget fattige,« sagde Antoinette Sørensen, der begyndte i en af pigeklubberne i 1923. Senere tog hun alle sine otte børn med i Settlementet og på sommerkolonien ved Sejerøbugten, og senere kom også 22 børnebørn med.</p><p id="p14">Meningen med Settlementet var ikke at uddele penge, mad eller anden kortvarig hjælp, men at give folk åndelige kræfter til at forandre deres levevilkår.</p><p id="p15">Fra Otto Krabbes tid på Settlementet ( 1934-65) og frem til i dag har det plaget filantroperne, at de måske var med til at lappe på samfundet i stedet for at lade et berettiget oprør komme til.</p><p id="p16">Det dilemma forsøger skiftende forstandere at løse ved at blive de svages fortalere og arbejde politisk fra Vesterbro Boligaktion ( Otto Krabbe) til protester mod den borgerlige regerings aktiveringspolitik ( nuværende Johannes Bertelsen).</p><p id="p17">I 1970erne var Settlementets tilknyttede studenter ved at ødelægge deres ledere og de fastansatte med evindelig kritik af forstanderen som »centralfigur« på toppen af en pyramide og spørgsmål som: Er bankospil en ok måde at indsamle penge til Settlementet på? Spiller man på sentimentale almissestrenge ved at kalde Lyngborgen ( feriekolonien) for Vesterbros vigtigste åndehul? Lige så stille gled det indremissionske af Settlementet, derefter blev også ordet »kristeligt« taget af facaden, så der nu kun er det brede og mere udflydende »kristne værdier« tilbage, gemt dybt nede i formålsparagraffen.</p><p id="p18">Forstanderen er ikke længere teolog, og Gethsemane Kirke, hvor det hele startede, lukker og slukker som folkekirke.</p><p id="p19">Hvor Settlementet i 1950erne satte Nøddebo Præstegård op i Folkets Hus på Enghavevej, iscenesatte man i 1980erne Hotel Royal - et saftigt stykke om kommunalpolitik.</p><p id="p20">Socialdemokraterne og deres ( engang) vilde paroler »Knæk sablen! Bryd kronen! Styrt kirken!« vandt slaget om Vesterbro til sidst.</p><p id="p21">Indbyggernes problemer ændrede sig også med tiden fra underernæring, sygdomme og boligproblemer til arbejdsløshed, gældsproblemer, ensomhed, ringe selvværd og angst, og Settlementets rådgivning følger med, så den i dag også indbefatter frivillige, ulønnede bankrådgivere.</p><p id="p22">BOGEN taber en smule højde i nutiden, det vil sige den sidste fjerdedel, hvor behandlersproget smitter af nogle steder ( »unikke muligheder for helhedsorienterede problemløsninger« ), og salgstalerne sætter ind. Der går tiggermunk i den, når Settlementet konstant henviser til nedskæringer og behovet for donationer.</p><p id="p23">Det er ikke nødvendigt. Hele bogen er ét langt vidnesbyrd om, at den standardiserede offentlige hjælp ikke altid er nok, hverken i 1911 eller i 2011.</p><p id="p24">Respekt for Pia Fris Laneths grundige og interessante bog. Hvis man vil vide noget om Vesterbro fra 1890erne til i dag, er det i denne detaljerede fortælling. Egentlig også, hvis man vil vide noget om total fattigdom, Indre Mission, ens egne ekstreme forkælelse og velfærd, Danmarks bratte fremgang på kun 100 år, afkristningen af samme og visse filantropers brillante ideer, respektfulde holdning og ubeskrivelige tålmodighed.</p><p id="p25">Som i hendes Lillys danmarkshistorie ( 2006) veksler den store historie med den lille, og hun taber aldrig mennesker af syne. De er til stede overalt i bogen med fotografier og spændende, rørende, personlige historier. En af de bedste handler om 17 selvbyggere fra Vesterbro, der på Otto Krabbes opfordring hver aften efter arbejde og i weekenden sommer og vinter cyklede ud på en mark, de havde købt sammen i Gladsaxe for at bygge 17 helt ens røde murstenshuse.</p><p id="p26">Ingen af mændene var bygningshåndværkere, og det første hus måtte mures om fire gange. Det tog dem to et halvt år, til det sidste stod færdig i 1955, og naboerne med gysen tog imod de nye fra Vesterbro, som de frygtede ville bringe druk og ballade med sig. Faktisk var en fast regel under den lange byggeperiode, at man ikke måtte drikke øl og heller ikke diskutere politik. Krabbe ville have de unge par ud af byen, så længe byen var, som den var, men den er ikke alene problemet længere.</p><p id="p27">Bogens velanbragte udgangsbøn handler om de nye på Vesterbro - de studerende, kunstnerne, journalisterne, der drikker kaffe på Settlementets Café Sonja i Saxogade og køber økologisk urtekram i Solhatten, dets store, veludstyrede butik.</p><p id="p28">»Lige nu har de det fint med at være kunder hos os og blive serviceret,« som forstander Johannes Bertelsen siger, men hvordan får man dem til at engagere i bydelens problemer? Hvordan bliver de af samme næstekærlige støbning som de akademikere, der vovede sig ind i slummen i 1911?.</p><p id="p29" /><p id="p30">»Vildnisset i København er mørkere og vanskeligere at trænge igennem end det afrikanske,« stod der i Højskolebladet i 1916.«.</p><p id="p1">København, torsdag</p><p id="p2">Der er anholdt 22 narkohandlere, siden lokalpolitiet øgede deres ressourcer på Vesterbro for 10 dage siden.</p><p id="p3">- Vi har anholdt 22 pushere, siden vi den 26. august 2012 atter begyndte at gå intensivt efter narkohandel.</p><p id="p4">Det oplyser vicepolitiinspektør Kaj Lykke Majlund, leder af lokalpolitiet Station City på Vesterbro i København, til Ritzau.</p><p id="p5">Politiet var ellers under skarp kritik for et par uger siden, da tillidsmand Michael Møller fra Station City udtalte, at pusherne fik frit spil på Vesterbro, fordi politiet i stedet havde rettet skytset mod lommetyveri hen over sommeren.</p><p id="p6">Ledelsen på Station City var hurtigt ude og kommentere sagen i pressen:</p><p id="p7">- Vi har på ingen måde haft 'fuld stop' i bekæmpelsen af narkohandlere på Vesterbro Denne specifikke indsats er blevet justeret og har i en periode været tonet ned, sagde Kaj Lykke Majlund dengang.</p><p id="p8">Men nu skulle politiet atter have fuld fokus på narkohandlen på Vesterbro.</p><p id="p9">- Vi lagde for tre uger siden en plan for, hvordan vi skulle komme tilbage på Vesterbro og gå intensivt efter narkohandlere på gaden. Den blev så sat i gang den 26. august, siger Kaj Lykke Majlund.</p><p id="p10">Han har tidligere udtalt, at selvom det har været beklageligt at skulle slække på indsatsen over for narkohandlere, så har politiet formået at knække kurven af lommetyveri hen over sommeren ved at rykke ressourcerne derover.</p><p id="p11">De 22 anholdte narkopushere er alle født uden for Danmark, men nogle af dem er bosat her, mens andre er turister eller asylansøgere.</p><p id="p12">I de første seks måneder af 2012 har Station City haft 113 anholdelser for narko. Året før var der 119 anholdelser.</p><p id="p13">/ritzau/</p><p id="p1">Nogle gange er der koncert, andre en udstilling og rum til kreative iværksættere. Men er det et spillested eller en udstillingshal? Råhuset på Onkel Dannys Plads i Den Brune Kødby har indtil nu haft en broget identitet og ifølge kulturmedarbejder under Kultur Vesterbro, Annette Reinhardt, har det skabt en del forvirring blandt brugerne.</p><p id="p2">I 2003 overtog Kultur Vesterbro Råhuset som kreativt sted, og dannede sammen med cafe Mandela ved siden rammer om kultur og kunst og koncerter.</p><p id="p3">Men i 2006 blev café Mandela bortforpagtet, fordi man ikke kunne drive café i en kommunalt kulturforum.</p><p id="p4">Siden har der været lidt tvivl om, hvad Råhuset egentlig skulle være og Kultur Vesterbro, som overordnet står for Råhuset -som en del af kulturstaldene -vil lave en skarpere profil.</p><p id="p5">Derfor har de netop besluttet at Råhuset fremover fra januar skal være spillested for koncerter fra up-coming bands og markerer sig med forskellige klubber eller clubs.</p><p id="p6">Det er Club World, der repræsenterer verdensmusik og her vil Råhuset samarbejde med foreninger og netværk, der i forvejen er en del af Kultur Vesterbro.</p><p id="p7">Så er der Club Gearbox, som er god gedigen garagerock.</p><p id="p8">Der er åbningskoncert den 4. februar i Club Gearbox med det amerikanske garagerockband The Fleshtones.</p><p id="p9">Club 2Rude vil præsentere genrer som ska, reaggae, rocksteady og mod fra 60erne og 70erne. Endelig vil der være en Youth Club i samarbejde med Musikskolen i Kødbyen og Sankt Annæ Gymnasium i Valby.</p><p id="p10">Indiepopfestival, hip-hopfestival og ikke mindst Copenhagen Songwriters Festival bliver nogle af de store arrangementer i 2010.</p><p id="p11">Med minimum 15 koncerter om måneden og koncerter torsdag, fredag og lørdag er der en god chance for at Råhuset får profileret sig som et nyt spillested på Vesterbro og i København, og det glæder Annette Reinhardt.</p><p id="p12">»Vi har jo Vega, men det er større og mere kendte bands. Her i Råhuset vil der være mulighed for unge, ukendte bands og med en billetpris på mellem 30 og 100 kroner kan vi give alle vesterbroerne mulighed for at få en fed koncertoplevelse«, siger Annette Reinhardt, der regner med at både vesterbroerne men også folk fra andre bydele vil komme til Råhuset.</p><p id="p1">BYUDVIKLING Frank Jensen skal formentlig justere på sin vision for at byudvikle det historiske godsbaneareal centralt i København.</p><p id="p2">Den socialdemokratiske overborgmester vil påbegynde udviklingen af arealet mellem Vesterbro og Sydhavnen -det såkaldte " Lille Vesterbro" -allerede i 2019, fremfor 2027 som oprindeligt planlagt. Frank Jensens indledende udspil indeholder 3.500 boliger, 250.000 etage kvm til erhverv samt grønne arealer.</p><p id="p3">Især sidstnævnte fylder ifølge overborgmesterens politiske modstandere i København for lidt, og flere partier efterlyser detaljer og grønne visioner i udspillet.</p><p id="p4">- Jeg tænker, det er et valgkampsoplæg.</p><p id="p5">Det bliver allerede bygget voldsomt i området, så der kommer allerede boliger på Vesterbro. Men man skal også kunne leve mellem boligerne, siger Rikke Lauritzen, der foruden at være kandidat for Enhedslisten også bor i området.</p><p id="p6">Hun understreger, at Enhedslisten er glade for, at Frank Jensen har fået øje på området, men at udspillet med 3500 boliger savner en grøn og aktiv profil.</p><p id="p7">- Der mangler idrætsfaciliteter som fodboldbaner, og det er en vision, man har haft i området i mange år.</p><p id="p8">Og dette område er det eneste sted, hvor man kan etablere den slags, siger Rikke Lauritzen.</p><p id="p9"><br /><em style="bold">Tromler lokale interesser</em></p><p id="p10">Det er det gamle godsbaneareal bag Dybbølsbro, som forbinder Vesterbro og Sydhavnen, der er arnestedet for et af valgkampens sidste stridspunkter.</p><p id="p11">Områdes ejes i dag af henholdsvis DSB, Banedanmark, Metroselskabet og Freja Ejendomme, og området indeholder blandt andet den historiske " gule by", der med i karakteristiske farve oprindeligt var et let genkendeligt hjem for de ansatte på statsbanerne.</p><p id="p12">Venstres spidskandidat Cecilia Lonning-Skovgaard mener, at Frank Jensens planer for området er problematiske.</p><p id="p13">- Frank Jensen gør meget for at tale demokrati og lokal indflydelse, men Vesterbro har brug for grønne områder, og det behov tromler han henover, siger Cecilia Lonning-Skovgaard, der undrer sig over, at Frank Jensen, der " slår sig op på at være den store grønne Socialdemokrat," nu " med vold og magt vil bygge boliger".</p><p id="p14">Mia Nygaard, spidskandidat for Radikale Venstre, mener, at det giver god mening at kigge på udviklingen af området allerede nu, men efterlyser også et meget større grønt fokus.</p><p id="p15"><br /><em style="bold">Savner flere detaljer</em></p><p id="p16">Thomas Egholm, formand for Vesterbro Lokaludvalg, havde ikke hørt om Frank Jensens planer, før han læste om dem i Politiken.</p><p id="p17">Han ærgrer sig over, at overborgmesteren ikke har involveret de lokale kræfter i sine visioner, men han er ikke overrasket over, at debatten om byudviklingen i området er kickstartet langt tid før planlagt.</p><p id="p18">Derfor har lokaludvalget allerede holdt en stribe møder for at tale om mulighederne for området, og Thomas Egholm efterlyser flere detaljer i Frank Jensens plan.</p><p id="p19">- Jeg savner noget mere info, og jeg er ked af, at udgangspunktet ikke er at løse Vesterbros problemer. Han taler om boliger og erhverv, men desværre ikke behovet for grønne arealer samt sports-og fritidsaktiviteter, siger Thomas Egholm, der til dagligt er elektriker.</p><p id="p20">Han peger på områder som Carlsberg Byen og Engholmene lige bag shoppingcenteret Fisketorvet som to områder, hvor der de seneste år er blevet byfornyet med fokus på boliger.</p><p id="p21">Derfor har Vesterbro Lokaludvalg foreslået, at man blandt andet etablerer et idrætsanlæg med fodboldbaner og sportshaller samt parker og natur i området.</p><p id="p22">- Jeg synes, det var vores tur. En ting er, at vi skal have steder at bo, og noget arbejde eller uddannelse at stå op til, men vi har også brug for noget kvalitet i vores liv. Det er ikke fordi, jeg slet ikke synes, der skal bygges boliger, men man er nødt til at bygge byen, så man kan leve i den, siger Thomas Egholm.</p><p id="p23">I et mailsvar til Licitationen -Byggeriets Dagblad, afviser overborgmester Frank Jensen, at idéen om at bygge flere boliger skulle gøre det sværere at etablere rekreative områder.</p><p id="p24">- Der er brug for flere boliger i København, og jeg køber ikke præmissen om, at det skal være enten boliger eller det grønne. Der kan sagtens blive plads til rekreative faciliteter på " Lille Vesterbro".</p><p id="p25">Enhedslisten siger, at de gerne vil bygge boliger, men det kræver, at man ikke siger nej hver gang, eksempelvis på den gamle industrigrund ved godsbaneterrænet, lyder det fra Frank Jensen.</p><block><p>Dukketeatret er i rivende udvikling, og ved at inddrage ny teknologi har teaterformen fået nye udtryksformer. </p></block><p id="p1">SF på Vesterbro har fået ny formand.</p><p id="p2">28-årige Julie Bossow, som blev valgt af en enig generalforsamling, ser det som et af sine helt store mål at gøre SF mere synlig i bydelen.</p><p id="p3">-Vi skal være mere synlige -ikke kun i gadebilledet, når vi er ti lstede ved arrangementer, eller via vores valgplakater, men også i de politiske beslutninger, som vesterbroerne mærker i hverdagen, siger hun.</p><p id="p4">Om forandringerne i SF det seneste år, siger hun: -SF har været igennem en hård periode, men vi er ved at komme godt ud på den anden side - ikke mindst efter Europaparlamentsvalget sidste forår, hvor rigtigt mange valgte at stemme på SF.</p><p id="p5">-På landsplan fik SF 10,9 procent af stemmerne, men på Vesterbro fik vi hele 26 procent, og blev dermed det største parti på Vesterbro.</p><p id="p6">-Sådan et resultat skaber naturligvis gejst, og det forpligter.</p><p id="p7"><br /><em style="bold">Et bedre Vesterbro</em></p><p id="p8">-Jeg vil gøre mit for at vi bruger den gejst til at få et endnu bedre Vesterbro, der tager et socialt ansvar og bevarer bydelens charme, siger den nye formand.</p><p id="p9">Når Julie Bossow ikke laver politik, er hun specialestuderende, og netop nu i gang med at færdiggøre sit speciale i fransk og europæiske studier på CBS.</p><p id="p10">-Jeg bor på Vesterbrogade i en dejlig andel i et baghus, og har boet på Vesterbro siden 2008 med et par afstikkere til Paris og Bruxelles, siger Julie Bossow.</p><p id="p11"><br /><em style="bold">Er fra Aarhus</em></p><p id="p12">-Jeg er, som så mange andre i bydelen, oprindeligt århusianer.</p><p id="p13">-Jeg har altid opfattet mig som SF'er, og har været meget præget af mine forældres røde holdninger.</p><p id="p14">-Jeg er vokset op med en kernefamilie i et parcelhus i en forstad til Århus, hvor den borgerlige fløj havde et godt tag i indbyggerne.</p><p id="p15">Omkring mig var alt fryd og gammen, og ingen -inkl.</p><p id="p16">mig selv -manglede noget, men jeg har altid haft en stor retfærdighedssans, og et ønske om mindre ulighed i Danmark -både socialt, økonomisk, etnisk, religiøst, mellem kønnene osv.</p><p id="p17">Det følte jeg, at SF arbejdede for, så jeg meldte mig ind, da jeg flyttede til København i 2007.</p><p id="p18">De første år var jeg ikke aktiv, men efter et praktikophold på Christiansborg hos Lisbeth Bech Poulsen, fik jeg blod på tanden, og har siddet i bestyrelsen på Vesterbro siden.</p><p id="p19">-Jeg var desuden valgkampskoordinator for en af de fire spidskandidater hos SF ved EP-valget sidste forår, Christine Sidenius.</p><p id="p20">-Fritidsinteresser bliver det desværre ikke så meget tid til, da jeg skriver speciale, men jeg har en meget stor og nærmest nørdet interesse for EU, så jeg tager til så mange oplæg og debatter, som jeg kan komme til.</p><p id="p21">-Jeg er desuden frivillig hos Europabevægelsen, hvor jeg tager ud og underviser folkeskole-og gymnasieelever i EU, slutter den nye formand.</p><p id="p22">Og i år holder SF Vesterbro således 1. maj på Blomsten i Istedgade, ligesom mange flere aktiviteter i fremtiden er planlagt.</p><p id="p1">VESTERBRO: Benchaporn Chanthakuen forelskede sig i 2008 i en odenseansk mand.</p><p id="p2">Hun blev gift med ham i 2010 og siden har han forsørget deres fælles familie. Men Benchamaporn har længe drømt om at tjene penge til familien, så hun har nu åbnet Bencha Thaimassage på Vesterbro 42.</p><p id="p3">-Jeg er uddannet thaimassør fra mit hjemland Thailand. I Danmark har jeg blandt andet arbejdet som thaimassør i Odense og Esbjerg. I sidste uge åbnede jeg Bencha Thaimassage hvor jeg tilbyder flere forskellige former for thailandsk kropsbehandling, fodmassage og doktorfisk, siger Benchamaporn.</p><p id="p4">Klinikken holder åbent mandag til fredag fra klokken 10 til 18 samt lørdag fra klokken 10 til 16.</p><p id="p1">»Nogle københavnere gør en dyd ud af at bo et sted, hvor det er pænt og børnevenligt.</p><p id="p2">Andre gør en dyd ud af elendigheden eller nødvendigheden. Man skaber sin identitet på Vesterbro, fordi det er risky og moderne, og hvis man skal være hip og have kant, skal man bo der. For man kan altså ikke bo på det statelige Frederiksberg eller Østerbro og stadig lade som om, at man har kant. Der er noget mangfoldigt og socioøkonomisk over Vesterbro.</p><p id="p3">Bunden af samfundet er til stede på den smarte pusher-alfonsmåde, og det skal den være, hvis stedet skal være risky,« siger DENNIS NØRMARK til Urban.</p><p id="p1">Opråb! Katastrofe! Hvis man er så uheldig at bo i området ved Enghave Plads, Søndre Boulevard, Enghavevej , Istedgade, så må man nøjes med kedelige kiosk-is hele sommeren. </p><p id="p2">Man skal helt til Vesterbos eneste iscafe på Vesterbro torv for at købe is i en vaffel, eller et bæger. </p><p id="p3">Er der er ikke nogen, der har mod på at åbne en lille butik med lækker is, så man selv kan vælge en kugle eller to i sommerheden og ikke skal vandre hele Vesterbro igennem for at stå i kø ved den eneste iscafe?</p><p id="p4">Jeg lover at blive stamkunde!</p><p id="p5"><br /><em style="bold">Louise Adrian</em></p><p id="p6"><br /><em style="bold">Valdemarsgade 33</em></p><block><p>"På Vesterbro ligger kirkerne så tæt, at det ikke giver mening at fastholde den traditionelle kirkemodel med 100 procent selvstændige enheder, der skal kunne løse alle funktioner hele tiden. </p></block><p id="p1">Odense: Han trænger til en klipning, den 20-årige AD eller Carlos, som vennerne kalder ham.</p><p id="p2">Og da han sammen med sin bror parkerer sin sølvgrå Peugeot i Søndergade, har han ingen idé om, at han under en time senere vil stå ansigt til ansigt med folk fra Hells Angels' ungdomsafdeling AK81, der vil forsøge at slå ham ihjel.</p><p id="p3">Det er lørdag den 18.</p><p id="p4">august, og varmen har sendt masser af mennesker i byen.</p><p id="p5">Hos frisøren i City Salonen på Vesterbro er der masser af kunder, heriblandt tre børn, så han stiller sig ud foran butikken for at ryge, drikke cola og vente.</p><p id="p6"><br /><em style="bold">Spottet af AK81</em></p><p id="p7">Og pludselig er de dér. I lyskrydset Vesterbro/ Søndergade.</p><p id="p8">Tre mænd på motorcykel, alle iført læderveste uden rygmærker. Han er dog ikke i tvivl om, hvem de er. Den midterste er den mest fremtrædende AK81' er i byen, Peter Kjerbye Nygaard. Og ved siden af ham holder Soliman Pessi. Et navn der også er velkendt i byens kriminelle miljø, som Carlos trods sin unge alder allerede er en del af.</p><p id="p9">Nygaard er kendt som en mand, der ikke er bleg for at gå til angreb, hvis han ser nogen fra den gruppe af folk i Vollsmose, som rockerne mere eller mindre ligger konstant i krig med, når de ikke lige er i fængsel.</p><p id="p10">Og Pessi er heller ikke bange for at gå til angreb. Det ved en familiefar fra Ullerslev, der i dag er førtidspensionist efter et knivstikkeri i forbindelse med et banalt skænderi i trafikken. Og det ved enken til den mand, som Pessi i nødværge dræbte med en skruetrækker på Vestre Stationsvej i 2009 også.</p><p id="p11">Så Carlos ved, hvad der kan vente. Og det kommer hurtigere, end han regner med.</p><p id="p12"><br /><em style="bold">" Han skal dø"</em></p><p id="p13">For da Nygaard får øje på ham, drejer han sig halvt rundt på sin motorcykel og dirigerer med en armbevægelse sine AK81-folk frem.</p><p id="p14">Håndtegnet bliver fulgt med et råb: " Tag ham! Han skal dø!" AK81' erne i den sølvfarvede Audi A6 med stjålne nummerplader gasser op, kører forbi motorcyklerne og direkte mod Carlos og hans bror, der må søge tilflugt inde i frisørforretningen.</p><p id="p15">Da AK81' erne misser deres mål, river de bilen rundt i så hårdt et sving, at den ender med at holde på tværs af Vesterbro.</p><p id="p16">De to AK81' ere, den ene den 22-årige KK, springer ud af bilen med hver deres køkkenkniv i hånden, mens Peter Nygaard med råb presser dem fremad.</p><p id="p17">Imens fumler Soliman Pessi med sin Harley Davidsonmotorcykel, hvor han ikke kan få støttebenet ned.</p><p id="p18">Til sidst opgiver han og smider motorcyklen ved fortovskanten.</p><p id="p19">Og så går han direkte hen mod Carlos, mens han trækker en kniv.</p><p id="p20">Carlos hiver sin egen kniv frem, og til politiet fortæller han senere, hvordan han kan se i Pessis øjne, at det er alvor.</p><p id="p21">Og da AK81' erne begynder at slå ring om ham, er Carlos klar over, at det bliver umuligt at flygte, hvis ikke han gør noget.</p><p id="p22">Han hiver en peberspray frem fra den anden lomme og fyrer den første salve af mod Pessi. Den ryger forbi.</p><p id="p23">Han trykker en gang til, og denne gang rammes Pessi lige i hovedet. Og selv om han har briller på, får Pessi så meget peber i øjnene, at han bukker sig sammen i smerte.</p><p id="p24">Det får et øjeblik de andre AK81' ere til at stoppe op, og det udnytter Carlos til at stikke af -med et nøglebundt fra Audien i hånden, som han lige når at samle op.</p><p id="p25">Sammen med sin bror kaster han sig ind i en bil med en ven, der kommer forbi og samler dem op.</p><p id="p26"><br /><em style="bold">Stoppet af politiet</em></p><p id="p27">Og da de med høj fart ræser videre ad Vesterbro og Vestergade, ser de AK 81' erne kalde forstærkninger via deres mobiltelefoner. På Mageløs bliver Carlos, broren og vennen stoppet af politiet, og da han forsøger at smide nøglebundtet ind under bilen, ser et kvindeligt vidne det og siger det til betjentene.</p><p id="p28">Nøglebundet rummer både nøgler til den unge AK81' er KK's lejlighed i Hørdumsgade og Hells Angels' klubhus på Petersmindevej.</p><p id="p29">Og mens politiet har travlt med at undersøge Carlos og vennerne, bryder frustrationer ud i fuldt flor blandt AK81' erne på Vesterbro.</p><p id="p30">En bil med en stor somalier, en bosnier og nogle arabere, der alle har relationer til AK81, kommer til, og alle rockerne retter nu deres blik mod frisørforretningen, hvor frisøren har gennet sine kunder ind i baglokalet.</p><p id="p31">Han går ud på gaden for at møde dem og sige, at Carlos er væk.</p><p id="p32">Han har klippet hans hår gennem tre år og ved, at han er en del af en af de største og mest kriminelle indvandrerfamilier i Vollsmose. Men han kender ham kun gennem sin forretning.</p><p id="p33">En skideballe og et undskyld AK81' erne vil dog ikke høre på ham. Så da han går ind og låser døren til forretningen, ryger der en hammer ind i butiksruden, så den knuses.</p><p id="p34">Og da de kort efter begynder at trække ned mod Søndergade, får de øje på Carlos' sølvgrå Peugeot. Med køller smadrer de alle ruderne i bilen, og en AK81' er hopper til sidst op på bilen og tramper rundt i frustration.</p><p id="p35">De forsvinder kort efter, og da Carlos efter nogle timer vender tilbage og går ind i City Salonen for at låne en kost til at feje glasskår ud af sin bil, får han Jordens største skideballe af frisøren og en besked på aldrig at vise sig forretningen igen.</p><p id="p36">Han siger undskyld og forsvinder.</p><p id="p37">Denne rekonstruktion er blevet til på baggrund af et grundlovsforhør mod den 22-årige KK i retten fredag, hvor der blev oplæst vidneforklaringer fra en række personer, herunder Carlos, frisøren og KK, der overværede angrebet.</p><p id="p38"><br /><em style="bold">Personerne</em></p><p id="p39">De personer, der er i Søndergade og på Vesterbro den 18.</p><p id="p40">august, er fra to fraktioner.</p><p id="p41">Carlos: 20-årig indvandrer og en del af en stor kriminel familie fra Vollsmose, der ligger i krig med Hells Angels.</p><p id="p42">Peter Kjerbye Nygaard: Fremtrædende medlem af Hells Angels' ungdomsafdeling AK81 i Odense. Tidligere idømt tre et halvt års fængsel for en stribe overfald på indvandrere i forbindelse med bandekrigen i 2009.</p><p id="p43">Sidder nu varetægtsfængslet for knivstikkeri på Skibhusvej den 2. september.</p><p id="p44">Soliman Pessi: Tilknyttet AK81/ Hells Angels. Han er tidligere dømt i en opsigtvækkende sag mod en familiefar fra Ullerslev.</p><p id="p45">Også dømt for drab på Vestre Stationsvej i 2009 på sin rival Tahsin Al-Anbari. I den sag blev Pessi gjort straffri, fordi retten fandt, at der var tale om nødværge.</p><p id="p46">KK: 22-årigt medlem af AK81 der nu er varetægtsfængslet for at have forsøgt at køre Carlos ned på Peter Kjerbye Nygaards ordre.</p><p id="p1">SANGE: Den niende udgave af Copenhagen Songwriters Festival står i talenternes tegn.</p><p id="p2">Festivalen har nemlig valgt at dedikere det officielle program fra torsdag 31. august til lørdag 2. september til at skabe synlighed om 40 særligt lovende sangskrivere i og udenfor Danmark. Sangskrivere, der har oplevet den første succes, men endnu ikke er brudt igennem til den brede offentlighed.</p><p id="p3">Helt omvendt andre festivaler bliver det derfor etablerede navne som Tobias Trier og amerikanske Andy Fite, som skal varme op for de nye navne.</p><p id="p4">Trier var på scenen i Råhuset i aftes. I aften er det Andy Fite, men også publikum skal på banen.</p><p id="p5">Festivalen vil nemlig hylde Vesterbro og har derfor inviteret en række unge sangskrivere til at skrive sange om bydelen; men de har brug for gode input.</p><p id="p6"><br /><em style="bold">Rim i skrivehatten</em></p><p id="p7">Derfor opfordres vesterbroere, festivalgæster og andet godtfolk til at dukke op i Råhuset på Onkel Dannys Plads og lægge stikord, linjer og rim om Vesterbro ned i en skrivehat.</p><p id="p8">På en workshop i morgen, torsdag kl. 16-18 i Råhuset vil festivalens formand Benjamin Aggerbæk hjælpe en række af unge sangskrivere med at omdanne publikums forslag til sange og vers, som vil blive indspillet og uploaded på festivalens Facebook og Instagram sider.</p><p id="p9">»Copenhagen Songwriters Festival sammensat af sangskrivere, der alle viser hvor levende og mangfoldigt sangskrivermiljøet er i København.</p><p id="p10">Derfor er det oplagt at Vesterbro, som har huset festivalen i ni år, får nogle ord og toner med på vejen fra os,« siger Benjamin Aggerbæk i en pressemeddelelse.</p><p id="p11">Copenhagen Songwriters Festival løber af stablen frem til på søndag 3. september og byder på koncerter, workshops, artist talks og et Second-hand Music Market på Onkel Dannys Plads, hvor der sælges brugte instrumenter, musikgear og CD'er fra et antal stande.</p><p id="p12">UDerfor er det oplagt at Vesterbro, som har huset festivalen i ni år, får nogle ord og toner med på vejen fra os.</p><p id="p13">BENJAMIN AGGERBÆK, Copenhagen Songwriters Festival.</p><p id="p14"><br /><em style="bold">Fakta COPENHAGEN SONGWRITER FESTIVAL</em></p><p id="p15">Festivalen, der hylder den musikalsk intimitet og minimalistiske musikfremførelse, har i år valgt blandt andet at rette spotlight på den ulmende vækstlagsscene. Arrangørerne bag festivalen oplever nemlig i øjeblikket en opblomstring af talent i sangskrivermiljøet både i og udenfor Danmark.</p><p id="p16">Udover det officielle program præsenterer festivalen også workshops, clinics og koncerter arrangeret af de Københavnske Sangskriverklubber.</p><p id="p17">Festivalen kan opleves til og med søndag i Råhuset, DIT: KBH på Onkel Dannys Plads.</p><p id="p18">Billetsalg på billetto.dk eller via csf.dk.</p><p id="p1">SHOW: Det bliver alt andet end kedeligt, når den snart aldrende multikunstner, gøgler, filminstruktør og samfundsrevser, Erik Clausen giver den gas med et stand-up show for viderekomne i PH caféen på Halmtorvet 9.</p><p id="p2">Kampen mod pænheden og regelretheden er det, der optager Clausen mest, og han er ked af, at hans gamle bydel på visse punkter er ved at blive lidt for pæn. Til gengæld glæder han sig altid over kvinder og deres kroppe, og som gammel håndværker nu også over metrobyggeriet på især Enghave Plads og over arbejdsmændene, der ' tager fat og virkelig knokler, så vi kan komme ind til byen på fire minutter'.</p><p id="p3">Men hvis Vesterbro kommer til at ligne Vinterbyøster, så er der ikke længere nogen E. Clausen i bydelen. / 23.</p><p id="p1">En 34-årig mand blev mandag aften skudt ned på klos hold i Saxogade på Vesterbro i København. Det oplyser Københavns Politi.</p><p id="p2">Ifølge politiet er manden ramt i brystet med et ukendt antal skud.</p><p id="p3">- Flere vidner forklarer, at de har hørt flere skud - helt op mod fem-seks skud. Men foreløbig må vi holde os til, at manden er skudt mindst én gang og ramt i brystet, siger politiets centrale vagtleder.</p><p id="p4">Københavns Brandvæsen har bragt manden til Rigshospitalets Traumecenter med livstruende skader.</p><p id="p5">Politiet kender endnu ikke gerningsvåbnet eller motivet til skyderiet.</p><p id="p6">Politiet fandt manden liggende ude på gaden, men om han også er skudt ned der, vides ikke, da politiet endnu ikke har fundet øjenvidner.</p><p id="p1">Århus: Det lignede mest en mellemting mellem et lokomotiv, en hval og et skib, og det ville givetvis have delt århusianerne i to. Måske var det derfor, det aldrig blev til noget.</p><p id="p2">Arkitekt Finn Skov fra B.S. Ingemanns Vej 9 i Åbyhøj har reageret på avisens omtale i mandags af de 50 år gamle parkerings-kældre under flere af byens torve. Kommunen overtager kældrene fra private om kort tid og efterlyser i den forbindelse forslag til, hvad de underjordiske anlæg kan bruges til.</p><p id="p3">Finn Skov spørger, hvorfor kommunen ikke har arbejdet videre med de forslag, der indkom i forbindelse med en arkitekt/ kunstnerkonkurrence om forskønnelse af byens torve, herunder Vesterbro Torv, for 15 år siden.</p><p id="p4">Vi har gravet i avisens arkiver og har fundet frem til, at der i 1992 ganske rigtigt blev afholdt en idékonkurrence om fire torve/pladser. For Vesterbro Torvs vedkommende blev det den kendte kunstner Ingvar Cronhammer, der vandt i samarbejde med arkitekterne Jørgen Kreiner-Møller og Erik Nobel.</p><p id="p5">Cronhammers forslag blev af avisens journalist, Ivar Rønsholdt, dengang beskrevet som "..et stort sort skrog i stål, der fylder hele det indre af Vesterbro Torv.."</p><p id="p6">Det var kunstneres idé, at pladsen ikke indbyder til et torv i traditionel forstand på grund af den megen trafik omkring. Derfor foreslog han et parkeringshus, der ved særlige lejligheder ville blive lukket af for biler og anvendt til koncerter og lignende.</p><p id="p7">Århus Kommune afholdt konkurrencen i samarbejde med Århus Cityforening og Statens Kunstfond, og førstepræmien til hver af vinderne for forslag til torvene var 75.000 kroner. Dommerkomitéen udtalte sig i rosende vendinger om Cronhammers forslag, men alligevel er det aldrig blevet til noget. </p><p id="p8">I kommunens afdeling for byarkitektur fortæller Claus Navntofte, at idéen aldrig rigtig for alvor har været i spil. Det har lige som ligget i luften siden afgørelsen på konkurrencen, at der ikke skulle arbejdes videre med det.</p><p id="p9">Måske skal forklaringen ses i lyset af, at daværende rådmand Olav P. Christensen (K) efter konkurrencen udtalte, at det var et "..spændende, kontroversielt forslag, som nogle vil elske og andre hade.." Med andre ord har den politiske lyst til at kaste sig ud i projektet nok været begrænset.</p><p id="p10">Claus Navntofte peger i den forbindelse på, at der ikke var tale om en egentlig arkitekt- eller kunstkonkurrence, som dem der f. eks. blev afholdt forud for byggeriet af kunstmuseet Aros eller udformningen af Vanddragen på Store Torv.</p><p id="p11">- Der var ikke lagt op til, at vinderprojektet nødvendigvis skulle gennemføres. Men det var meningen, at planlæggerne skulle hente inspiration i forslaget. Og der var da i Cronhammers tilfælde tale om et flot indspark, siger han.</p><p id="p12">Siden er Vesterbro Torv indgået i den almindelige prioritering af, hvor kommunen skal bruge sine penge, og ind til nu er der ingen planer om at lave noget om. </p><p id="p13">Men det kan være, at torvet rykker op på listen, når kommunen om kort tid kan disponere over p-kælderen på stedet. </p><block><p>En 41-årig mand er blevet fundet dræbt af knivstik i sin lejlighed på Vesterbro, oplyser Københavns Politi. </p></block><p id="p1">En 41-årig narkoman er blevet fundet dræbt af flere knivstik i sin lejlighed på Vesterbro, oplyser Københavns Politi.</p><p id="p2">Liget af Kim Alstrup Rigelsø blev fundet torsdag eftermiddag i lejligheden på Busstrupgade 10, men drabet blev først afdækket under et ligsyn fredag.</p><p id="p3">- Ved ligsynet fik vi konstateret, at han havde adskillige knivstik i kroppen, siger chefen for drabsafdelingen i Københavns Politi, kriminalinspektør Ove Dahl.</p><p id="p4">Den 41-årige blev set i live den 14. februar på det ambulatorium, hvor han hentede sin metadon.</p><p id="p5">- Vi har ingen mistænkte i sagen, og vi har på nuværende tidspunkt ikke noget motiv til drabet, siger Ove Dahl.</p><p><a target="_blank" href="http://woview.infomedia.dk/?url=http://www.berlingske.dk/indland/artikel:aid=701138&amp;OpointData=ce7be632c25a1fe600192595766b0e23JmlkX3NpdGU9MTIxJmlkX2FydGljbGU9MTc0MTIwJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Berlingske.dk</a></p><block><p>En 31-årig mand, der tidligt i morges blev såret af skud på Vesterbro i København, er nu uden for livsfare, oplyser kriminalpolitiet i København. </p></block><p id="p1">René Rud Mikkelsen vil have fokus på børnefamilierne og undrer sig over, at der ikke er en servicebus i bydelen.</p><p id="p2">Hvis man udelader apostrofen i René Rud Mikkelsens fornavn, ville der stå rene, og det navn passer egentlig meget godt til den socialdemokratiske kandidat til borgerrepræsentationen, der er områdeleder i renovationsfirmaet R98.</p><p id="p3">Det er anden gang, René Rud Mikkelsen stiller op til borgerrepræsentationen, og siden begyndelsen har han siddet i Vesterbro Lokaludvalg som næstformand.</p><p id="p4">Han er 37 år, bor i Skjalm Hvides Gade, er gift med Nina og har to voksne bonus-børn og er sågar blevet bonusfarfar for nylig.</p><p id="p5">Han flyttede til Vesterbro i 1992 og kom fra Urban-planen på Amager, og det første han tænkte var, 'lad mig komme væk'. Men byfornyelsen og udviklingen på Vesterbro har gjort, at 'jeg aldrig vil flytte herfra'.</p><p id="p6">BØRN Jamen, det er et helt klart problem på Vesterbro. Vi skal have løst de pladsproblemer, og jeg så gerne at pengene på området var tilpasset de enkelte bydele, for der er forskel på børnetallet i Indre By og på Vesterbro, hvor der er rigtigt mange børn. Det kan ikke være rigtigt at forældre skal have deres børn i institution i Emdrup eller andre steder, fordi der er en kommunal pasningsgaranti - det skal være i de bydele, man bor.</p><p id="p7">ÆLDRE Maden skal være bedre, og det skal være noget, der både er sundt, og som de ældre gider spise. Noget af maden er ikke værd at spise for mennesker, og det skal vi ændre. På Vesterbro er der rigtigt gode plejehjem, men de ældre, der er i eget hjem skal sikres den nødvendige pasning, og det skal være kommunal hjemmehjælp, så man ved, hvad man får.</p><p id="p8">Jeg undrer mig meget over, at der ikke på Vesterbro er en servicebus, for siden buslinje 10 blev nedlagt med argumentationen om, at der kom en metro, så har der ikke være bus ved Søndre Boulevard, hvor der bor rigtigt mange ældre. Og metroen skal jo lige bygges først, så borgerrepræsentationen skal vågne op, og vi skal have en servicebus herude.</p><p id="p9">Et tarveligt spørgsmål - men hvem er vigtigst at prioritere de ældre eller børnene?</p><p id="p10">Når jeg tager mine Vesterbro briller på må jeg sige børnene, men hvis jeg taler ud fra hele København, må det være fifty-fifty.</p><p id="p11">TRAFIK Vi får nogle kæmpe udfordringer i forhold til metrobyggeriet. På Enghave Plads har vi jo Tove Ditlevsens Skole, hvor børnene skal krydse pladsen, og det skal vi sørge for bliver så godt som muligt under byggeriet. På Stampesgade har vi jo også en kæmpe udfordring. Jeg er sådan set enig Morten Kabell (Enl.) med at Metroselskabet bør tilbyde at købe beboerne ud, hvis de ønsker det. Eller beboerne skal i det mindste genhuses i større eller mindre perioder under arbejdet, for det bliver helt ulideligt at bo her, når der skal bores dybt.</p><p id="p12">Mht. Istedgade, som der er meget debat om på Vesterbro, ville det for min skyld ikke gøre noget, at vi fik cykelstier, for gaden er et mareridt at cykle på.</p><p id="p13">NARKOLØSNINGER Vi kan ikke få et fixerum hurtigt nok. Der skal også være flere væresteder til narkomaner, så tingene kan foregå under ordnede forhold. Jeg ved godt, at uanset hvor man placerer det, så er det jo sådan lidt 'not in my backyard', men vi prøve at finde et sted, hvor det generer mindst, og derfor - igen - et fixerum nu.</p><p id="p14">MÆRKESAGER Børnene, institutioner og skolerne. Og så skal Vesterbro være bedre repræsenteret i borgerrepræsentationen. Der er 55 medlemmer og lige nu er kun to fra Vesterbro.</p><p id="p1"> En mand i lædervest og blåternet skovmandsskjorte sover på en bænk foran værtshuset Spunk i den tunge ende af Istedgade. I hånden har han en halvfuld guldøl. 
Det får en turist til at finde kameraet frem. Han tager sit billede, mens han ryster på hovedet.
Få meter derfra venter en ung mand på at komme over Istedgade fra hjørnet af Abel Cathrines Gade. Han har sin søn med i ladet  foran styret på sin Christiania-cykel.
 Både Christiania-cyklen og den trætte lædervest hører til på Vesterbro, men lædervestene er ved at komme i undertal.

<br /><em style="bold">Nye beboere
</em><br />
 Vesterbro er den københavnske bydel, hvor der er blevet byfornyet flest boliger de seneste otte år. Nogle mener, at det har dræbt Vesterbros ånd. Andre er glade for det nye caféliv og de lækre andelsboliger. 
Faktum er, at indbyggerne på Vesterbro er skiftet ud, i takt med at de nye køkkener og de flotte gårde er blevet færdige.
Især unge mennesker med børn er flyttet ind. Hele 40 pct. af beboerne er i dag mellem 25 og 34 år, og andelen af børnefamilier er fordoblet fra 1994 til 2002. I resten af København udgør børnefamilier kun 25 pct. Det viser et notat, som Københavns Kommune har fået udarbejdet.

<br /><em style="bold">Færre arbejdsløse
</em><br />
De nye beboere tager ikke en lur på bænken, og de får ikke en enkelt øl   ved Mariakirken. Ikke om dagen i hvert fald. Arbejdsløsheden i de karreer, som er blevet byfornyet, er faldet fra 25 pct. i 1994 til kun 5 pct. i 2002. I resten af byen er arbejdsløsheden faldet fra 15 pct. til 4 pct.
Tallene siger, at Vesterbro er blevet som resten af København. Men en tur ned ad Istedgade eller Vesterbrogade giver et andet billede.
 Delta Love Shop og Pussy Club er her stadig. Luderne tripper stadig rundt om sig selv på Skelbækgade. Og på Vesterbros Torv bliver der stadig drukket et par håndbajere ved højlys dag. 

<br /><em style="bold">De nye rige
</em><br />
Men længere nede mod Enghave Plads og ikke mindst på Halmtorvet har cafeerne taget over. Her er de lunkne øl skiftet ud med café latte. De nye beboere har da også råd til at gå på café. 
Den gennemsnitlige indkomst for hver husstand voksede 65 pct. fra 1994 til 2002. I dag tjener vesterbroborgeren i gennemsnit 248.000 kr. om året mod kun 150.000 i 1994. I resten af København er indkomsten steget 38 pct. 
Bedre uddannede er de også blevet. I hvert fald er andelen af folk med en videregående uddannelse næsten fordoblet fra 1994 til 2002. 30 pct. af indbyggerne har i dag et eksamensbevis fra en videregående uddannelse.
Københavns Kommune brugte fra 1994 til 2002 i alt næsten 5 mia. kr. på at forny hovedstaden. 7.000 boliger blev byfornyet og ca. 40 pct. af dem ligger på Indre Vesterbro.

<a href="mailto:morten.vestergaard@jp.dk">morten.vestergaard@jp.dk</a><a href="mailto:morten.runge@jp.dk">morten.runge@jp.dk</a></p><p id="p1">En 31-årig mand blev mandag aften stukket ned af en gruppe mænd på Vesterbro i København.</p><p id="p2">Natten til tirsdag har Københavns Politi ikke foretaget nogen anholdelser i sagen, men overfaldet er blevet optaget på et kamera, og politiet har flere gode spor at gå efter.</p><p id="p3">»Vidner har fortalt os, at en gruppe mænd observerede en opgang inden overfaldet fandt sted. De overfaldt så offeret, da han forlod ejendommen,« siger vagtchefen ved Københavns Politi, der er fortrøstningsfuld i forhold til at pågribe gerningsmændene.</p><p id="p4">»Vi har blandt andet optagelserne af overfaldet og gode vidneforklaringer, men vi er ikke parate til at melde noget ud om den videre efterforskning endnu,« siger vagtchefen.</p><p id="p5">Offeret er angiveligt blevet stukket med kniv fire gange. Han er uden for livsfare.</p><p id="p6">BNB</p><p id="p1">Hvor bor en mørkhåret knægt ved navn Elvis Rasmussen? Hvad vil 7-årige Amusha Sharaf gerne være, når hun bliver stor? Og hvor indviede Frederik VII i 1861 en ølhal kaldet Thors Hal?</p><p id="p2">Svaret er naturligvis Vesterbro, der trods byfornyelse og saneringer stadig er en af Københavns mest mangfoldige kvarterer. Det kan man ved selvsyn få at se, hvis man kigger i den nye kalender Westend 2008, der netop er kommet på gaden. Det er det lille lokale forlag kaldet Verdens Mindste Bladhus, der hvert år sender kalenderen på gaden fyldt med billeder, af forskellige Vesterbroere. Kalenderen koster 100 kroner og kan bestilles på kalender@westend2008.dk</p><p id="p3">larr@berlingske.dk<br /></p><p id="p4" /><p id="p5" /><p id="p6" /><p id="p7" /><p id="p1">Narkopushere på Vesterbro i København kan alligevel få politiet på nakken. Selv om Københavns beboere og lokalrådet klager over kanyler i bunkevis og politifri zoner, mener politiet ikke, at de har droppet kampen mod gadesalg af narko.</p><p id="p2">» Vi har på ingen måde haft ' fuld-stop' i bekæmpelsen af narkohandlere på Vesterbro.</p><p id="p3">Denne specifikke indsats er blevet justeret og har i en periode været tonet ned, « siger vicepolitiinspektør Kaj Lykke Majlund, leder af lokalpolitiet, Station City, Københavns Politi.</p><p id="p4">Søndag lød det ellers fra tillidsmand Michael Møller fra Station City, at pusherne fik frit spil. Der var ikke mandskab til at få dem anholdt og sendt foran en dommer, lød det.</p><p id="p5">Politiet havde i stedet rettet skytset mod tricktyve, forklarede chefpolitiinspektør Jørn Aabye. Men på et møde mandag mellem selvsamme chefpolitiinspektør og ledelsen af Station City blev det slået fast, at tillidsmanden » ikke havde givet retvisende oplysninger « til medierne.</p><p id="p6">» Tallene viser, at vi trods en nedgang i arrestanter på ca. 50 procent i juni, juli og august sammenlignet med sidste år opretholder det samlede pres på pusherne på Vesterbro, « forklarer Kaj Lykke Majlund.</p><p id="p7">Men sommeren har været lettere for pusherne, og fremover kan de få det endnu lettere.</p><p id="p8">Politiet i København skal nemlig spare, og det går ud over borgerne, fordi kriminelle får det lettere, mener formanden for Københavns Politiforening, Claus Oxfeldt.</p><p id="p9">» Vi har altså et ressourceproblem, og vi bliver nødt til at skuffe borgerne mere i fremtiden.</p><p id="p10">Og det gør ondt, fordi det jo ikke er derfor, vi gik ind i politiet. Hvis ikke der sker noget politisk, og vi får flere ressourcer, så kommer vi til at se flere steder, hvor politiet simpelthen ikke er der, « fortæller Claus Oxfeldt.</p><p id="p11">I de første seks måneder af 2012 har Station City, som Vesterbro hører under, haft 113 anholdelser for narko. Året før var der 119 anholdelser. Københavns Politi vil skrue op for pusherbekæmpelsen igen, ' når det politifagligt giver bedst mening', lyder det.</p><p id="p12">Ifølge formanden for socialog sundhedsudvalget i Vesterbro Lokalråd, Thomas Egholm, er tilstandene dog langtfra tilfredsstillende.</p><p id="p13">Københavns Politi har ifølge ham nu haft sin chance for selv at gøre noget ved problemet, og det tunge skyts på Christiansborg må se på pusher-problemet. RITZAU.</p><p id="p14">Værre » Det bliver kun værre, og borgerne vil kunne mærke det. Vi har ikke flere ressourcer, end vi havde i 1989, og vi har fået langt større opgaver siden da, med blandt andet bander og it-kriminalitet. « Formand for Københavns Politiforening Claus Oxfeldt til Ritzau.</p><p id="p15">Om at politiet i dag har så få ressourcer, at der ikke kan holdes så godt opsyn med pushere, som der er behov for.</p><p id="p1">»Der har aldrig været så meget narko-handel, slagsmål og hærværk i vores gade som netop nu. Efter politiet i det sidste års tid har slået til på Istedgade og på Halmtorvet, er narkomanerne trukket ind i sidegaderne. Her i Eskildsgade og Eriksgade bliver der handlet i baggårde, opgange og gennemgange hele døgnet rundt. Jeg forsøger nu at samle kvarterets beboere om en fælles henvendelse til politidirektør Poul Eefsen for at gøre ham opmærksom på problemet.« Sådan siger den 48-årige ingeniør Per Kofod til Berlingske Tidende. Han er formand for en andelsboligforening i Eskildsgade 50-54 og har boet på Vesterbro i 20 år.</p><p id="p2">Han har gjort samme erfaring som mange andre beboere i bydelen: 16 måneder efter starten på politiets storstilede aktion »Ryd Vesterbro« er handlen med narkotika flyttet fra hovedstrøgene og ind i sidegaderne, hvor beboerne nu har fået problemerne helt tæt ind på livet i nabo-lejligheder, opgange, gennemgange og baggårde. »Vi er i allerhøjeste grad opmærksomme på, at der er problemer i sidegaderne på Vesterbro. For det står helt klart, at når man laver en aktion som »Ryd Vesterbro«, vil en del af kriminaliteten forsvinde, men en anden del vil flytte andre steder hen. Det har vi taget højde for ved at flytte politi-indsatsen,« siger vicepolitidirektør Arne Stevns. Han er kan ikke forstå, at problemerne i Eriksgade og Eskildsgade skulle være stigende: »Det er ikke det indtryk, jeg har fået af indberetningerne til mig. Tværtimod. Ifølge dem skulle problemerne i Eskildsgade og Eriksgade være forbedret ganske væsentligt,« siger han. På den anden side bekræfter Arne Stevns, at kriminaliteten i en række tilfælde er flyttet indendørs og er blevet spredt geografisk. Det har medført, at en række beboere på Vesterbro, der ikke tidligere har haft vanskeligheder med narko-handlen, i dag har fået nogle problemer, de ikke har haft før. »Vi har haft flere aktioner mod lejligheder, og i nogle beboelses-områder er vi kommet narko-handlen til livs,« siger vicepolitidirektøren. Narkomanerne er ikke kun et problem for beboerne, men også for Københavns Kommunes folk. I de af bydelens områder, hvor Københavns Kommune ejer ejendommene, udsættes viceværter for trusler og går nu to eller tre sammen, når lejligheder skal synes.</p><p id="p1">HØJT: Alt for meget byggeri på for lille plads og endnu flere hoteller kan risikere at ødelægge byen. Det mener formand for Vesterbro Lokaludvalg, Thomas Egholm i forhold til planerne for Postgrunden.</p><p id="p2">Lige nu er lokalplanen, der skal give tilladelse til det nye byggeri, i høring frem til 31.</p><p id="p3">juni.</p><p id="p4">Lokaludvalget har på sit seneste møde besluttet et høringssvar, hvor de giver udtryk for, at planen er en ommer.</p><p id="p5"><br /><em style="bold">Ikke kun for turister</em></p><p id="p6">»Turisterhvervet og antallet af hotelsenge er fortsat i vækst, også på Vesterbro, men helt uden sammenhæng med den egentlige by. Postgrunden bliver en del af den beton-ørken, der ikke spiller sammen med den eksisterende by,« skriver lokaludvalget i sit høringssvar til politikerne på rådhuset.</p><p id="p7">Lokaludvalgsformand Thomas Egholm tilføjer overfor Vesterbro Bladet, at byen ikke må blive en hotel-by.</p><p id="p8">»Turister kommer i højere grad til København for at opleve det ægte lokale bydele, men hvis de bliver plastret til med store og høje byggerier, så er det jo ikke det, turisterne søger.</p><p id="p9">Selvfølgelig skal der være hoteller og plads til turister, men vi er altså også nogen, der bor her på Vesterbro, og derfor mener vi, at bebyggelsesprocenten på Postgrunden er alt for tæt,« siger Egholm.</p><p id="p10"><br /><em style="bold">I høring til fredag</em></p><p id="p11">Lokalplanen er i høring frem til 30. juni, og hele planen kan ses på blivhoert. kk.dk.</p><p id="p12">Husk at du også kan give dit besyv med om den kommende bydel ved den nedlagte postterminal.</p><p id="p1">København</p><p id="p2">Københavns Politi er søndag aften rykket ud til Viktoriagade på Vesterbro i København efter en anmeldelse af, at der er affyret skud i området.</p><p id="p3">Det oplyser vagtchef Carsten Reenberg, Københavns Politi.</p><p id="p4">- Vi har fået en anmeldelse af, at der er afgivet nogle skud, men jeg kan endnu ikke bekræfte noget, siger Carsten Reenberg.</p><p id="p5">Politiet fik anmeldelsen klokken 21.53.<br /></p><p id="p6"><br />/ritzau/</p><p id="p1">Nu skal Vesterbro renses for kriminalitet. Gennem en større politiindsats i den nærmeste fremtid sættes store politistyrker ind for at komme især narko- kriminaliteten til livs. Operationen vil komme til at vare flere måneder. Indsatsen sker i samarbejde med de sociale myndigheder, så narkomanerne kan få behandling, hvis de ønsker det. Politiet vil opsøge narkomanerne både på gaden og i de lejligheder, hvor de holder til. Et af midlerne til at få fjernet de kriminelle fra bydelen vil blive politi-tilhold mod at vise sig i kvarteret. Tilholdene kan politiet tildele ifølge politivedtægten.</p><p id="p2">Udover mange uniformerede politifolk, som vil arbejde i døgndrift, deltager også folk fra Uro-patruljen og narkotika-afdelingen. Som kommandostation opretter politiet en mobil politistation i en bus på Halmtorvet. I 1989 lavede politiet flere analyser over, hvor de anholdte narkomaner på Vesterbro kom fra. Og det viste sig, at kun omkring 20 procent af dem boede på Vesterbro. 30 procent kom fra Storkøbenhavn, mens den sidste halvdel kom fra resten af landet. Kriminaliteten i området er stor. Indtil den 13. august i år er anmeldt 3.100 indbrud i biler, 122 tasketyverier og 3.700 cykeltyverier. Vicepolitikommissær Kaj Larsen, Nyropsgade politi, siger, at det er rekord i anmeldelser for en københavnsk politistation. Forbrydelserne er typisk følge-kriminalitet for narkohandel. De store tal kommer, netop fordi Vesterbro hører under stationen.</p><block><p>I en kældergang greb han fat om kvindens hænder og pressede hende op mod en væg. </p></block><p id="p1">København  og ikke mindst Vesterbro og Enghave  er ved at sande til i trafik. Det er til en vis grad et grundvilkår, når man bor i en storby. Men alligevel er der meget, som kan gøres anderledes. Både med bedre kollektiv trafik, med nye vejinvesteringer og med mere intelligent brug af afgifter end i dag.</p><p id="p2">En ganske afgørende brik i det københavnske trafikbillede er visionen om en langsgående havnetunnel. Tænk hvis man kunne lede trafikken i en tunnel fra Lyngbyvej via Nordhavn og hele vejen under havbunden til Sjællandsbroen. En sådan ny østlig ringvej vil fungere som en bypass-operation på den københavnske patient. Fremkommeligheden for bilisterne vil blive mærkbart forbedret  men væsentligst af alt vil byens store beboelsesområder blive skånet for unødig forurening og støj fra den gennemkørende trafik. Samtidig bliver risikoen nedsat for livsfarlige ulykker med tunge højresvingende lastbiler, som intet har at gøre i brokvartererne og Indre By. Mon ikke Borgerrepræsentationen skal til at smøge ærmerne op og interessere sig lidt mere for de bydele, hvor folk bor i stedet for prestigeprojekterne i den såkaldte Metropolzone?!</p><p id="p3"><br /><em style="bold">Bo Sandberg, </em></p><p id="p4"><br /><em style="bold">Folketingskandidat (S)</em></p><p id="p5"><br /><em style="bold">Storkreds København</em></p><p id="p1">Mandag var første skoledag for børnehaveklassen på Vesterbro Ny Skole i København, der i den seneste uge har været centrum i en politisk strid. Men på skolen foregik det helt efter bogen, da elever og lærere mødtes mandag morgen.Efter pres fra flere forældre til danske børn havde skoleledelsen besluttet at dele børnehaveklassen ind i etniske grupper i enkelte timer. Den beslutningen blev omstødt af Københavns Kommunes børne- og kulturborgmester Bo Asmus Kjeldgaard (SF), men det har tilsyneladende ikke vakt vrede blandt forældrene. I hvert fald var der ikke nogen børn, der blev holdt hjemme, fortæller skoleleder Ruth Hagen til Ritzau.- Forældrene bakker op omkring skolen og de pædagogiske tanker, og alle børnene dukkede op. Der er en rigtig positiv og konstruktiv stemning. Nu går livet videre, fastslår hun.En enkelt bemærkning fra den ophedede debat har dog gjort indtryk på Ruth Hagen.</p><p id="p2">- Jeg finder det urimeligt at blive kaldt apartheidskole. Men jeg føler alligevel, at jeg er blevet forstået i mit ærinde. Jeg kæmper for, at folkeskolen skal afspejle befolkningssammensætningen i bydelen. Og jeg håber, at alt det her på lang sigt vil bidrage til en nuanceret debat omkring integration på de danske folkeskoler, siger hun.</p><block><p>12. oktober 2018 advarede Fødevarestyrelsen mod en grov remoulade fra Urtekram. </p></block><p id="p1"><br /><em style="bold">TORSDAG</em></p><p id="p2"><br /><em style="bold">Vinterjazz</em></p><p id="p3">Tomas Franck trio. Den svenske tenorsaxofonist spiller swingende bebop numre med Daniel Franck på bas og Frands Rifbjerg på trommer.</p><p id="p4">Tor. 9. feb., kl. 19. Café Emma, Axeltorv 3. (G).</p><p id="p5"><br /><em style="bold">Mellem os sagt</em></p><p id="p6">Torsdag aften på BestTellers. Fra 14 år. Varighed: 120 min. med pause.</p><p id="p7">Tor. 9. feb., kl. 20. BestTellers, Krusågade 25-27 kld. (E).</p><p id="p8"><br /><em style="bold">Jennie Abrahamson</em></p><p id="p9">Tor. 9. feb., kl. 20. Ideal Bar, Enghavevej 40. (E).</p><p id="p10"><br /><em style="bold">Comedy surprise</em></p><p id="p11">Kom helt tæt på Danmarks bedste komikere, hvor fokus er 100 pct.</p><p id="p12">på comedyen. Tor. 9. feb., kl. 20.</p><p id="p13">Warberg Comedy Club, Vesterbrogade 45. (E).</p><p id="p14"><br /><em style="bold">FREDAG</em></p><p id="p15"><br /><em style="bold">Vinterjazz</em></p><p id="p16">Tenorsaxofonisten Franco Jacobi spiller swingende bebop numre med Jørgen Rasmussen på piano og Birger Heide på bas. Fre. 10. feb., kl. 19. Café Emma, Axeltorv 3. (G).</p><p id="p17"><br /><em style="bold">LØRDAG</em></p><p id="p18"><br /><em style="bold">Fernisering</em></p><p id="p19">Santiago -kunst fra revolutionens vugge. Kom og hør om den cubanske kunstscene netop nu, når Havana Kunsthandel præsenterer fire cubanske kunstnere fra Santiago -byen hvor den cubanske revolution tog sit udspring. Lør. 11.</p><p id="p20">feb., kl. 12-14. Havana Kunsthandel, Istedgade 67. (G).</p><p id="p21"><br /><em style="bold">Vinterjazz</em></p><p id="p22">Michael Heise Cuban trio. Pianisten Michael Heise spiller swingende cubansk jazz med Mathias Petri på bas og Niclas Campagnol på trommer.</p><p id="p23">Lør. 11. feb., kl. 19. Café Emma, Axeltorv 3. (G).</p><p id="p24"><br /><em style="bold">Koncert</em></p><p id="p25">Babylove og The Van Dangos. Lør.</p><p id="p26">11. feb., kl. 21. Ideal Bar, Enghavevej 40. (E).</p><p id="p27"><br /><em style="bold">SØNDAG</em></p><p id="p28"><br /><em style="bold">Familiesøndag</em></p><p id="p29">Historiefortælling søndag formiddag for børn og familier. Fra 8 år.</p><p id="p30">Varighed: 60 min. uden pause.</p><p id="p31">Søn. 12. feb., kl. 11. BestTellers, Krusågade 25-27 kld. (E).</p><p id="p32"><br /><em style="bold">Åbningsfest</em></p><p id="p33">Intugreens Digitale Sansehave.</p><p id="p34">Mærk din by med sanserne og opdag nye sider af byens natur og lyt til alt det naturen fortæller. Søn.</p><p id="p35">12. feb., kl. 11-14. Kulturanstalten -Vesterbro Bibliotek, Lyrskovgade 4. (G).</p><p id="p36"><br /><em style="bold">MANDAG</em></p><p id="p37">Cirkus Øglergøglerne Øglergøglerne kommer forbi og laver cirkus, trylleri og meget mere.</p><p id="p38">Man. 13. feb., kl. 10-11.</p><p id="p39">Kulturanstalten -Vesterbro Bibliotek, Lyrskovgade 4. (G).</p><p id="p40"><br /><em style="bold">Vinter Varieté</em></p><p id="p41">Børn og voksne tag hinanden i hænderne og kom ind og oplev vintervarieté. Dørene åbner 20 min.</p><p id="p42">før, hvor man kan lege og prøve aktiviteter i for universet. Man. 13.</p><p id="p43">feb., kl 10.15 og kl. 16. Kulturanstalten -Basement, Enghavevej 42, kld. (E).</p><p id="p44"><br /><em style="bold">TIRSDAG</em></p><p id="p45"><br /><em style="bold">Workshop</em></p><p id="p46">Bolsjeværksted og Hama perleværksted.</p><p id="p47">Brug vinterferien på at være kreativ og få noget, du selv har lavet, med hjem. Gratis billet skal bestilles. Tir. 14. feb., kl. 13-15. Kulturanstalten -Vesterbro Bibliotek, Lyrskovgade 4. (G).</p><p id="p48"><br /><em style="bold">ONSDAG</em></p><p id="p49"><br /><em style="bold">Kreative krumspring</em></p><p id="p50">Hver onsdag åbner vi kreaskabene og inviterer til gratis workshop i vores dejlige krealokale på 1. sal.</p><p id="p51">Ons. 15. feb., kl. 15. Kulturanstalten -Vesterbro Bibliotek, Lyrskovgade 4. (G).</p><p id="p52"><br /><em style="bold">Workshop</em></p><p id="p53">Fastelavnsmasker. Brug vinterferien på at være kreativ og få noget, du selv har lavet, med hjem. Ons. 15.</p><p id="p54">feb., kl. 15-17. Kulturanstalten -Vesterbro Bibliotek, Lyrskovgade 4. (G).</p><p id="p55"><br /><em style="bold">Onsdagskoncert</em></p><p id="p56">Studerende fra Musikkonservatoriet spiller Sjostakovitj og Nyström.</p><p id="p57">Medvirkende: Zane Kalnina og Katerina Maresova, violin, Zane Sturme, bratsch og Ningze Ma, cello, Lucie Szabova, mezzo og N.</p><p id="p58">von Bemberg, klaver. Ons. 15. feb., kl. 17-17.45. Copenhagen Marriott, Kalvebod Brygge 5. (G).</p><p id="p59"><br /><em style="bold">Vinterjazz</em></p><p id="p60">Med Ole Matthiessen. En dansk jazzlegende præsenterer et program med egen musik skrevet gennem et halvt århundrede. Ole Rahr på bas. Ons. 15. feb., kl. 19-21.</p><p id="p61">Café Emma, Axeltorv 3. (G).</p><p id="p62"><br /><em style="bold">NU OG I FREMTIDEN</em></p><p id="p63"><br /><em style="bold">Workshop</em></p><p id="p64">Fastelavnsris. Brug vinterferien på at være kreativ og få noget, du selv har lavet, med hjem. Tor. 16. feb., kl. 10-13. Kulturanstalten -Vesterbro Bibliotek, Lyrskovgade 4. (G).</p><p id="p65"><br /><em style="bold">Tegnefilm</em></p><p id="p66">Vanen tro slutter vi ugen af med mega-filmhygge. Fre. 17. feb., kl.</p><p id="p67">13. Kulturanstalten -Vesterbro Bibliotek, Lyrskovgade 4. (G).</p><p id="p68"><br /><em style="bold">1001 nat</em></p><p id="p69">Af med hovedet. hvis du ikke fortæller en god historie! Teater for børn. Fra 7 år. Varighed: 75 min.</p><p id="p70">uden pause. Man., ons. og fre. kl.</p><p id="p71">10. Tir. og tor. kl. 9.45 og 12.15. Lør.</p><p id="p72">kl. 13 og 15.30. Teatret Zeppelin, Valdemarsgade 15. (E).</p><p id="p73"><br /><em style="bold">Den skaldede sangerinde</em></p><p id="p74">Moderne dramatik. Fra 15 år. Varighed: 75 min. uden pause. Man.</p><p id="p75">-tor., kl. 20 og lør. kl. 17. Spiller til lør. 11. mar. Teatret ved Sorte Hest, Vesterbrogade 150. (E).</p><p id="p76"><br /><em style="bold">Mod alle odds</em></p><p id="p77">Ny dansk dramatik. Fra 14 år. Man.</p><p id="p78">-lør. kl. 20. Spiller til tir. 21. feb.</p><p id="p79">Fix&amp;Foxy, Arkonagade 17, kld. (E).</p><p id="p80"><br /><em style="bold">Workshop for børn</em></p><p id="p81">I opfindernes fodspor. Kreativ to-dages skraldeworkshop for børn i vinterferien (aldersgruppe 2. til 5.</p><p id="p82">klasse). Byg din egen maskine eller drømmeopfindelse af genbrugsmaterialer.</p><p id="p83">OBS! Tilmelding på info@stormp.dk. Gratis for børn. Tir. 14.</p><p id="p84">og ons. 15. feb., kl. 11-15. Storm P.</p><p id="p85">Museet, Frederiksberg Runddel. (E).</p><p id="p86"><br /><em style="bold">Carlsberg i vinterferien</em></p><p id="p87">Mød en bryggerhest. Traditionen tro inviteres børnene med ind i staldene hos de ikoniske bryggerheste.</p><p id="p88">Lær alt om forholdet mellem vores firbenede ambassadører og deres kuske. Perfekt til børn mellem fire og tolv år. Lør. 11.-søn. 19. feb., kl. 10-17. Visit Carlsberg, Gamle Carlsberg Vej 11. (G).</p><p id="p89"><br /><em style="bold">Efter lukketid</em></p><p id="p90">Temaomvisning i særudstillingen." Hvem har bukserne på -når mænd spiller kvinder og kvinder spiller mænd." Bliver satiren skarpere, når det formidles af en kvinde i mandetøj eller en mand i dametøj? Tor. 16. feb., kl. 16-17. Revymuseet, Allégade 5. (E).</p><p id="p91"><br /><em style="bold">Saida</em></p><p id="p92">Tor. 16. feb., kl. 20. Ideal Bar, Enghavevej 40. (E).</p><p id="p93"><br /><em style="bold">Stafet</em></p><p id="p94">Herkomstens kraft. Kropsteater.</p><p id="p95">Fra 18 år. Varighed: 95 min. uden pause. Man. - lør. kl. 19. Sidste spilledag lør. 18. feb. Dansehallerne, Bohrsgade 19 (Pasteursvej 14-24). (E).</p><p id="p96"><br /><em style="bold">Frost Festival</em></p><p id="p97">Skammens Vogn og Mads Mouritz Trio. Dørene åbner kl. 19, showet starter præcis kl. 20. Lør. 18. feb., kl. 20. Vesterbro Ungdomsgård, Absalonsgade 8. (E).</p><p id="p98"><br /><em style="bold">Råtkøbenhavn</em></p><p id="p99">Lør. 18. feb., kl. 20. Ideal Bar, Enghavevej 40. (E).</p><p id="p100"><br /><em style="bold">Frost Festival</em></p><p id="p101">Cancer. Dørene åbner kl. 19, showet starter præcis kl. 20. Tir. 21. feb., kl.</p><p id="p102">20. Pompejisalen v. Carlsberg Akademi, Gamle Carlsberg vej 15. (E).</p><p id="p103"><br /><em style="bold">Gruppeudstilling</em></p><p id="p104">Poul Gernes, Daniel Richter og Per Kirkeby. »Wonderful World« -Kurateret gruppeudstilling. Til lør. 25. mar. Galleri Bo Bjerggaard, Flæsketorvet 85 A. (G).</p><p id="p1">Ved Dansk Fotograf Forenings 130 års jubilæum fornylig hentede fotograf Kenneth Ploug fra Fotograferne Vesterbro medaljer i tre kategorier ved foreningens jubilæumskonkurrence. Fotografelev Lotte Stærdal følger tydeligvis godt med på Kenneths atelier - hun hentede samtidig ædelt metal hele to gange i elevkonkurrencen. </p><p id="p2">I alt 101 fotografer fra hele landet havde pakket fototasken og taget turen til Vesterhavet for at fejre foreningen i musikhuset i Esbjerg. Her udfordrede de hinanden i de syv kategorier, der indgik i konkurrencen. Kenneth Ploug er uddannet reklamefotograf, og netop hans bidrag i kategorien Reklame hentede da også guld, da dommerne afslørede konkurrencens bedste fotografer. Kenneth vandt desuden guld i kategorien Natur og fik bronze i konkurrencens Monochrome-kategori, der dækker over kategorien for sort-hvide billeder. Til dagligt er det blandt andet kunderne i Fotografernes Vesterbros afdeling for reklame og erhverv, der har glæde af Kenneths mange kreative vinkler. han vandt tidligere på året titlen som Supreme Qualified Master i Dansk Fotograf Forenings Illustration-kategori. Kategorien var fri i elevkonkurrencen, og da dommerne havde voteret blev det både til guld og bronze til fotografelev Lotte Stærdals fotos. Lotte er elev på tredje år i forretningen på hjørnet af Vesterbro og Hasserisgade, hvor hendes faglige udvikling nu også giver udslag i anerkendelse fra kollegerne i branchen.</p><p id="p3">Kenneth og Lotte har stadig over et år tilbage sammen på atelieret, inden Lotte er færdiguddannet.</p><p id="p1">VESTERBRO: I 15 1/ 2 år har Tayebeh Hussaini drevet salonen Magic Hair Design på Vesterbro 34. Nu er salonen flyttet få meter længere hen ad Vesterbro og ind i lokaler på Vesterbro 40.</p><p id="p2"><br /><em style="bold">Havde håbet på synergi</em></p><p id="p3">-Da jeg flyttede ind i lokalerne her på Vesterbro 40, var det fordi her også lå en Thaimassage forretning, og jeg forventede, vi kunne få et godt samarbejde, men få dage efter, jeg var flyttet ind med min salon, lukkede hun sin forretning, siger Tayebeh Hussaini.</p><p id="p4">Hos Magic Hair Design tilbyder Tayebeh Hussaini og hendes assistent Karen Rasmussen at klippe og ordne hår på mænd, damer og børn i alle aldre.</p><p id="p5">Hos Magic Hair Design er der også indrettet et separat lokale for damer, der bærer tørklæde.</p><p id="p6">I salonen benyttes og sælges der produkter fra Schwarzkopf, og ønskes der hårfarvning, er det produkter fra Joico der benyttes.</p><p id="p7"><br /><em style="bold">Ikke kun frisør</em></p><p id="p8">Magic Hair Design er ikke kun en frisørsalon.</p><p id="p9">-Vi tilbyder også extension, ansigtsbehandlinger, voksbehandlinger, hårfjerning med tråd, massage og piercing.</p><p id="p10">Vores åbningstider er mandag efter aftale, tirsdag, onsdag og torsdag fra klokken 9 til 17, fredag fra klokken 9 til 18 samt lørdag fra klokken 10 til 14, siger Tayebeh Hussaini.</p><p id="p1">Kultur Vesterbro har i et år udlånt den tomme og uistandsatte Bygning 66 i Kødbyen til 'vækstlaget i den københavnske undergrundskultur' efter aftale med den tidligere maskinchef for Den Brune Kødby. Men Københavns Ejendomme, der administrerer kommunens bygninger, er uforstående overfor, at deres 'tomme' bygning er i brug. Derfor har de pr. 1. januar 2008 opsagt de kunstnere, der bruger Bygning 66 - selvom der endnu ikke er konkrete planer for bygningens fremtid. Borgerrepræsentationen har nemlig besluttet, at Københavns Ejendomme skal udleje på markedsvilkår, og det har hverken Kultur Vesterbro eller 'det kulturelle vækstlag' penge til.</p><p id="p2">Kunstgruppen Warehouse9, en del af den internationale queerscene, bruger Bygning 66 til kunstaktiviteter, der bryder den etablerede kulturs rammer ved at "blande eksklusiv 'finkultur' og kunst og performance fra det aktivistbaserede queermiljø," som kunsttilrettelægger Jørgen Callesen alias Miss Fish udtrykker det.</p><p id="p3">Warehouse9 står nu uden lokaler til det program, der allerede er søgt kunststøtte til i 2008, og Jørgen Callesen mener, at den u-etablerede kultur har hårde odds i København:</p><p id="p4">"Historien om Bygning 66 er en historie om et undergrunds-performancested og kunstgalleri, der i trods - og med begrænset støtte fra Kunstrådet og diverse fonde - har kæmpet sig ind på scenen, men da det endelig er ved at få fodfæste, bliver nedlagt igen."</p><p id="p5"><br /><em style="bold">Vækstlaget</em></p><p id="p6">En rød skikkelse vikler sig ud af en puppe, der hænger ned fra loftet. En koreografi af blide, heftige, afsøgende kropslige udtryk. Først når man holder op med at lede efter en sammenhængende fortælling, begynder den tyske ballet-uddannede Marek Reinhard-Baczyks performance at virke.</p><p id="p7">Marek performer 'The Nature of Precarity' i de rå omgivelser i 'Basement', Kultur Vesterbros kælderlokaler på Enghavevej, udlånt til Warehouse9's støttefest 15. december.</p><p id="p8">Kultur Vesterbro ser det som sin opgave at støtte vækstlaget i Københavns undergrund, indtil de kan finansiere sig selv, siger daglig leder Erling Hageman:</p><p id="p9">"Vi arbejder bredt med forskellige kunst- og kulturarter i undergrunden, der ikke passer ind andre steder. Grupper, der vil eksperimentere og ikke har mange penge."</p><p id="p10">Københavns Ejendomme "har ønsket at bringe orden i de udlejningsmæssige forhold for bygning 66," som det hedder i et svar fra Kultur- og Fritidsforvaltningen til Frank Hedegaard (S), medlem af Borgerrepræsentationen i København. Frank Hede-gaard undrede sig over, at Warehouse9 blev opsagt, selvom kommunen ikke har besluttet, hvad bygningen skal bruges til og Warehouse9 har fået støtte af Statens Kunstråd til planlagte performances til foråret med bl.a. Bondy Boy (Frankrig) og Mandy Romero (England).</p><p id="p11">Men: der må ikke "henligge bygninger, som reelt er registreret som tomme, men hvor andre enheder uden aftale med Københavns Ejendomme foretager udlån af lokaler i bygningen."</p><p id="p12">Selv om Bygning 66 står uistandsat og tom hen, må Warehouse9 ikke udfolde sin kunst her, mener Københavns Ejendomme - med mindre Vesterbro Kultur betaler 400.000 kr. om året for bygning 66, hvilket svarer til ca. 740 kr. pr. m2 for lokaler uden varme, vand, toiletter, isolering og med smadrede ruder.</p><p id="p13">"Med de tilskud vi får inden for kulturen, er det helt urealistisk. Så skal vi hive 400.000 kr. hjem fra dem, der bruger det. Og kunstnerne i Bygning 66 har ikke slet ikke økonomi i den størrelsesorden," siger Erling Hageman.</p><p id="p14"><br /><em style="bold">Put dem i en kasse</em></p><p id="p15">"What happens when queer's not fashion anymore? ... They will put us in a box! hahaha! ... a chocolate box? a telephone box?" lød den skumle profeti fra teatergruppen Buffoons Needle, da de gæsteoptrådte med en grotesk-satirisk kritik af de 100 dages queerzone på samtidsteateret Camp X i november. 100 dages queerzone med masser af kulturpenge i ryggen, hvor hr. og fru kultur kunne opleve 'det der queer' i lettere udvidede, men stadig hygge-trygge teaterrammer på Rialto i København.</p><p id="p16">Morten Bülow, der skriver speciale om maskulinitet på historie og filosofi på RUC, har været til både 'Queer'-forestillingen på Camp X og Marek Reinhard-Baczyks performance. Han mener, at der er en verden til forskel på, hvad de to kulturelle udtryksformer bidrager med - selvom begge har som ambition at udfordre den etablerede kultur og eksperimentere med mulighederne for, hvordan køn og seksualitet kan iscenesættes.</p><p id="p17">"Camp X's forestilling inkluderede kun publikum som beskuer, og det blev lidt, 'nu skal vi ind til det her freakshow', som de også selv kaldte det under forestillingen," siger Morten Bülow. "I Basement var man selv en del af rummet, hvor folk brød de normale forventninger til køn og kønslig opførsel. Der var ikke denne her 'skuespiller overfor publikum'. Folk var der, fordi de oplever verden på en anden måde end det etablerede samfund, og performer som en del af deres verdenssyn," siger Morten Bülow.</p><p id="p18">"I Camp X blev budskabet skåret ud i pap, nærmest oplysningsagtigt. Til Warehouse9 var der ingen tolkningsnøgle. Så man blev man nødt til selv at være aktiv og investere sig selv i oplevelsen. Det er en hel anden form for kunst, der måske også er sværere tilgængelig - og det bliver mindre forudsigeligt, hvad folk får ud af det," siger Morten Bülow, der mener, at begge kulturelle udtryksformer har en vigtig funktion.</p><p id="p19"><br /><em style="bold">Julegave til græsrødderne</em></p><p id="p20">Warehouse9 håber at fortsætte deres aktiviteter i Kødbyen, siger Jette Lund, der er dramaturg og medlem af Warehouse9's bestyrelse:</p><p id="p21">"Det er vigtigt for os at blive i lokalområdet og helst i bygning 66. Vi ønsker at fortsætte det gode samarbejde med Kultur Vesterbro, der hele vejen har understøttet netop det autonome og brugerstyrede i Warehouse9's kunstneriske aktiviteter."</p><p id="p22">Ifølge Jørgen Callesen er de tæt på selv at kunne finansiere driften, fordi arrangementerne i 2007 har været en stor succes - på mindre end en tiendedel af det budget, som f.eks. Camp X arbejder med.</p><p id="p23">"Og al den omtale, vi har genereret med performances på internationalt niveau, får Københavns Kommune jo gratis, hvis de lader os være i lokalerne," siger Jørgen Callesen. Han mener, at Københavns Ejendomme udgrænser en stor del af kulturlivet ved at sætte huslejen så højt:</p><p id="p24">"Det prisleje dræber hele det kulturelle vækstlag på Vesterbro. Vi bliver tvunget ind i et establishment, som ikke anerkender os, fordi vi også henvender os til og er en del af et 'community'-baseret kulturliv, som ikke er spor eksklusivt," siger Jørgen Callesen.</p><p id="p25">I morgen skal Kultur-og Fritidsudvalget tage stilling til, hvad der skal ske med Bygning 66.</p><p id="p26">Erling Hageman ønsker sig, at Kultur Vesterbro kan tilbyde undergrundskulturen lokaler også i 2008:</p><p id="p27">"Jeg håber på en stor dejlig julegave fra kulturpolitikerne."</p><p id="p28">nan@information.dk</p><p><br /></p><p id="p1">Vesterbro hærget..</p><p id="p2">Læs mere på side 2 Odense: For mindst syvende gang på tre år er Pernille Fjeldgaard ramt af omfattende graffiti på sit byhus på hjørnet mellem Vindegade og Thorsgade. Denne gang fik det nymalede rækværk og facaden på huset lov at stå uberørt en måned.</p><p id="p3">-Det er ufatteligt træls, at mit hus bliver ramt så ofte.</p><p id="p4">Sidste gang fik jeg malet hele min port, hegnet, min facade og alle vinduer over med en sølvstreg. Jeg orker det snart ikke mere, siger Pernille Fjeldgaard.</p><p id="p5">På et tidspunkt troede hun, der var tale om en hetz eller et personligt angreb. Men den teori har hun droppet.</p><p id="p6">-I weekenden kunne jeg se, at mange andre huse har haft besøg af " BÖTS", så det er ikke mig eller mit hus, der er valgt ud. Jeg håber, man fanger vedkommende. Så er der en facade og et rækværk, der trænger til en gang maling, siger Pernille Fjeldgaard.</p><p id="p1">KØBENHAVN: En 25-årig mand har over for Københavns Politi erkendt, at han søndag morgen dræbte sin 32-årige søster i sin lejlighed på Vesterfælledvej 47 på Vesterbro i København.</p><p id="p2">»Hun blev dræbt med et knivstik i halsen engang i morges ( søndag, red.), sandsynligvis en køkkenkniv,« siger efterforskningsleder Henrik Andersen fra Københavns Politi.</p><p id="p3">Broren ringede selv til politiet og fortalte om sin forbrydelse kort før klokken 11.</p><p id="p4">Broren ringede til politiet et sted i nærheden af Hvidovre Hospital. Han fortalte, at »det er mig, som har gjort det.« Straks efter blev manden anholdt. Han forventes først mandag at blive fremstillet i grundlovsforhør.</p><p id="p5">Det var et familiemedlem, som fandt kvinden død i brorens lejlighed. Politiet vil ikke bekræfte, men heller ikke afkræfte, at familiemedlemmet var blevet varskoet af broren og derfor ilede til lejligheden.</p><p id="p6">/ ritzau/.</p><p id="p1">.Kære Niels, nu har jeg flere steder læst, at du siger. "Vi vil gerne have et Ungdomshus på Vesterbro, vi har brug for liv på Vesterbro" og så vil jeg spørge dig: Hvem er vi? Hvor mange er I, og på hvis vegne taler du?</p><p id="p2">Jeg synes bestemt, der skal være ungdomshuse, men ikke på Vesterbro. Vi har problemer nok, synes jeg narkoproblemer, prostution og så videre, du kender det selv.</p><p id="p3">Kommer der ungdomshus her, vil det tiltrække voldspsykopaterne og en masse andre, som vil hærge, afbrænde biler og cykler, smadre ruder, forhindre folk i at komme på arbejde, ja, alt det, vi har set på Nørrebro, vil gentage sig her, og jeg synes Vesterbro kunne trænge til en lille pause fra problemer, hvor vi måske kunne nyde, at her er blevet så smukt.Jeg synes ikke, der mangler liv, tværtimod, og hvad er det for et liv, de unge byder på? Jeg har hidtil ikke set det.Derfor synes jeg alligevel, at der skal være ungdomshuse!</p><p id="p4"><br /><em style="bold">Lene Vasegaard</em></p><p id="p5"><br /><em style="bold">Abel Cathrinesgade 10 </em></p><p id="p1">Igen kommer jeg hjem og kan ikke komme ind ad min hoveddør.  Jeg bor på Danmarks absolut værste hjørne - et sted, hvor udstødte eksistenser og skrald hober sig op. Hver eneste dag skal jeg kæmpe for at komme ind ad min hoveddør med en seks-årig bange dreng klæbende til mig, fordi min trappe er blevet forvandlet til en et-værelses lejlighed for gadens folk. De har taget min trappe til sig, som var den deres sofa, og de okkuperer den i døgndrift. </p><p id="p2">Dagligt bliver der handlet stoffer, røget hash, sprøjtet heroin, festet, sovet, drukket bajere, skiftet tøj og udvekslet trusler og drabelige anekdoter i et væk. Dagligt er der bjerge af skrald, som flyder trods det, at vi på en strækning af 30 meter har udsøgte forhold - nemlig hele fire kommunale skraldespande stående, som dog altid er overfyldte. Dette er dog ikke så mærkeligt, for det er ikke almindeligt tyggegummi- papir, der fyldes i dem, men alt lige fra sprøjter til papkasser, som meget kreativt bruges til stole og liggeunderlag.</p><p id="p3">Hver dag skal jeg mobilisere styrke til med oprejst pande at komme hjem og skubbe, skræve over og skændes med disse gadens folk og dertilhørende skrald, for at få dem til at flytte sig bare en tomme, så jeg kan sætte nøglen i låsen. Det er så grelt, at jeg har overvejet at begynde at gå til kampsport igen for at kunne forsvare mig, hvis der skulle ske noget. Jeg føler mig efterhånden som en gadens socialarbejder og skal igen og igen forklare min søn, at disse mennesker også har ret til at være her. Han beder mig dog tit indtrængende om at ringe til politiet, så de kan fjerne dem. Men jeg må forklare ham, at det jo så bare er den næste opgang og trappe, der får et problem. Det er alligevel dejligt, at mit barn får en social forståelse og oplever, at ikke alle er ens eller har samme eksistensvilkår her i Danmark. </p> <hl2>Manglende empati </hl2><p id="p4">Men det er ikke dejligt at opleve et Danmark, der behandler mennesker som rotter og lader os andre stå med den daglige opgave, som vi ikke selv har valgt. Jo, jeg har valgt at bo på Vesterbro, jeg elsker Vesterbro og dets mangfoldighed, jeg er endda født her. Men jeg har ikke valgt den manglende empati, der gennemsyrer mere og mere af Danmark, og jeg har ikke valgt blodet på min trappe. </p><p id="p5">Den gamle Vesterbro-ånd er desværre ved at uddø. Der var engang, hvor jeg stod med et lille spædbarn på armen, indkøbsposer, barnevogn og render under øjnene, og det netop var disse gadens folk, der hjalp mig op ad min trappe. Det var disse eksistenser, der trods deres egen armod alligevel havde overskud til at hjælpe en enlig mor. Det var skam ikke alle de ressourcestærke tilflyttere, som ellers spytter godt i kommunekassen. Men sådan er det desværre ikke længere. Gadens folk har også fået nok i sig selv. De oplever også hver dag, at det er blevet hårdere at leve på gaden, og at der ingen politiske tiltag kommer i retning af, at de kan få bedre kår. Hvornår var det filmen knækkede, hvornår var det, at vi glemte det kristne budskab, der omtaler næstekærlighed?</p><p id="p6">Der er i hvert fald noget galt i Danmark, når jeg ikke kan komme ind i mit eget hjem! Og der er noget galt, når det opleves og ses, at ingen instanser for alvor vil tage sig af det. </p> <hl2>Nu er det nok</hl2><p id="p7">Forleden dag stod jeg med tre små børn, som skulle med hjem at lege. Jeg håbede naivt, at der ikke ville være nogen på min trappe, men ak, da vi kom hjem, var der i dagens anledning fest, og der sad syv mennesker og spærrede indgangen. </p><p id="p8">Efter gentagne høflige og respektfulde fraser om de ville være så venlige at flytte sig, var der en kvinde, som nægtede. Hvad gør man så? Jeg måtte skubbe de tre børn, som aldrig før havde været med hjemme hos os, igennem og bagom kvinden som var yderst påvirket, og som desuden råbte mange meget grimme ukvemsord. Dette accelererede og blev for meget. Børnene blev bange og begyndte at tude, og det hele endte desværre med, at jeg måtte skubbe kvinden, der havde rejst sig og truede mig, ned af trappen på den mest ubehagelig og ydmygende måde. </p><p id="p9">Det må være nok, når jeg nu måtte se mig selv ty til vold for at komme ind ad min hoveddør. Resultatet var: En rystende mor og tre grædende børn, hvoraf den ene ikke vil med os hjem igen, han syntes nemlig 'arkomanerne er dumme', og min egen søn ytrer hver dag, om vi ikke kan gå ind gennem gården, fordi han er bange for at møde hende damen igen. Jeg priser mig lykkelig for, at min søn ikke var med mig i går, da jeg forsynet med tre nettoposer arriverer til min residens, og der igen sidder en meget stor og tyk mand med sin guldbajer i hånden på min trappe. Han havde fået følgeskab af to andre eksistenser, som begge stod og slog ham i hovedet og ville have deres penge. Ud af den blå luft, flyver der pludselig en fyldt rødvinsflaske ned i hovedet på manden med guldbajeren, og blodet begynder at strømme ud. Denne gang kom politiet efter kort tid, hvilket skam ikke altid er tilfældet. Oftest, når man ringer, bliver man først stillet om til vagthavende, som så siger, man skal ringe til den lokale station. Jeg har prøvet at forklare dem, at det da ikke kan være mit problem. Jeg skal ikke til at ringe til nummer- oplysningen for at få nummeret til min lokale station, når de slås på min trappe, og jeg ikke kan komme ind. Desuden har jeg allerede været ovre på min lokale station en del gange.  Han er nu meget sød ham politimanden, som står derovre. Men han har ikke mulighed for at hjælpe mig, siger han, for han er den eneste på arbejde, og han kan ikke forlade biksen. Dette er vilkårene og dagligdagen for en enlig mor på Vesterbro anno 2006.</p><p id="p10">Så kære politikere: Jeg beder ikke om guld og grønne skove. Jeg vil bare gerne vise mit barn, at man i Danmark ikke behøver være bange for at komme hjem, at man i Danmark hjælper de svage i samfundet, at det i Danmark ikke er survival of the fittest, der hersker. Jeg vil bare gerne have min trappe igen.</p><p id="p11">Anja Bolette Skov Nielsen, skuespiller, beboer på Vesterbro</p> <hl2>Fakta: Vesterbro </hl2> <p id="p1">* [Fast fleksml]Debatten om stofmisbrugere på Vesterbro har optaget mange i kvarteret de senere år. Holdningerne til narkomanerne er delte, hvilket bl.a. resulterede i et kampvalg ved menigheds-rådsvalget til Mariakirken på Vesterbro i 2004. En gruppe gik til valg på at få lukket kirkens Mariatjeneste, der er et værested for narkomaner. Gruppen fik dog ikke flertal ved valget.</p><p id="p2">* [Fast fleksml]Et flertal i Københavns Borgerrepræsentation - fra de konservative over Socialdemokraterne til Enhedslisten - ønsker at etablere fixerum og på den måde hjælpe  stofmisbrugerne og få dem væk fra gaden. Ideen er dog strandet, da regeringen og statsadvokaten har erklæret, at det er ulovligt at åbne et kommunalt støttet sted, hvor folk indtager stoffer.</p><p id="p1">»Psst, skal du ha' noget«.
Man får stadig tilbudt stoffer, hvis man går rundt i Istedgade-kvarteret i København og ser søgende ud.
Men pusherne står ikke i grupper, og salget er ikke så koncentreret i området som for blot en uge siden inden politiets såkaldte stresskampagne.
Man kan heller ikke bare få udleveret varerne på gaden, men må følge med til et »fjernlager«.  Det førte midt på dagen i går, da Berlingske Tidendes udsendte var på rekognosceringstur, til et højlydt skænderi midt på Istedgade mellem to pushere om, hvem
af dem en kunde skulle gå med.
»Der er sket en positiv bedring i forholdene.  Det er et helt andet miljø end for nogle dage siden.</p><p id="p2">Der er kun spredt narkoaktivitet nu og ikke den koncentration som tidligere,« bekræfter Torben Gjesing, der i seks-syv år har været en del af nærpolitiet på Vesterbro:  »Jeg kan også mærke på de handelsdrivende og beboere, jeg har talt med, at de
er tilfredse.
Men det kan se helt anderledes ud allerede i morgen, og specielt når de kommer ud igen, dem der blev fængslet i sidste uge.«
Nogle beboere Berlingske talte med glædede sig også over færre junkier i opgangene og mindre papirsvineri i gaden.
Ligesom de stille dage på Vesterbro bekræftes af uropatruljen, der har haft ekstra tid til andre opgaver.
Men de arbejder stadig på at få anholdt de resterende 15 af sidste uges 64 eftersøgte udenlandske pushere og på at finde dem, som er ude igen efter anholdelserne.
»Nu går der lige et par dage, før vi finder ud af deres nye metoder.  Så er vi på dem igen,« siger vagthavende, Jan Rasmussen.</p><p id="p1">- Det er et okay udbytte, fortæller Charlotte Østervang på 47, mens hun kigger rundt og danner sig et overblik over de mange kasser fyldt med hakket kød, frugter, brød og adskillige poser rutebiler, der står på opslåede borde langs væggene.</p><p id="p2">Under hvælvingerne i den pittoreske ' munkegang', der forbinder den tilbagetrukkede Apostelkirke med Saxogade, myldrer et par af de øvrige frivillige i ' Vesterbro Maduddeling' rundt. De har travlt med at sortere dårlige madvarer fra og fordele resten ud på bordene, så de er klar til at ryge i indkøbsnettene hos tilbuddets mange brugere.</p><p id="p3">- Vi får overskudsmad fra fire forskellige supermarkeder i området, fortæller Charlotte Østervang, mens hun justerer på en lille varmeblæser i det ene hjørne af rummet.</p><p id="p4">- Somme tider har vi så meget, at vi næsten ikke kan komme af med det hele, selv om folk får lov til at tage flere gange. Andre dage må vi bede folk om at holde lidt igen, så der er nok til alle. I dag er en mellemgod dag.</p><p id="p5"><br /><em style="bold">Reformramte</em></p><p id="p6">De mange brugere, der to gange om ugen slår vejen forbi Apostelkirken for at fylde tasken med overskudsmad, kommer der af mange forskellige årsager.</p><p id="p7">Nogle er såkaldte ' reformramte', der har mistet dele af deres ydelser, efter kontanthjælpsreformen trådte i kraft. Folk, der er røget under kravet om mindst 225 timers ordinært arbejde det sidste år, eller folk, der ikke kan dokumentere, hvor længe de har været i Danmark og derfor er røget på integrationsydelse.</p><p id="p8">- Fælles for dem alle er, at de har svært ved at få enderne til at mødes, fastslår Charlotte Østervang.</p><p id="p9">Hver mandag og fredag samles de i et lille, interimistisk skur i Saxo Park, der i folkemunde bliver kaldt ' træstubben', hvor de venter i varmen fra brændeovnen på, at det bliver deres tur til at gå ombord i herlighederne.</p><p id="p10">Charlotte Østervang gør den som nummerpige med en rulle nummererede billetter, hun deler ud til brugerne og efterfølgende råber op i vilkårlig rækkefølge.</p><p id="p11">Hvis der stadig er mere mad tilbage, når alle har været igennem, tager hun en tur mere.</p><p id="p12"><br /><em style="bold">Kollaps</em></p><p id="p13">Træstubben og munkegangen har været hjemsted for Vesterbro Madduddeling siden efterårsferien sidste år. Men Charlotte Østervangs rejse dertil har været lang, og missionen om at lade overskudsmad komme mindrebemidlede borgere til gode er født ud af hendes egne oplevelse som skralder.</p><p id="p14">- Jeg har arbejdet i mange år som freelancefotograf, blev udlært i Prag, hvor jeg boede i en årrække, og har også levet i New York i fem år. Men i 2011 besluttede jeg mig for at vende hjem til København. Nu havde jeg udlevet drømmen og ville hjem og slå rødder.</p><p id="p15">Men med sig i bagagen havde hun årevis af opbygget stress, der ramte hende som en forhammer, da hun kom hjem til Danmark.</p><p id="p16">- Efter et halvt år i landet blev jeg sygemeldt på grund af et stresskollaps, fortæller hun med en alvorlig mine og uddyber: - Det havde selvfølgelig været under opsejling i lang tid, uden at jeg havde lagt mærke til det. Stresskollaps og udbrændthed var ikke ord, man brugte på det tidspunkt.</p><p id="p17"><br /><em style="bold">På skraldespanden</em></p><p id="p18">Der skulle ro på. Derfor flyttede Charlotte Østervang fra sin lejlighed på Vesterbro og rykkede til den yderste ende af Islands Brygge, med Nokken som nabo og fælleden som baghave.</p><p id="p19">- Jeg legede skovtrold og prøvede at komme mig ved at blive havemenneske.</p><p id="p20">I lang tid var det vildeste, jeg lavede, at tage ind til Bryggen og drikke en kop kaffe på Tobis og så hjem til haven igen, mindes hun og tilføjer: - Selv om jeg dyrkede mange afgrøder selv, var den livsstil ikke rigtigt rentabel. Så jeg var ofte på spanden.</p><p id="p21">- På det tidspunkt var flere af hendes veninder begyndt at skralde og fortalte vidt og bredt om alle de herligheder, de havde med hjem, når de havde været på togt. Men det var ikke noget for Charlotte Østervang.</p><p id="p22">- Jeg syntes, at det var usselt, fortæller hun med et lille grin og fortsætter: - Samtidig var jeg nysgerrig.</p><p id="p23">Og det gjorde jo indtryk på mig, hvor meget det gjorde for deres budgetter.</p><p id="p24">Så Charlotte Østervang blæste på sine egne forbehold og tog med på sin første tur i skraldespanden.</p><p id="p25">- Når man først én gang har åbnet sådan et containerlåg og set, hvad der gemmer sig dernede, bliver man aldrig den samme igen, fortæller hun med lys i øjnene og fortsætter: - Det bugner med lækre ting. Meget af det er slet ikke ulækkert, og man kan jo lade være med at tage de ting, der ligger yderst og har rørt ved kanterne.</p><p id="p26">Men knapt havde Charlotte Østervang set lyset, førend det blev slukket igen.</p><p id="p27">- En aften stod jeg ved bagindgangen til et supermarked på Amager. Jeg havde fuld gevinst. En kæmpe kasse fyldt med appelsiner og bananer. Og blåbær! Det var som at finde guld. Jeg kunne slet ikke fatte, hvor heldig jeg var, beretter hun med udslåede arme, men fortsætter i et alvorligt toneleje: - Pludselig gik døren op, og ud kom en ansat, der tydeligvis ikke brød sig om ' dumpster-divers' som os.</p><p id="p28">" Det er indbrud!" sagde han. " Tilbage i skraldespanden med det!" Vi prøvede at tale ham til fornuft, men han var iskold. Han løftede låget, nærmest truende, så jeg kunne sætte kassen tilbage.</p><p id="p29">Så åbnede han emballagerne og hældte det hele ud i containeren, så alt var ødelagt, mens hans sagde, at sådan nogle som os ikke var velkommen.</p><p id="p30">Charlotte Østervang kigger ned i jorden et kort øjeblik og siger så: - Så var jeg kureret. Det skulle jeg aldrig opleve igen. Tænk at blive jaget væk fra en skraldespand.</p><p id="p31">Det var det mest ydmygende, jeg overhovedet kunne forestille mig.</p><p id="p32">Stordrift Efter at have gået med det traume i et års tid fik Charlotte Østervang alligevel samlet mod til at skralde igen. Den dårlige oplevelse rumsterede stadig bagest i hendes hoved, men hver gang bunkevis af friske madvarer kiggede op på hende fra containerne, fyldte de negative tanker mindre og mindre. Samtidig gik det også op for hende, hvor uheldig hun havde været den aften, og at de fleste butikker faktisk viste sig at være meget imødekommende.</p><p id="p33">- Der er ikke ret mange mennesker, der kan lide at smide mad ud. Det gør ondt indeni. Selv hvis du er købmand og potentielt mister kunder og penge ved at give resterne væk, forklarer hun.</p><p id="p34">Efterhånden som hun blev mere rutineret skralder, begyndte hun at tage lidt ekstra med, som hun delte ud blandt venner og bekendte. Ikke alene fik hun gratis mad og hjalp folk omkring hende. Hun begyndte også for alvor at komme ovenpå efter sit kollaps.</p><p id="p35">Og det nyfundne overskud forplantede sig.</p><p id="p36">- En dag, hvor jeg var i særligt godt humør, hoppede jeg af cyklen på Vesterbro og gik ind i et supermarked, hvor jeg fandt butikschefen og spurgte, hvad de egentlig gjorde med deres overskudsmad.</p><p id="p37">Det viste sig, at de faktisk havde forsøgt at komme af med det, men haft svært ved at finde nogen, der kunne hente det. Men hvis jeg var interesseret i entreprisen, var den min, fortæller hun og tilføjer: - Næste gang jeg kom, stod der et helt bur pakket til randen med gode ting, jeg kunne tage med.</p><p id="p38">Det blev startskuddet til Vesterbro Maduddeling. En gang om ugen steg Charlotte Østervang på sin ladcykel og kørte rundt på Vesterbro med madvarer til socioøkonomiske caféer og væresteder.</p><p id="p39">Dugnag, der er Mændenes Hjems cafétilbud, Vesterbros stofmisbrugere.</p><p id="p40">Venligbohus, hvor madmor kunne transformere overskudsmaden til 50 måltider til syriske flygtninge, næstehjælpercaféen for ' reformramte' og fixerummet H17, som fik de færdigretter, der sommetider er. Alle institutioner, hun kunne komme i tanke om, fik besøg.</p><p id="p41">Vi I en periode stod Charlotte Østervang og en lille kreds af frivillige, der havde sluttet sig til projektet, to dage om ugen ved Venligbohus og delte den mad ud, der var tilovers, når caféerne havde fået, og cykelrundturen var overstået.</p><p id="p42">- Men så en dag ringede endnu et supermarked og spurgte, om jeg også ville hente mad hos dem. Og så ringede et tredje, og i dag har vi aftaler med fire supermarkeder, der alle leverer overskudsmad til os.</p><p id="p43">Biksen voksede, flere ihærdige frivillige kom til, og der blev brug for mere plads.</p><p id="p44">- På et tidspunkt voksede vi ud af Venligbohus og rykkede over under et halvtag i en ellers ret undseelig gyde i Kødbyen, tæt ved KB18.</p><p id="p45">Der var også på det tidspunkt, at ' jeg' for alvor blev til ' vi', fordi der var begyndt at komme flere hjælpende hænder til. Derfra voksede korpset, fortæller hun og fortsætter: - Vi stod i Kødbyen fra april frem til efterårsferien.</p><p id="p46">Men vi kunne jo godt se, at det ikke ville blive sjovt i vinterens riv og rusk. Ved et tilfælde mødte jeg en gut, der var meget optaget af madspild, og som derudover var naturvejleder her i træstubben.</p><p id="p47">Han viste mig stedet, som jeg altid, når jeg er kommet forbi, havde troet var et redskabsskur. På det tidspunkt havde det stået tomt i lang tid og var et koldt og lidt forfaldent skur. Men med lidt varme i ovnen og lidt hyggeligt lys rundt omkring var det det perfekte hjem for os.</p><p id="p48">Da det så også viste sig, at munkegangen stod tom mindre end ti meter væk, var vores lykke gjort.</p><p id="p49">Præsten var også med på idéen, og på den måde fik vi vores nye hjem og en ny kaffesalon.</p><p id="p50"><br /><em style="bold">Vokseværk</em></p><p id="p51">I dag har Vesterbro Maduddeling et velfungerende korps på omkring 20 frivillige, der løfter den store opgave sammen. Men der har været stor tilstrømning af brugere henover vinteren.</p><p id="p52">Derfor er Charlotte Østervang nu igen på udkig efter nye frivillige, der kan gå til hånde i munkegangen.</p><p id="p53">Læs mere og følg med på Facebook-siden ' Vesterbro Maduddeling'.</p><p id="p1">Der er ikke mange modne mennesker, der ikke kender komponisten, sangeren og guitaristen Bo Schiøler, der i 70' erene sammen med børnene fra Vesterbros Ungdomsgård lagde hele Danmark ned med en swingende gang " Kattejammerrock".</p><p id="p2">Bo Schiøler udførte et imponerende stykke arbejde i ungdomsgården i Absalonsgade -og blev sågar hædret som Ridder af Dannebrog. Han havde sit arbejde der fra 1966 til 2011.</p><p id="p3">Han fik en lang række hæderspriser oven i hatten, bl. a.</p><p id="p4">LOs Kulturpris, en lang række legater, herunder Martin Andersens Nexøs Æreslegat -ligesom han er udnævnt som kulturambassadør for København m. m.</p><p id="p5"><br /><em style="bold">Farvel til ungdomsgård</em></p><p id="p6">Det var derfor også rigtig ærgerligt, at han så sig nødsaget til at forlade ungdomsgården efter uenighed omkring det daglige arbejde. Utroligt at Ungdomsgården lod så stor en kapacitet omkring musik, teater, børn og unge gå sin vej.</p><p id="p7">Men Bo Schiøler er still going strong.</p><p id="p8">Sidste år udgav han en glimrende CD " Råt guld" med en masse gode musikere, som han arbejder tæt sammen med.</p><p id="p9">Albummet udkom således nøjagtigt 40 år efter debuten med børnene fra Vesterbro på albummet " Vi lever på Vesterbro", der i 1976 blev fulgt op af kæmpesuccesen " Kattejammerrock".</p><p id="p10">Fredag 31. juli kl. 19 er han på spil igen.</p><p id="p11"><br /><em style="bold">Gratis i Kristkirken</em></p><p id="p12">Denne gang til en gratis koncert i Kristkirken på Enghave Plads, hvor den altid initiativrige sognepræst Mette Gramstrup slår dørene op til en herlig musikaften.</p><p id="p13">-Jeg synes, du skal nævne, at vi kun kan give denne gratis koncert takket være støtte fra Nord-Vest Fonden, siger Bo Schiøler, der til denne aften har selskab af en gruppe glimrende musikere som Jens Muhlig (guitar og vokal), Lennie Hedegaard Jakobsen (vokal), Ronnie Tim Holm (Keyboard), Jens Birkedal (bas) og Christian Winding på trommer og vokal.</p><p id="p14">Et sejt band der nok skal få Kristkirkens smukke rammer til at swinge fredag aften.</p><p id="p15"><br /><em style="bold">Skavankerne</em></p><p id="p16">Bo Schiøler og Co. slår selv på deres modne alder -bandet kaldes således " Skavankerne".</p><p id="p17">Men tag ikke fejl: Der er knald på drengen, når disse erfarne musikere kører derudaf med blues-inspireret poprock -eller hvad man nu skal kalde stilen.</p><p id="p18"><br /><em style="bold">Nyt album</em></p><p id="p19">Bo Schiøler og Skavankerne udsender senere på efteråret et nyt album " Ældrebyrde Blues" -så er tonen, i bogstaveligste forstand -slået an til noget af en koncert fredag aften, hvor publikum får smagsprøver fra dette splinternye album.</p><p id="p20">Der er som nævnt gratis adgang til denne koncert, og der er også te og kaffe undervejs.</p><p id="p21">-Vi håber, der kommer rigtig mange til en forhåbentlig fed, musikalsk aften.</p><p id="p22">-Vi håber at se en masse kendte og ukendte ansigter, som klapper og pifter på passende steder, siger Bo Schiøler med det velkendte glimt i øjet.</p><block><p>Er det ikke noget IT og med touch-screens? </p></block><p id="p1">Byfornyelsen var lige gået i gang, da jeg flyttede til Vesterbro med min kone i begyndelsen af 1990' erne. I vores gård i Abel Cathrines Gade startede man med at rydde den ene ende. Det gik ikke så stærkt, så der blev sat et plankeværk op, som skulle skille vores del af gården fra den anden.</p><p id="p2">I et stykke tid skete der ingenting med det plankeværk. Det stod der bare.</p><p id="p3">Men pludselig blev en planke fjernet.</p><p id="p4">Og så var det, som om det ene rum sivede ind i det andet. En dag dukkede der en stor udtjent lædersofa op, og efterhånden opstod der en slags udendørs fixerum midt i vores gård.</p><p id="p5">DET VAR jo jammer og elendighed, der foregik dernede. Men alligevel kunne jeg ikke lade være med at følge lidt med oppe fra mit køkkenvindue, når jeg stod og lavede kaffe. Jeg fandt ud af, at den der sofa havde et forhold til en schæferhund, som kom og bollede den hver dag. Og det gik op for mig, at narkomaner er en type mennesker, som har ekstremt travlt. De skaffede det, de skulle skaffe, og så gik de ellers i gang med at finde de allersidste årer på kroppen, som de kunne stikke en nål i. Det kunne føre til nogle ret akrobatiske øvelser.</p><p id="p6">MENS JEG boede på Vesterbro, tænkte jeg ikke særlig meget over det, der foregik nede i gården. Det var først, da min kone og jeg efter nogle år flyttede til Møn, at vi registrerede, hvad det havde betydet for os at bo klos op og ned ad den del af Vesterbro.</p><p id="p7">På Vesterbro tog jeg en maske på, så snart jeg gik ud ad døren. En maske, der afviste dem, som gerne ville have penge eller dit eller dat. Den maske lagde jeg først mærke til, da jeg var flyttet på landet og ikke havde brug for den mere.</p><p id="p8">Det var, som om der var en muskel, som pludselig fik lov til at slappe af.</p><p id="p9">For på Møn så jeg ikke narkomaner, når jeg stod og lavede kaffe i mit køkken om morgenen. Jeg så hav.</p><p id="p10">17 ÅR senere står jeg så igen og laver kaffe i et køkken på Vesterbro. Denne gang på Husets Teater. Og ser nogle andre narkomaner stå og fixe uden for mit vindue. Vel 3.-4. generation siden dengang.</p><p id="p11">Måske er nogle af veteranerne der stadig. Og mens der foregår al den smerte i gården, står jeg herinde og forholder mig til smerte på et kunstnerisk plan.</p><p id="p12">I virkeligheden er det den slags paralleluniverser, der er det mest farlige ved narkoproblematikken. De fleste af os kommer jo kun i kontakt med narkomaner, når de er ved at stjæle vores laptop, og når det er sådan, bliver det for let for os ikke at opfatte dem som medmennesker.</p><p id="p13">Derfor har jeg stor respekt for dem, der starter initiativer som det nye fixerum ved Mændenes Hjem. For hvis vi alle bare kigger den anden vej og klager over kanylerne i sandkassen, kommer vi til at leve i fuldstændig adskillelse.</p><p id="p14">Og så er der ingen, der kerer sig om at tage ansvar.</p><p id="p15">louise.skov@pol.dk .</p><p id="p16"><br /><em style="bold">Fakta: Jacob F. Schokking</em></p><p id="p17">Hollandsk-dansk billedkunstner, dramatiker og instruktør. Født i 1956, opvokset i Rotterdam. Flyttede i 1981 til København, hvor han boede på bl. a.</p><p id="p18">Vesterbro, indtil han i 1995 flyttede til Møn med sin kone, kunstneren Ane Mette Ruge.</p><p id="p19">I dag bor de igen i København.</p><p id="p20">Uddannet på Kunstakademiet i Gent 1974-78. Siden har han lavet en række performances og videoinstallationer, bl. a. som medlem af atelierfællesskabet Værkstedet Værst.</p><p id="p21">Arbejder i dag især med teater i institutionen Holland House, som blev startet i 1988 af Schokking og Ruge og siden har skabt flere forestillinger, der er kendetegnet af et stærkt visuelt udtryk.</p><p id="p22">I morgen har hans nye forestilling, ' Udsøgt smerte', premiere på Husets Teater. Stykket, som er baseret på den franske kunstner Sophie Calles værk, ' Douleur exquise', er en co-produktion mellem Husets Teater, Svalegangen og Holland House.</p><p id="p23"><br /><em style="bold">Københavnerfortællinger</em></p><p id="p24">Ibyen taler med en række københavnere om deres bedste, sjoveste eller værste oplevelse med København. I dag Jacob F. Schokking.</p><p id="p1">COCAINE dealers in Vesterbro have had free rein to ply their trade over the summer after police management gave orders to focus on pick-pocketing instead.</p><p id="p2">As a result, residents have complained that the dealers, mostly transient African migrants, have become increasingly visible and aggressive on the busy street of Istedgade.</p><p id="p3">" At the moment we are not arresting pushers," Michael Møller, the police union's shop steward at the city centre police station, Station City, told TV2 News. " They have 100 percent free rein in Vesterbro at the moment.</p><p id="p4">The direct reason is that the police's lawyers are too busy.</p><p id="p5">So the management has ordered the local police not to bother with the street level." The revelation of the unchallenged cocaine trade on Istedgade resulted in widespread media coverage and a subsequent explanation from the police that their resources were too stretched to effectively tackle all their areas of responsibility simultaneously.</p><p id="p6">" We have a resource problem, and we're going to end up disappointing residents more in the future," Claus Oxfeldt, the head of the police union, Politiforbundet, told Ritzau. " If something doesn't happen politically and we are allocated more resources, we are going to witness more places without a police presence. The situation will only get worse, and the citizens will start to notice it. We don't have any more resources than we have had since 1989, despite having much larger responsibilities with gangs and IT crime." The police countered the initial claims that they had completely stopped arresting cocaine dealers but admitted that arrests for June, July and August were down 50 percent on the year before.</p><p id="p7">But while the police say they did not have the resources to effectively tackle Vesterbro's cocaine dealers, earlier this month Copenhagen Police announced that it was going to crack down on the drug dealers on Christiania's Pusher Street using a special task force.</p><p id="p8">According to Kaj Lykke Majlund, the head of local police operations at Station City, additional resources have been allocated to create the Pusher Street task force, whereas the absence of police from Vesterbro's streets was due to a reprioritisation.</p><p id="p9">" Every police leader would like more resources at their disposal, but in Copenhagen we have to make do with what we have and target the crime," Majlund told The Copenhagen Post. " This summer, we have focused on the party environment in Copenhagen where youngsters are using a variety of different drugs. We have also been targeting pickpockets for the past three months and have managed to reduce the number of reports as a result. For this, we used stafffrom the special unit who normally targets drug dealers." Majlund added that they have planned to step up the action against the cocaine dealers incrementally. He added that he did not yet know what impact the Pusher Street task force may have on their work in Vesterbro.</p><p id="p10">" I have to prioritise Station City's workflow, and we have delivered some manpower to the Pusher Street task force, but I don't yet know whether it will have an influence on our work in Vesterbro," he said.</p><p id="p11">We are going to witness more places without a police presence; the situation will only get worse and the citizens will start to notice it.</p><p id="p1">Bjørn Westh indfandt sig så at sige på åstedet, da han i går mødte lokale socialdemokrater og Vesterbro Handelsstandsforening på Café Obelix på Vesterbro Torv i København.
Torvet og de omkringliggende gader er blevet nyt centrum for et omfattende gadesalg af narko, og de lokale krævede på mødet en forstærket indsats.
De er trætte af det åbenlyse salg af heroin og peger på, at narko-pusherne nu har indrettet sig på, at de ikke sigtes med krav om fængsling, hvis bare de har små kvantum heroin »til eget forbrug« på sig.  Det betyder flere handler med mindre mængder, som
de henter fra små »lagre« i bydelen.
Og det problem er Bjørn Westh klar til at gøre noget ved.</p><p id="p2">»Grænserne for, hvor meget man kan have på sig, skal prøves af,« sagde Bjørn Westh, som lovede, at politiet nu vil føre en række prøvesager, samtidigt med at indsatsen i bydelen bliver forstærket de kommende måneder.
I praksis betyder en afprøvning af grænserne for fængsling, at flere pushere og narkomaner skal sigtes, og eksperter kalder det en tilbagevenden til den stress-strategi, der blev instillet på Vesterbro for halvandet år siden.
»Hvis man vil løse handelsstandens og borgernes problem, er det en god strategi, fordi narko-scenen dermed spredes.  Men det løser ikke stofmisbrugernes problem.  Tværtimod.  Går politiet mere til lommerne og sigter noget oftere drives junkierne til
anden kriminalitet end det småsalg der finansierer deres eget forbrug,« siger forskningsadjunkt Lau Laursen, Center for Rusmiddelforskning.
Docent, dr. jur.  Flemming Balvig, Krimininalistisk Institut på Københavns Universitet er enig:
»Jeg kan kun se forslaget som en genoptagelse af den tidligere stress- strategi, og det giver erfaringsmæssigt øget kriminalitet og sygelighed blandt narkomanerne.  Jeg er enig i, at det er nødvendigt at gøre noget.  Men en øget politiindsats løser ikke
problemet alene,« siger Flemming Balvig, som mener, at behandlerne også må ud på gaden, når det er der, pusherne er.
»Behandlere og rådgivere må ud på gadeplan og give pusherne konkurrence,«
siger Flemming Balvig.
Bjørn Westh afviser, at det nye tiltag betyder en genoptagelse af stress- strategien.
»Jeg er ikke ude på, at der skal indføres en stress-strategi.  Men selvom vi ikke går efter staklerne, kan det godt være, at vi er nødt til at have fat i dem, når de modtager deres stoffer,« sagde ministeren og begrundede det med, at han er ude efter
beviser, så han han kan få håndfaste domstolsafgørelser på, hvor lidt narkotika man skal have i lommen for at kunne sigtes.
Ministeren understregede, at politiet allerede havde leveret gode resultater på Vesterbro.  Men det afviste de lokale.
»Ministeren har ikke ret.  I det øjeblik politiet ikke er her, kan man på få timer se 40 handler herude på torvet.  Specielt i weekenden er der gang i den,« siger indehaver af Café Skammekrogen på Vesterbro Torv, Flemming Mortensen, som er overbevist om,
at byfornyelsen i Istedgades sidegader har været medvirkende til at flytte centrum for handlen op mod Vesterbrogade og Vesterbro Torv.
»Byfornyelsen betyder højere huslejer og til en vis grad andre lejere, og det har betydet, at de byfornyede gader i høj grad er i stand til at holde narkohandlen på afstand,« siger han.
Flemming Balvig støtter den iagttagelse, men understreger at det ikke løser problemet.
»Det er tydeligt, at narko-scenen hele tiden flytter hen mod de dårligste kvarterer.  Og det betyder, at de beboere, som bliver »ofre«, ofte er personer, som måske ikke har så mange resurser til at gøre noget ved problemet.«</p><block><p>Det er et usædvanligt navn for en gade i København. </p></block><p id="p1"><em style="bold"> Iben Hjejle har flyttet adresse, men hun bor der ikke, og det er faktisk ulovligt.</em></p><p id="p2">De sidste mange år har 41-årige Iben Hjejle boet på Vesterbro i København lige omkring Halmtorvet. Men nu er det ramponerede og rå kvarter blevet skiftet ud med et noget mere mondænt.</p><p id="p3">Skuespilleren har nemlig flyttet sin adresse til en stor lejlighed på Østerbro, hvor hun på femte sal kan brede sig over hele 136 kvadratmeter.</p><p id="p4">Ifølge Ekstra Bladet bor Iben dog ulovligt. For i Folkeregisteret er hun opført som bosiddende hos en mand ved navn Mark Anton Plesner på femtesalslejligheden på Østerbro.</p><p id="p5">Iben har endnu ikke flyttet sine ejendele ind i boligen.</p><p id="p6">- Nej, hun bor her ikke. Hun har bare postadresse her, siger Mark Plesner til bladet.</p><p id="p7">Den rummelige lejlighed indeholder fem separate rum.</p><p id="p8">Selv om Iben Hjejle og hendes kæreste Casper Werner Vulpius har været sammen i over et år, er der ikke tale om, at Iben Hjejle skal til at dele soveværelse permanent med sin håndværkerkæreste.</p><p id="p9">Da SE og HØR ringede til Iben Hjejles manager Ulrich Møller-Jørgensen, havde han ikke engang hørt om flytningen.</p><p id="p10">- I folkeregisteret står der ellers, at hun i begyndelsen af december måned er flyttet ud på Østerbrogade? - Jamen, det glæder jeg mig da til at læse om, var det eneste, han havde at sige om den sag.</p><p id="p1">- Nu er vi i det miljø, vi bor i.</p><p id="p2">Før tog vi væk fra miljøet og ind til byen.</p><p id="p3">Det siger 30-årige Maria Møller, der 1. april flyttede ind en toplækker lejlighed på 4. sal på Halmtorvet, hvor hun nyder livet med kæresten Marc-Aurel Münch.</p><p id="p4">Maria Hansen Møller er fra Præstø, og har senest boet i Vanløse, men også i Munchen hvor kæresten kommer fra.</p><p id="p5">-Vi har savnet byen helt vildt. Da vi skulle flytte, var det en kombination af, at vi skulle have noget større, og at vi gerne ville ind til byen.</p><p id="p6">Vi endte med at have to lejligheder, vi kunne lide. Den her og så en på Frederiksberg.</p><p id="p7">Men den på Frederiksberg lå på en lille sidevej og mindede meget om sådan lidt provins, som vi gerne ville væk fra. Så det var altså Halmtorvet, der vandt, siger Maria Hansen Møller.</p><p id="p8">-Tidligere kom vi rigtigt meget på Vesterbro og gik på cafeer og cocktailbar. Men da vi boede i Vanløse, tog vi væk fra det miljø, vi boede i for at tage ind til byen. Nu er vi her, hvor vi bor. Min kæreste og jeg tager nogle gange på Karrierebar og drikker et par cocktails og så kan vi gå hjem -det er virkelig dejligt, siger Maria Møller, der ikke har meget negativt at sige om bydelen.</p><p id="p9">-Vi er blevet taget rigtigt godt imod, og her i opgangen er folk vildt søde og alle sammen på vores alder.</p><p id="p10"><br /><em style="bold">Fixe-rum nu</em></p><p id="p11">-Noget af det, der har overrasket mig, er, hvor mange afrikanere, der står på gaden.</p><p id="p12">Det generer mig ikke personligt, men jeg blive trist, når jeg ser de sælger narko. Jeg kan simpelthen ikke forstå, der ikke er et fixerum. Det er så uværdigt for narkomanerne at skulle stå og fixe alle mulige steder. I DGI-Byen, hvor min søster går til gymnastik, må de låse toiletterne, fordi der er nogle, der fixer -det er da ikke rimeligt, hverken for narkomanerne eller dem, der bruger DGI-Byen, siger Maria Hansen Møller, der fra sin lyse lejlighed har udsigt til Café Dugnad.</p><p id="p13">-Jeg kender det ikke så godt, men jeg synes, at det er rigtigt fint, at det er der. Og jeg kan kun gentage, at der skal være et fixe-rum. Når man står nede foran vores opgang og kigger til venstre, så er der en grøn plet, hvor der sidder mange narkomaner ( og hvor mindesmærket for afdøde narkomaner er, red.).</p><p id="p14">Kigger man til højre er der de fine cafeer med blåmuslinger og hvidvin.</p><p id="p15"><br /><em style="bold">Faste cirkler</em></p><p id="p16">Hvad er dine yndlingssteder på Vesterbro? -Jeg kan fortælle om en tur, min kæreste og jeg ofte går: Vi går ned af Halmtorvet og op gennem Skydebanegade, og det er helt fantastisk med den store port, det er ligesom en Harry Potter film, hvor man går fra gaden ind til et nyt univers -jeg elsker Skydebanehaven og legepladsen.</p><p id="p17">Så går vi op på Vesterbrogade og ned af Værnedamsvej og ned til den sidste sø og rundt om den og så hjem. Det er en dejlig tur.</p><p id="p18">Men jeg har tænkt, at vi bevæger os meget i samme cirkler. Jeg kender for eksempel ikke ret godt området ved Enghave Plads.</p><p id="p19">Som uddannet arkitekt er Maria Hansen Møller meget interesseret i bygninger og fremhæver blandt andet Føtex-bygningen, Skydebaneporten, og Vesterport-bygningen, altså den gamle kobberbygning på Vesterbrogade.</p><p id="p20">-Jeg er også vild med Kødbyen og med at det har en historie. I gamle dage rendte der køer rundt i Øksnehallen, nu render der mennesker rundt til messer eller udstillinger, dey kan jeg godt lide, siger Maria Møller, der efterlyser flere lommeparker på Vesterbro.</p><p id="p21">-Jeg ville elske, hvis alle baggårdene blev åbnet, så man kunne gå fra gård til gård. Prøv at se derned, siger Maria og peger ned på genboens dejlige grønne gård, der her i sommervarmen indbyder til afslapning og grill: -Ville det ikke bare være fedt, hvis man kunne komme ind i baggårdene? I Skydebanegade har de faktisk lidt af det der open space med private baggårde og offentligt tilgængelig forhaver -det er virkelig godt tænkt, siger Maria Hansen Møller.</p><p id="p22">Hun og kæresten holder meget af at gå ud at spise -specielt brunch på café Midpoint, fordi » der har de chokolade-fondue « og økologisk hverdagsmad på BioMio.</p><p id="p23">-Jeg har sådan en idé om, at der kunne være en stor kantine i den hvide kødby, hvor alle mulige restauranter kunne have hver en stand. Så kunne man sidde ved et fælles bord og bestille det mad fra den » bod « , man ønskede.</p><p id="p24">Så kunne flere venner spise sammen uden at tage hensyn til om nogen ville have italiensk eller andre japansk. Jeg tænker lidt ligesom en foodcourt bare på den gode måde, og det at spise ude ville blive lidt lettere og billigere.</p><p id="p25">Lige nu nyder Maria og Marc-Aurel livet uden børn, men planen er da, at der skal etableres familie.</p><p id="p26">-Det er ikke aktuelt lige nu, men lejligheden er da købt til, at der skal kunne være et barn. Men der kan næppe være to børn, men så må vi jo finde andre muligheder -gerne på Vesterbro.</p><p id="p1">Efterladenskaberne fra 48 timers narkomisbrug på Vesterbro.  Brugerforeningen for aktive stofbrugere samler hver dag sprøjter og andet udstyr ind fra gaderne omkring Hovedbanegården og Maria Kirkeplads.  Dette er to dages høst. </p><p id="p2">Narkomanerne på Vesterbro tager hver dag deres tre, fire, fem eller seks fix.  Det sker ofte på gaden, mere eller mindre til offentligt skue, men de ville selv foretrække at gøre det under ordentlige, hygiejniske forhold - og knap så åbentlyst.</p><p id="p3"><br /><em style="bold">Af Rolf Pedersen</em></p><p id="p4">Det er en helt almindelig tirsdag eftermiddag på Vesterbro.  I løbet af tre minutter får tre narkomaner et af deres daglige skud.  Scenen er Maria Kirkeplads på Istedgade.  Vinden bider, og termometeret skriver otte grader.</p><p id="p5">Narkomanen med krøllet mørkt hår, hue og stor frakke lægger sig roligt ned på fliserne langs kirken.  En kammerat gør kanylen klar og stikker nålen ind.  I halspulsåren.  Hovedet falder bagover, og han slapper af i kroppen.  Hånden kommer langsomt op til halsen og holder rutineret omkring sprøjten.  Han hiver nålen ud, og en stor sjat blod følger efter metallet.</p><p id="p6">Ved siden af ham sidder en mørklødet narkoman.  Ikke meget mere end tyve år, men i gang med at gøre kanylen klar.  Han er en af de heldige: Blodårerne på håndryggen er endnu så friske, at de kan bruges.  Jobbet bliver hurtigt klaret, og han sætter sig på hug, mens suset bringer hjernen i kog.</p><p id="p7">Kvinden står op.  Ikke mere end en meter fra de to andre og inden for rækkevidde af Berlingske Tidendes fotograf.  Hun har lyst hår, ligner en i slutningen af trediverne, der har fået tæsk, men er sandsynligvis ikke mere end 25 år.  Hun åbner bukserne, så der er fri adgang til lysken ved trussekanten.  Sprøjten bryder den tynde hud, blodet blander sig med stoffet og pumpes så ind i blodåren.</p><p id="p8">Ingen af dem ønsker at blive fotograferet.</p><p id="p9"><br /><em style="bold">En hektisk dag</em></p><p id="p10">Den lyshårede pige hedder Heidi.  Hun har lige siddet inde i sytten måneder, og hendes ansigt og hals har store åbne sår.  Næsen er rød, som om den lige er brækket.  Det er ikke, fordi hun har fået en på tuden.  Det er virkningen af urent stof eller beskidte kanyler.  Hun ville meget gerne fortælle sin historie, men hun har ikke tid - lige nu.  Tid er en mangelvare, hvis man er narkoman; der skal skaffes omkring tusind kroner hver dag til de tre til seks daglige fix.</p><p id="p11">Min dag er temmelig hektisk, forklarer hun, og så begynder hun at snakke med en ung mandlig kollega om noget billigt cola i Sydhavnen.</p><p id="p12">Alle narkomanerne ved Maria Kirke er enige - også de påvirkede og også pusheren i Vestre Fængsel-sweatshirt og sølvkæde, der til manges ærgrelse ikke har noget kokain i dag: Det ville være en god idé at lave sprøjte-rum, især hvis der var personale tilknyttet, som kunne hjælpe og rådgive.</p><p id="p13">Nathja Schmidt har været stoffri i fem år, men er faldet i hullet igen.  Hun er venlig, velartikuleret, og hendes brune øjne holder fast, mens hun fortæller.</p><p id="p14">Politikerne er bange for, at de gør det attraktivt eller nemt at være narkoman, hvis de laver sprøjte-rum.  Men man skal bare gå en tur fra Hovedbanegården til kirken for at se, at det ikke kan være nogens drøm at være narkoman, siger hun.  Sprøjte-rum er ikke kun en hjælp for narkomanerne, mener de.  Det ville komme beboerne i området og forbipasserende, der i dag ikke kan undgå at blive vidner til kombinationen af narkotika, blod og sprøjter, til gavn.  Det ville ifølge dem også begrænse antallet af de mange sprøjter og andre remedier, som narkomanerne efterlader i det fri i dag, når de ikke kan overskue at smide dem i de gule beholdere til kanyler, der er placeret ved kirken, på Abel Cathrines Gade, ved Hovedbanegården og andre udvalgte steder på Vesterbro.</p><p id="p15"><br /><em style="bold">En bedre tilværelse</em></p><p id="p16">200 meter væk på Gasværksvej ligger KFUKs værested Reden, hvor kvindelige narkoprostituerede kan opholde sig i løbet af dagen.  Her kan afdelingslederen skrive under på alle narkomanernes argumenter for sprøjte-rum.</p><p id="p17">Det ville være en kæmpe hjælp, hvis de kunne tage deres stof i fred og ro.  Tage det et sted, hvor der var rent, have adgang til rent vand til at blande stoffet op i, og kunne få vejledning og råd af personale, som også kunne sende dem videre til behandling, siger Mette Rasmussen, der mener, at man skal lave forsøg med sprøjte-rum for at give narkomanerne en mere menneskelig tilværelse.</p><p id="p18">Tilbage ved Maria Kirke kommer politiet forbi.  De kører ind på parkeringspladsen ved siden af kirken og venter lidt.  Der går tyve sekunder, så er narkomanerne er væk.  Udover at politiet nogle gange beslaglægger deres stof, kan narkomanerne risikere at få en bøde på 500 kroner.  For at stå der.  For en bistandsklient tager det et par dage at sidde sådan en bøde af.</p><p><a target="_blank" href="http://woview.infomedia.dk/?url=http://www.berlingske.dk/indland/artikel:aid=226392&amp;OpointData=26841a0edbbd842bacc5d30cd46ca824JmlkX3NpdGU9MTIxJmlkX2FydGljbGU9NDg3MDMmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Berlingske.dk</a></p><p id="p1">Pludselig var uKirke på side 2 i Kristelig Dagblad med en kritisk omtale af et arrangement. BUM - det gik stærkt. Fra intetheden til rampelyset og pludselig var der mange, der havde en masse holdninger til, hvad jeg gik og lavede sammen med unge i uKirke på Vesterbro. Det er nu over tre år siden, og ufattelige mange arrangementer og tjenester er løbet gennem " uKirke-åen" siden dengang. Men oplevelsen af at have udviklet noget, der blev modtaget så voldsomt, hænger stadig ved. Og selv om det i situationen og tiden omkring gjorde ondt, så er oplevelsen i dag blevet til en kæmpe ressource og samtidig en kolossal hæmsko. Hæmsko i og med at frimodigheden er stækket, en ressource fordi vi nu har fået en større forståelse af rammen for vores udviklingsarbejde.</p><p id="p2">Være kirke sammen unge uKirke er en del af Vesterbro Sogn, og vores opgave i sognet er at være kirke sammen med de, der lever i en ungdomskultur på Vesterbro, og som ikke kommer i kirken i forvejen. Det er altså uKirkes opgave at være kirke sammen med unge, unge der ikke i forvejen har valgt kirken til, og som for langt de flestes vedkommende har en ordentlig bunke fordomme om kirken. Og spørgsmålet er så, hvordan vi skaber kirke og gudstjenester sammen med denne gruppe af mennesker? Er det overhovedet muligt?.</p><p id="p3"><br /><em style="bold">Manifestet</em></p><p id="p4">For overhovedet at kunne udvikle, så har vi brugt lang tid på at skabe en grobund af potentiale og en ramme, der kan hjælpe os til, hvad det er vi gerne vil udvikle, for frihed uden rammer er ikke i sandhed frihed. Derfor har vi brugt langt de fleste mandetimer sammen med de unge for at finde ud af, hvad vi er, og hvad vi gerne vil sammen. Vi har skrevet adskillige visioner, og efter fire år endte vi i 2016 med følgende vision: [ 0] uKirke - fordi tro betyder noget, [ 1] uKirke - fordi vi er sammen om livet [ 2] uKirke - debat om livet [ 3] uKirke - kæmper for at være modig kirke [ 4] uKirke - er, hva' du gør det til! Manifestet og samarbejdet med de unge om, hvad vi er, har efterfølgende resulteret i, at arrangementerne ' måden vi er kirke på' er kommet af sig selv. Alt hvad vi gør i uKirke tager udgangspunkt i manifestet. Når jeg har det første møde med potentielle frivillige, eller når foreninger eller musikere spørger, om vi kan lave arrangementer sammen, så tager jeg hele tiden udgangspunkt i manifestet. Det betyder, at alt bliver gennemsigtigt, og det kirkelige og religiøse indhold, jeg som præst kommer med, bliver en naturlig del af arrangementet, som alle byder velkommen, fordi de selv har været med til at skabe det.</p><p id="p5"><br /><em style="bold">Hvad er det egentlig, vi vil med udviklingen af gudstjenester og kirkelige arrangementer?</em></p><p id="p6">Mit ærinde med denne artikel er altså, at når det gælder udvikling af gudstjenester og kirkelige arrangementer, så er det bidende nødvendigt, at vi først og fremmest tør spørge os selv " Hvad er det egentlig vi gerne vil med denne udvikling?". Er det udvikling for vores egen skyld? Er det udvikling for at ændre små kommaer, så vi kan involvere dem, der er lige udenfor kirkedøren? Eller er det, fordi vi gerne vil leve op til betegnelsen folkekirke og tage den største del af den danske befolkning seriøs ved at åbne døren op på en måde, så det kristne budskab bliver tilgængeligt for dem? Hvis det er det sidste, altså en fundamental udvikling, der får mange flere i kirke, så skal vi turde begynde med at give slip på vores formmæssige identitet og sammen med dem, langt væk fra kirken, udvikle og forny, så vores kristne budskab kommer i spil i nutiden. For det ér muligt at skabe kirke sammen med unge.</p><p id="p7">Det er tydeligt for os, at behovet og viljen til at høre, hvad en præst har at sige om Gud, Jesus og Helligånden er stort, vi skal bare turde at give lidt eller i andre møder meget slip på hvordan.</p><p id="p8">Sidst men ikke mindst så skal vi turde lave fejl, måske endda mange fejl, for det er af de fejl, vi kan udvikle os, og hvis vi er heldige, så laver vi kun den samme fejl en gang.</p><p id="p1">De fire yngre mænd forlod tavse dommervagten i København sammen med hver sin ledsagende betjent, hænderne låst fast på ryggen og blikket rettet mod gulvet.</p><p id="p2">Lige så tavse havde de været under det lange grundlovsforhør for lukkede døre, hvor de ifølge anklageren fra Københavns Politi havde nægtet at udtale sig og nægtet sig skyldige.</p><p id="p3">Tre af de unge mænd, en 16-årig, en 17-årig og en 19-årig, blev anholdt på deres bopæl tidligt onsdag morgen og sigtet efter straffelovens paragraffer om vold af særlig brutal karakter. En fjerde mistænkt, en 18-årig, sad i forvejen til afsoning og kunne derfor hentes i fængslet.</p><p id="p4">»Vi mener, at der er tale om et umotiveret voldeligt overfald, og at politiet har fat i de rigtige gerningsmænd«, sagde anklager Tomas Hugger fra Københavns Politi efter retsmødet.</p><p id="p5">En femte person mistænkes for medvirken til overfaldet, men er stadig på fri fod, hvorfor dommeren valgte at lukke dørene til grundlovsforhøret af hensyn til den videre efterforskning. Overfaldet skete julenat lidt efter midnat, da 23-årige Nana Skovmand og hendes kæreste, 25-årige Mads Schøllhammer, vendte hjem til deres lejlighed i Kongshøjgade på Vesterbro.</p><p id="p6">Ifølge sigtelsen råbte en af mændene: »Skal jeg stikke dig ned eller hvad?«, hvorefter Mads Schøllhammer blev slået i hovedet med en flaske og med cykelkæder af de øvrige i gruppen.</p><p id="p7">Nanna Skovmand har i Politikens PS 4. januar fortalt om overfaldet.</p><p id="p8">Hun beskrev, hvordan hun i frygt for sin kærestes liv blandede sig i slagsmålet og fik fat i en af gerningsmændene, som herefter slog hende i asfalten og svingede kæden til en cykellås over hendes ansigt.</p><p id="p9">Overfaldsmændene stak af, og parret blev kørt på hospitalet, hvor Nanna Skovmand blandt andet fik syet en flået overlæbe sammen.</p><p id="p10">To dage efter lagde hun et foto af sit forslåede ansigt op på Facebook, hvilket antændte en eksplosiv debat og medførte hadske indlæg om indvandrere og racisme.</p><p id="p11">Mange mente, at både opdateringen og overfaldet på de to danskere kunne tolkes racistisk.</p><p id="p12">Anklager Tomas Hugger afviser imidlertid, at der ligger racistiske motiver bag overfaldet.</p><p id="p13">»Der er ikke nogen hatecrime eller noget racistisk i den her sag overhovedet.</p><p id="p14">Der er tale om et meget brutalt overfald på to, som er på vej hjem juleaften. Det umotiverede skal forstås sådan, at gerningsmændene bare hopper på dem. Det virker, som om de har ledt efter et slagsmål uden nogen forudgående planlægning.</p><p id="p15">Men vi mener, at overfaldet sker i fælles forståelse«, siger han.</p><p id="p16">Politiet har modtaget mange tip fra borgere, og ifølge politikommissær Jesper Cederholm fra Station City leder politiet nu efter en mulig femte mand, men han kan ikke tilføje nogen oplysninger om denne person.</p><p id="p17">De anholdte er selv fra Vesterbro. Nogle af de sigtede er ifølge Politikens oplysninger kendt for at hænge ud ved et par kiosker i nabolaget. De to ældste af de sigtede mænd er tidligere dømt for kriminalitet.</p><p id="p18">De to mindreårige er anbragt i varetægtssurrogat på en social døgninstitution.</p><p id="p19">Området ved Kongshøjsgade bliver almindeligvis beskrevet som roligt. På onsdag holder en ny forening, Vesterbro mod gadevold og racisme, stiftende generalforsamling på en café i gaden.</p><p id="p20">frank.hvilsom@pol.dk </p><p id="p21">Der er ikke nogen hatecrime eller noget racistisk i den her sag overhovedet Tomas Hugger, anklager, Københavns Politi.</p><p id="p1">I morgen bliver det for første gang muligt at investere i udsatte borgere på Vesterbro i København.</p><p id="p2">Det er Settlementet, som driver en række socialøkonomiske butikker i Saxogade, blandt københavnere kendt som »den sociale handelsgade«, der søsætter initiativet.</p><p id="p3">Det sker som konsekvens af, at regeringens satspuljefinansiering udløber ved årsskiftet.</p><p id="p4">Private og virksomheder kan for henholdsvis 158 kr. og 1.580 kr. erhverve sig Vesterbroaktien og være med til at støtte sociale indsatser og organisationer på Vesterbro.</p><p id="p5">»Vesterbro har altid haft en særlig evne til at stå op for hinanden og hjælpe udsatte borgere i bydelen.</p><p id="p6">Det er i det lys, at ideen om Vesterbroaktien kom fra. At alle lige fra borgere, butiksindehavere til virksomheder på Vesterbro kan være med til at støtte op om lancering af Vesterbroaktien,« lyder det fra Margrethe Wivel, forstander i Settlementet, i en pressemeddelelse.</p><p id="p7">Hvert kvartal vil Vesterbroaktien gå på skift blandt de mest trængte sociale organisationer på Vesterbro.</p><p id="p8">Investorerne får intet afkast - andet end visheden om, at deres investering vil tjene Vesterbros udsatte borgere.</p><p id="p9">Vesterbroaktien er den første af sin art på socialområdet og udspringer af, at det 11 år gamle værested for udsatte »Gang i Gaden«, der hører under Settlementet, er lukningstruet.</p><p id="p10">Ved årsskiftet udløber satspulje-finansieringen, og værestedet står til at dreje nøglen om, hvis ikke Københavns Kommune kan finde penge til at støtte stedet. »Gang i Gaden« huser hver dag 35 udsatte borgere.</p><p id="p11">Derfor lanceres Vesterbroaktien som et alternativ, hvis der ikke kan ydes økonomisk støtte fra offentlige kasser.</p><p id="p12">Ifølge Settlementet skal der sælges 8.227 aktier til privatpersoner eller 822 aktier til virksomheder, for at »Gang i Gaden« kan overleve.</p><p id="p13">De sidste fire år har værestedet »Gang i Gaden« kostet 1,2 mio. kr.</p><p id="p14">om året. På Facebook-siden »Vesterbroaktien« kan man følge med i, hvor mange aktier, der er solgt.</p><p id="p15">Vesterbroaktien lanceres for første gang i morgen på værestedet »Gang i Gaden«, Istedgade 114, København V.</p><p id="p16">jrf@berlingske.dk </p><p id="p1">Københavns overborgmester, Frank Jensens (S), planer om at bygge boliger og erhverv på godsbaneterrænet mellem Vesterbro, Kgs. Enghave og Sydhavnen møder modstand hos Vesterbro Lokaludvalg.</p><p id="p2">»Vi har et enormt behov for grønne rekreative områder og arealer til sport og fritidsaktiviteter, og det er den vej, vi ønsker at gå«, siger lokaludvalgsformand Thomas Egholm (EL).</p><p id="p3">Vesterbro Lokaludvalg fremlagde for nylig en grøn plan for området under navnet Vester Remisepark.</p><p id="p4">Men mandag præsenterede Københavns overborgmester så i Politiken sin plan for området under navnet Lille Vesterbro.</p><p id="p5">Frank Jensens plan indebærer blandt andet indretning af lejligheder og erhverv i de eksisterende gamle bygninger på det store baneområde, men også »masser af nybyggeri«, som han sagde.</p><p id="p6">Men der er byggeri nok på Vesterbro for tiden, siger Thomas Egholm og henviser til de igangværende byggerier på det gamle Carlsbergområde, havnefronten og snart også Ikea-byggeriet.</p><p id="p7">»Vi bliver den tættest bebyggede områdebydel i København«, siger han.</p><p id="p8">Lokaludvalgets grønne plan for området bygger blandt andet på tal fra DBU, som viser, at Vesterbro er den bydel, hvor færrest børn og unge spiller fodbold. Samtidig forudser en undersøgelse fra DGI et øget behov for tilbud om sports-og fritidsinteresser.</p><p id="p9">»Så vi har et enormt behov for grønne arealer, og det er den vej, vi har valgt at gå i vores plan for området«, siger Thomas Egholm.</p><p id="p10">Man skal også kunne leve i byen Han anerkender, at der er et stigende behov for boliger i København, men byen skal ikke kun være til at bo i, den skal også være til at leve i, siger han.</p><p id="p11">»En ting er, at man skal have et sted at bo, et sted at arbejde eller uddanne sig, men vi har også fritid, og så nytter det ikke noget, at vi ikke har faciliteter«, siger Thomas Egholm.</p><p id="p12"><br /><em style="bold">Venstre: Byg nogle andre steder</em></p><p id="p13">Venstre i København afviser forslaget, siger partiets spidskandidat, Cecillie Lonning-Skovgaard.</p><p id="p14">»Vi er helt med på, at der mangler boliger, men det kan gøres andre steder, hvor byggeriet er mindre tæt end på Vesterbro. Det kunne være Refshaleøen eller i Nordhavn. Vi havde virkelig set frem til at samarbejde med Vesterbro Lokaludvalg om deres visionære projekt med det her områder«, siger hun.</p><p id="p15">Hos Radikale Venstre ser man gode takter i overborgmesterens forslag, men også her savner man et større fokus på rekreative områder, og så mener man, at Frank Jensen kommer lidt for sent til ballet, fortæller Mette Annelie Rasmussen (R), der sidder i teknik-og miljøudvalget i Københavns Kommune.</p><p id="p16">»Det er betonsocialdemokratisme, når det er værst, i den form det er lagt ud nu. Så der skal tænkes grønne områder ind, og vi vil gerne diskutere, hvordan det kan komme til at se ud«, siger Mette Annelie Rasmussen.</p><p id="p17">SF hilser fremrykningen af byudviklingsprojektet meget velkommen, men partiets Klaus Mygind lægger op til et højere fokus på grønne og rekreative områder end i overborgmesterens udspil.</p><p id="p18">claus.paaske@pol.dk </p><p id="p19">Vi har et enormt behov for grønne arealer, og det er den vej, vi har valgt at gå i vores plan for området Thomas Engholm, lokaludvalgsformand.</p><p id="p1">Vesterbro Festival kan i år fejre 5 års fødselsdag. </p><p id="p2">Det vil Vesterbro Festival gerne fejre sammen med festivalens naboer og samtidig sige tak for det gode naboskab til de mange vesterbroere, der to dage om året har lagt "baghave" til, hvad der har udviklet sig til at være én af Danmarks største musikfestivaler.    </p><p id="p3">Der er derfor gratis adgang til alle som er bosiddende med postnumrene: 1650-1699 samt 1700-1720  mellem  klokken 15.30 til 18.00 på begge festivaldage. </p><p id="p4">Festivallens øvrige gæster skal fra og med i år betale en´tré.</p><p id="p1">FIXERUM: Hvorfor sundhedsrum her? Hvorfor skal Vesterbro lægge rum til alverdens narkomaner? De skal selvfølgelig hjælpes -men skal ALLE hjælpes HER? Fastholdes stofmarkedet på Vesterbro, hvis vi får et sundhedsrum? Vesterbro er mangfoldig.</p><p id="p2">Diverse kræfter, med Lodberg i spidsen, godt hjulpet af et godhjertet Lokaludvalg er imidlertid på vej til at sætte såkaldt " almindelige" samfundsborgere i " skammekrogen", hvis der protesteres over koncentration af misbrugere i de små kvarterer. Var det ikke snart på tide at tænke først på børnefamilierne, pensionisterne, de hårdtarbejdende, som skal have en hverdag til at hænge sammen? Der er så mange gode mennesker, som gerne vil redde ( eller fastholde) narkomaner på Vesterbro. Men er det nu så god en ide, at samle misbrugere, prostituerede, hjemløse m. fl. fra ind-og udland èt eneste sted i hele København? Kan og skal det tætbefolkede Vesterbro være hele Københavns " herberg" med sundhedsrum, gratis suppe og kageuddeling af unge fra Hellerup, der kommer på antropologisk studie til bydelen, hvor alt misbrug åbenbart skal samles? Man forledes til at tro, at der primært bor misbrugere og hjemløse på Vesterbro.</p><p id="p3">Politikerne har bejlet til børnefamilier om at flytte til bydelen; en bydel som med stærke kræfter og økonomisk støtte efterhånden kun har fokus på hjælp til alverdens misbrugere og hjemløse.</p><p id="p4">Misbrugerne skal bestemt hjælpes. Men hvor effektivt og realistisk er det lige, at vi " byder dem alle velkommen" på Vesterbro? Var det ikke en bedre ide, at have fokus på Vesterbros egne narkomaner? Altså dem med bopæl her? Bør den enkelte narkoman og/ eller hjemløs ikke hjælpes i egen kommune? Så vidt jeg er orienteret er rygeheroin legalt mange steder i landet. Vesterbro er altså ikke det eneste sted en narkoman kan få stof. Når der er mange steder, man kan få stof, kan et sundhedsrum ligge hvor som helst i landet. Det vil nok ligge bedst der, hvor narkomanerne kommer fra. Der skal gøres en indsats for at narkomaner fra for eksempel Tåstrup ikke blot tager toget ind til hovedbanegården for at få stof. De burde kunne gå i eget lægehus og få rygeheroin.</p><p id="p5">Indsatsen burde være en kommunal opgave i hver enkelt kommune og for Københavns vedkommende i de forskellige bydele/ brokvarterer.</p><p id="p6">Hvad tilrejsende narkomaner, småhandlende og kriminelle bagmænd angår, så er det en opgave for politiet at få fat i dem; henvise misbrugerne til egen læge og give de, der tjener penge på andres afhængighed, et tilhold, om ikke at vise sig mere i området ved hovedbanegården eller andre banegårde.</p><p id="p7">Vil det ikke være hårdt for narkomanerne? -Sikkert - men det ubehag, det er for narkomanerne, at tage heroinen under overvågning, burde kunne opvejes af, at de slipper for at komme ud i kriminalitet for at skaffe penge til stof. De vil også have mere værdighed i et normaliseret liv.</p><p id="p8">Hvad politiet angår, så tror jeg, at de er trætte af at være handlingslammede og bare se passivt på den kriminalitet, der foregår lige udenfor deres vinduer på Halmtorvet.</p><p id="p9">De får ikke tilstrækkelig støtte og klare retningslinjer fra politikerne. Hvem gider anholde en pusher, for to timer efter at skulle løslade ham og se ham gå ud i kvarteret og sælge videre? Pusherne skal have tilhold om ikke at vise sig mere på Vesterbro, så politiets arbejde ikke er totalt spildt, ellers kan kvarteret ikke renses for stofhandel.</p><p id="p10">Det må være muligt at opnå, når man nu legalt kan få rygeheroin, at man kan gå en tur i hovedbanekvarteret uden konstant at skulle se på " handel" og falde over ben på folk, der sidder på en trappesten og fixer.</p><p id="p11">Et sundhedsrum for Vesterbros egne narkomaner bør ikke ligge der, hvor der bor mange mennesker, unge går på gymnasiet, ved børneinstitutioner mv. Det skulle snarere som " Himmel ekspressen" ligge i et lidt øde område. Her kunne alle på Vesterbro, med hjertet på rette sted, gøre en indsats for narkomanerne.</p><p id="p12">Som det er nu, koncentreres indsatsen om at samle alle, der har det dårligt i livet, i hovedbanekvarteret på Vesterbro.</p><p id="p13">Lodberg og co. er ved at tage den almindelige vesterbroer som gidsel i en iver efter at virke handlekraftig og visionær.</p><p id="p14">Jeg tillader mig at være i tvivl om, hvor visionært og klogt det er, at samle misbrugerne på et sted. -Kig på Mændenes Hjem i dag.</p><p id="p15">Er den oprindelige tanke skredet? Kig på den store koncentration af forhutlede primært afrikanske mænd, der i dag står og småhandler mv.</p><p id="p16">foran indgangen.</p><p id="p17">Er Mændenes Hjem blevet en del af stofmarkedet? Hvis det er, kunne man overveje at flytte det til en anden lokalitet.</p><p id="p18">Ved at samle så mange problemer èt sted frygter jeg nemlig, at problemet kommer ud af kontrol. Vi hjælper reelt kun de kriminelle bagmænd ved at " give dem et let tilgængeligt marked" på et lille koncentreret område.</p><p id="p19">Narkomanerne har et svært og hårdt liv. Men det er, som om ingen har opdaget at rygeheroin kan fås legalt, så der ingen grund er til, at stoffet skal købes på Vesterbro? For 40 år siden var Vesterbro et åbent kvarter uden stoffer og med åbne døre og gårde.</p><p id="p20">Jeg appellerer til politikere og vesterbroere om at lave en realistisk langsigtet behandling af færre, kun lokale, misbrugere.</p><p id="p21">Lad ikke få ivrige såkaldte ildsjæle, med totalt manglende blik for bydelens lokale befolkning, omdanne Vesterbro til hele byens misbrugscenter.</p><p id="p22">Vi må væk fra det kriminelle stofmarked og tilbage/ frem til den levende mangfoldighed på Vesterbro.</p><p id="p1">Der er blevet længere mellem junkierne på trappestenene og de brugte kanyler på gaderne.</p><p id="p2">Det oplever de fleste af beboerne på det indre Vesterbro i København, efter at der i 2013 blev etableret et stofindtagelsesrum, Skyen, i Mændenes Hjem på Istedgade, og efter der i 2016 blev etableret et kommunalt stofindtagelsescenter, H17, på Slagterhusgade i Kødbyen.</p><p id="p3">Det fremgår af en ny rapport, »Stofmiljø og hverdagsliv på Vesterbro«, hvor beboerne i gaderne omkring det, der bliver kaldt stofscenen, har svaret på spørgsmål vedrørende deres oplevelser med de mange misbrugere.</p><p id="p4">Undersøgelsen bag rapporten er foretaget af forskere fra Center for Rusmiddelforskning på Aarhus Universitet (AU).</p><p id="p5">Den tegner et billede af en generel oplevelse af, at »der er sket en formindskelse af stofindtagelsen i det offentlige rum på indre Vesterbro som sådan siden etableringen af stofindtagelsesrummene«. I rummene kan misbrugere under rene og kontrollede forhold tage deres stoffer.</p><p id="p6">»Det vil sige, at færre beboere bliver konfronteret med stofindtagelse og deraf følgende stofrelateret affald end tidligere,« som det hedder.</p><p id="p7">En beboer fra Istedgade fortæller, at »det stort set er slut med kanyler rundt omkring...«.</p><p id="p8"><br /><em style="bold">»Man finder færre sprøjter og kanyler«</em></p><p id="p9">En af forskerne bag rapporten, misbrugsforsker Esben Houborg, understreger dog, at oplevelsen i høj grad afhænger af, hvor på Vesterbro folk bor.</p><p id="p10">»Overordnet er stofmiljøets aftryk på indre Vesterbro blevet mindre. Det er svaret fra både borgere og profesionelle,« siger han: »Man finder færre sprøjter og kanyler, man ser mindre stofindtag, og misbruget er blevet koncentreret i mindre områder. Der er dog gader, hvor man førhen ikke stødte på misbrug, men hvor man gør det i dag.« Ikke mindst naboerne til H17 på Halmtorvet og beboerne i Viktoriagade mellem Istedgade og Halmtorvet oplever i dag misbruget mere i deres hverdag. Mange af misbrugerne benytter nemlig Viktoriagade, når de skal fra Mændenes Hjem på Istedgade og ned til H17.</p><p id="p11">Stofscenen på Vesterbro er i dag koncentreret omkring H17, den sociale café Dugnad ved Onkel Dannys Plads samt Mændenes Hjem og Skyen, mens der på Reventlowsgade og ved bagindgangen til Hovedbanegården primært bliver tuskhandlet medicin.</p><p id="p12">Som beskrevet forleden i Berlingske er der lige nu store udfordringer med udenlandske misbrugere, der hænger ud ved H17.</p><p id="p13">Tidligere var der langt flere misbrugere end i dag ved steder som pladsen ved Maria Kirke og hjørnet Viktoriagade/ Abel Katrines Gade.</p><p id="p14"><br /><em style="bold">Stofindtagelsesrum danner ramme</em></p><p id="p15">Undersøgelsen fra AU er baseret på besvarelser fra godt 530 Vesterbro-borgere fra 17 forskellige gader samt interviews. Der er ikke fortaget lignende undersøgelser tidligere. Det er derfor alene borgernes udsagn, der får forskerne til at drage deres konklusioner.</p><p id="p16">I rapporten notererer forskerne, hvordan »stofindtagelsesrummene har haft succes med at flytte stofindtagelse fra gaden og ind i stofindtagelsesrummene«. Fra august 2013 til juni i år er der således foretaget 866.476 stofindtag i Skyen, og fra august 2016 til maj 2018 var der blevet foretaget 391.475 stofindtag i H17, fremgår det. I alt 1,257.951 stofindtag.</p><p id="p17">»Det er ikke sikkert, at alle disse stofindtag ville være blevet foretaget i det offentlige rum på Vesterbro, hvis stofindtagelsesrummene ikke havde været der, men selvom om en andel måske ville være foregået et andet sted, så viser disse tal under alle omstændigheder, at stofindtagelsesrummene har lykkedes med at blive rammen for rigtig mange stofindtag, som ellers ville være blevet foretaget andre steder med forøget risiko for skader og overdosisdødsfald for stofbrugerne og med større sandsynlighed for at genere andre uden for stofmiljøet til følge,« står der at læse.</p><p id="p18"><br /><em style="bold">»... der er ikke så meget knivstik«</em></p><p id="p19">Esben Houberg understreger, at misbrugerne ikke alene flokkes på Vesterbro for at junke i rene omgivelser på H17. De kommer også til bydelen, fordi de her er blandt ligesindede, og at de her kan omsætte tyvekoster, pushe og købe stoffer.</p><p id="p20">»Det er faktisk ret perspektivrigt, det der sker på Vesterbro i forhold til misbrugere,« siger han: »En ting er stofindtagelsesrummene. Noget andet er, at stoffer til eget brug for misbrugere de facto er blevet afkriminaliseret på indre Vesterbro. Dertil kommer, at misbrugerne er genstand for en politindsats, der også handler om at øge deres tryghed. Det er en ny tilgang, at stofmisbrugere også er borgere, hvis interesser politiet også skal varetage.« I rapporten beretter en misbruger om, hvordan »miljøet er anderledes i dag«. »... der er lidt mere styr på det, der er ikke så meget knivstik, overfald, altså kriminaliteten er mindsket en del...,« siger vedkommende.</p><p id="p21">ejs@berlingske.dk </p><p id="p22">Man finder færre sprøjter og kanyler, man ser mindre stofindtag, og misbruget er blevet koncentreret i mindre områder.</p><p id="p23">Esben Houborg, forsker.</p><p id="p24">866.476 Så mange stofindtag er foretaget hos Skyen fra august 2013 til juni i år. Stofindtagelsesrummet drives af Mændenes Hjem.</p><p id="p1">Vesterbro topper suverænt statistikkerne over
politianmeldelser.</p><p id="p2">Tal fra Københavns Kommunes Tryghedsindeks 2010 tegner
billedet af en bydel, hvor narko, vold og tyverier er en lige så
naturligt som HT-busser og Netto-poser. Det skriver Urban.</p><p id="p3">Med seks gange så mange narkoanmeldelser som i det øvrige
København, kan miljøet omkring Istedgade og Halmtorvet tydeligt
aflæses på statistikkerne. Desuden har kvarteret fire gange så
mange anmeldelser for tyveri og chikane og næsten tre gange så
mange anmeldelser for vold og trusler.</p><p id="p4">- På Vesterbro udspringer problemerne af prostitution og
narkomiljøet, siger Lea Bryld fra Sikker By i Københavns Kommune
til Urban.</p><p id="p5">- Derudover har København ligesom mange andre storbyer en
"hovedbanegårds-udfordring". Det er et transitområde, hvor der
er stor gennemstrømning af mennesker hver dag, og det kan også
ses på kriminalitetsstatistikkerne, siger hun.</p><p id="p6">Hovedbanegården topper statistikken med 3063 sager.
Efterforskningsleder på Station City Dannie Rise mener ikke, der
er noget mærkeligt i den høje kriminalitet på Vesterbro.</p><p id="p7">- Det er helt naturligt i en metropol som København. Der sker
meget, fordi der er mange mennesker samlet på Vesterbro, og
derfor er området overrepræsenteret i statistikkerne. Det er
ikke mere utrygt, og folk skal ikke holde sig væk, siger han.</p><p id="p8"><br /><em style="bold">/ritzau/</em></p><p id="p1">Et sort hul i et ellers grønt København. Den lidet flatterende betegnelse hænger på bydelen Vesterbro, hvor beboerne mildest talt ikke er forvænte med udsigten til blomster, træer og græs. Men grønnere tider venter forude.</p><p id="p2">Københavns Kommune skød i aftes - kampagnen Giv træer - gør byen grønnere i gang, da en skov af 75 træer fandt vej til Rådhuspladsen. De 10 arter af træer - bl.a. kugleplataner, kinesiske tempeltræer, tjørn, japanske kirsebærtræer, sydbøg og magnolia - er alle tiltænkt Vesterbro.</p><p id="p3">»Vesterbro er det område i byen, hvor der er mindst fritidsareal per indbygger. Beboerne trænger simpelt hen til flere træer,« begrunder bygge- og teknikborgmester Søren Pind (V), som også er formand for Det Grønne Råd, der har fostret ideen til kampagnen.</p><p id="p4">Borgmesteren henviser til, at beboerne på Vesterbro hver blot har to kvadratmeter fritidsareal til rådighed, mens gennemsnittet er 25 kvm for borgerne i resten af byen. Borgerne på Vesterbro skal dog ikke glæde sig over udsigten til flere grønne grene alt for tidligt.
<br /></p><p id="p5"><em style="bold">Træer til salg</em></p><p id="p6">De 75 træer finder kun vej til bydelen, hvis private borgere og virksomheder vil købe og donere dem. Samarbejdet mellem det offentlige og borgerne er selve grundtanken i kampagnen.</p><p id="p7">»Vi vil gerne engagere folk i, at vi får en grøn by. Desuden kan kommunen ikke alt selv. Den har brug for, at borgerne er med, at de passer på og føler ansvarlighed for træerne,« siger Søren Pind.</p><p id="p8">Det er borgerne tilsyneladende også interesserede i. Allerede i fredags var ca. 25 træer solgt - heraf 20 kugleplataner til DGI-byen. De kommer dog ikke i jorden på Vesterbro lige med det samme.</p><p id="p9">Indtil fredag står samtlige 75 træer på Rådhuspladsen som en hyldest til byens rådhus, som fylder 100 år i dag. Interesserede købere kan kigge forbi pladsen og udvælge netop dét træ, som de ønsker at donere til Vesterbro. Prisen er 2.500 kr. per træ, når køberen er en privat borger eller forening. Virksomheder må slippe 5.000 kr. per træ.</p><p id="p10">Hvor de grønne grene skal vokse sig store og stærke, får køberne ingen indflydelse på. Vej &amp; Park har allerede udvalgt seks steder på Vesterbro, hvor træerne kan få de optimale vækstbetingelser. Til gengæld kan borgerne hjælpe med at plante træerne.
<br /></p><p id="p11"><em style="bold"><em style="bold">En mio. kr. for at plante</em></em></p><p id="p12">Første gang fredag den 16. september kl. 13, når de 20 første træer skal i jorden ved DGI-byen. Resten af de solgte træer plantes den 19. november, hvorefter Københavns Kommune overtager ansvaret for at passe og pleje bydelens nye træer.</p><p id="p13">»Jeg håber, det bliver en stor succes, at folk bliver glade, og mange melder sig til det. Hvis det sker, kan man godt forestille sig, at vi udvider kampagnen til andre bydele. Det vil jeg i hvert fald gerne,« siger Søren Pind.</p><p id="p14">Det Grønne Råd bidrager til kampagnen med 100.000 kr., mens Vej &amp; Park i Københavns Kommune betaler resten af den ca. en mio. kr. store udgift til at plante træerne. I de urbane omgivelser på Vesterbro koster det ca. 20.000-30.000 kr. at plante hvert træ.</p><p id="p15"><br /><br /></p><p id="p16"><em style="bold">Fakta: Fakta</em></p><p id="p17">Her skal træerne stå på Vesterbro: Saxoparken (11 stk.), Lyrskovgade/Vesterfælledvej (8 stk.), Skydebanehaven (14 stk.), Valdemarsgade (7 stk.), Vasbygade (16 stk.) og DGI-byen (20 stk.)</p><p id="p18"><a href="mailto:christina.agger@jp.dk">christina.agger@jp.dk</a></p><p id="p1">Det er en sælsom og smuk form for visuel arkæologi, Krass Clement (f. 1946) bedriver i sin nye bogudgivelse, Bag Saga Blok. Med sin status som en af Danmarks absolut mest prominente og interessante fotogra-fiske kunstnere er det altid med spænding, man imødeser en ny udgivelse fra ham. Fra slutningen af 1970' erne har Clement med jævne mellemrum udgivet nye bøger, over 20 er det efterhånden blevet til. De har alle en forbløffende høj kvalitet og figurerer ikke kun i Danmark, men internationalt blandt de bedste fotografiske bogværker, der er lavet. Bøgerne er derfor også regulære samleobjekter, nærmest kult.</p><p id="p2">Med sin nye bog skuffer Clement ikke. Bag Saga Blok er en original og gennemkomponeret bog, der baserer sig på fotografisk materiale fra en periode på knap 50 år.</p><p id="p3">Bogens billeder inviterer til en rejse lukt ind i Vesterbros arrede sjæl, meget passende via den drømmenes og illusionernes arkitektur, som Saga Teatret - og senere Saga Bio - på Vesterbrogade i en lang årrække udgjorde.</p><p id="p4">Saga Teatret var fra undfangelsen tænkt stort og fungerede da også i en lang glansperiode i efterkrigstiden som Nordeuropas største biograf, der havde plads til over 2.000 publikummer. Biografens deroute satte ind i 1970' erne, og den endte sine dage som porno biograf i 1980' erne. Mange vil dog nok primært huske Saga som et koncertsted, der i slutningen af 1980' erne lagde scene til navne som New Order, John Cale og R. E. M. foruden en lang række danske punkbands.</p><p id="p5"><br /><em style="bold">Synslystens imperium</em></p><p id="p6">Saga Teatret blev revet ned i 1997, hvor det måtte vige pladsen for et hotel og et supermarked. Da mistede gadebilledet også Sagas signifikante sorte facade med den henslængte pinup-kvinde. Hun lå dér, sparsomt iført en lille nederdel, som blev løftet op af en arm, der stak ud af et af facadens vinduer og afslørede, at hun var nøgen indenunder. Velkomsten til drømmenes og fantasiernes rige, synslystens imperium, blev med denne emblematiske figur annonceret i al dens stolte plathed - som et vartegn for Vesterbro.</p><p id="p7">Pinup-kvinden er også med i Clements nye bog, om end kun meget diskret og halvt skjult i et enkelt fotografi. Saga-facadens bagside studeres til gengæld indgående og detaljeret i serier af fotografier, der dokumenterer, hvad man må antage er de sidste tider af den stærkt forfaldende kulissemur af træ, som bar den ikoniske figur. Vi kommer helt bogstaveligt bag Saga-blokken i Clements billeder, der både skildrer den eksteriøre og interiøre arkitektur, som udgjorde teatret.</p><p id="p8">Vi kommer ind i den store mennesketomme sal og de forladte operatørrum med deres tunge filmprojektorer. Fra denne udslukte laterna magica, Saga Teatret i dets terminale fase, bevæger Clement sig næsten umærkeligt ind i en visuel karakteristik af Vesterbro, som ikke respekterer nogen banal kronologi, men associativt og kalejdoskopisk springer mellem forskellige tider. Dog sætter bogens slutbillede, med dets oplyste kraner mod en sort nattehimmel, et utvetydigt punktum for Saga-karreens historie, som nu forvandles til en byggetomt for det nye og mere mondæne Vesterbro.</p><p id="p9"><br /><em style="bold">Altid gråvejr</em></p><p id="p10">Billeder af arbejderboligernes slidte facader - fra længe inden byfornyelsen - blander sig i Bag Saga Blok med portrætter af lige så patinerede ansigter fra den brogede beboerskare af ludere, lommetyve og andet godtfolk, som i hele perioden har været kendetegnende for Vesterbro. Clements usentimentale blik for kvarterets tristesse og menneskenes ensomhed lyser tungt ud af alle fotografierne. Set gennem Clements optik virker selv sporvogn nummer 10, som indtil 1968 havde sin rute gennem Istedgade, fremmed, fragil og ensom snarere end nostalgisk.</p><p id="p11">Det er altid gråvejr i Clements billeder, og på Vesterbro er kærligheden reduceret til en handelsvare, som prostituerede kvinder ublu falbyder på gadehjørnerne, og enlige mænd i lange frakker sky studerer i pornobutikkernes vinduer. Tarvelige hotelværelser lægger rum til seksuelle udvekslinger mellem fremmede mennesker, et kasseret juletræ står ribbet for sin pynt i en grimet baggård fuld af beskidt sne, nedfaldsblade og brugte kondomer ligger side om side på den sorte asfalt.</p><p id="p12">Akkumulationen af øjeblikke, der hver især blotlægger menneskenes desperate isolation, understreger atter en gang den bemestring af melankolien, som Clement er kendt for. Hans fotografier er i deres eminente brug af dybdeskarphed og kornethed med til at underbygge følelsen af hallucinatorisk fremmedgjorthed, som var det hele bare en film. Bag Saga Blok er således et helstøbt studie af Vesterbro som en imaginær bydel, der i et halvt århundrede var vært for fordækte drømme, uforløst begær og endeløs rus. Clement skildrer det uden illusioner, brutalt og usødet, affortryllet som en biografsal i fuldt dagslys.</p><p id="p13">kultur@information.dk </p><p id="p14">Fra denne udslukte laterna magica, Saga Teatret i dets terminale fase, bevæger Clement sig næsten umærkeligt ind i en visuel karakteristik af Vesterbro, som ikke respekterer nogen banal kronologi, men associativt og kalejdoskopisk springer mellem forskellige tider.</p><p id="p1"><br /><em style="bold">Torsdag</em></p><p id="p2">Distortion Hele torsdag er der Distortion på Vesterbro, bl. a. i Istedgade, Halmtorvet, Oehlenschlægersgade, Enghavevej, Skydebanehaven og Sønder Boulevard. (G) Børnedistortion Karavanen afgår fra legepladsen i Skydebanegade kl. 17.</p><p id="p3">(G) Rumrejse Hvad er forskellen på stjerner og planeter? Hvorfor ser vores univers ud, som det gør? Hvad siger teorierne om vores fremtid? Tycho Brahe Planetarium, Gl. Kongevej 10, kl. 19. (E) Natkirken I natkirken på Vesterbro står dørene åbne for alle. Kl. 20, Kristkirken, Enghave Plads 18. (G).</p><p id="p4"><br /><em style="bold">Fredag</em></p><p id="p5">Oplæsning Kom og oplev lyde i natten: Lyde fra Vestre Fængsel, Dorthe Annette Hansen, tidl.</p><p id="p6">overvagtmester og nuværende forfatter fortæller og læser op. Kl. 20, Eliaskirken, Vesterbro Torv. (G).</p><p id="p7"><br /><em style="bold">Lørdag</em></p><p id="p8">Bondens marked Der bliver ægte markedsstemning i Absalonsgade ved siden af Københavns Museum, når Bondens Marked rykker ind. Fra kl. 10 til 15, Københavns Museum, vesterbrogade 59 (G.) Politihjemmeværnet Hverve-og oplysningskampagne om Politihjemmeværnets opgaver. Unge mennesker er velkomne i Politihjemmeværnet til en aktiv fritid. Kl. 10 til 16, Rådhuspladsen.</p><p id="p9">(G) Street soccer Vesterbromesterskabet i street soccer for 17+. Fra kjl.</p><p id="p10">12 til 16 på de røde baner på Litauens Plads. (G) Karneval Karnevallets traditionsrige parade starter på Kultorvet kl. 10 fra Højbro Plads. Festen fortsætter i DGI-Byen fra kl. 15.15. (G) Mobilt værksted Det mobile værksted tjekker bl. a. din cykel på Liva Weels Plads fra kl. 12 til 18. (G).</p><p id="p11"><br /><em style="bold">Pinsesøndag</em></p><p id="p12">Loppemarked Loppemarked i Enghaveparken til fordel for børn i Cambodja.</p><p id="p13">Mange stader med gode tilbud. Fra kl. 10 til 16.</p><p id="p14">(G) Karneval Pinsekarnevallet fortsætter festen i DGI-Byen så det er bare frem med strutskørterne fra kl. l1. (G) Mobilt værksted Det mobile værksted tjekker bl. a. din cykel på Liva Weels Plads fra kl. 12 til 18. (G) Fra land til by Gratis byvandring: Hør mere om voldene og byggeri. Det beskidte rykker ud af den gamle by og ind i de nye kvarterer. Det var dengang -nu spirer det grønne frem.</p><p id="p15">Kl. 14-15.30, Københavns Museum, Vesterbrogade 59 (G).</p><p id="p16"><br /><em style="bold">Mandag (2. Pinsedag)</em></p><p id="p17">Pinse-rap Folkekirken på Vedsterbro nyfortolker pinsen med rapper og kunstner Per Vers og DEJ Katrine Ring på Vesterbro Torv fra kl. 12. (G) Ritas blå lopper Stort loppemarked i rabatten på Sønder Boulevard -strækker sig mellem KioskH og Café Dyrehaven. Et stort udvalg for børn og voksne. Kom og få et godt tilbud af ting og sager. Fra kl. 12 til 17. (G).</p><p id="p18"><br /><em style="bold">Tirsdag</em></p><p id="p19">Vesterbro mesterskab Skolerne på Vesterbro holder Vesterbro mesterskaber for alle skoler i bydelen. 3. klassetrin fra kl. 9 til 13, Bavnehøj 1 A. (G).</p><p id="p20"><br /><em style="bold">Onsdag</em></p><p id="p21">Limbo-forestilling Skuespillerskolen Ophelia på Gasværksvej 4E opfører forestillingen " Ophelia" i dagene fra 11. til 15. juni kl. 19.30.</p><p id="p22">I forestillingen møder publikum forskellige kvindeskæbner -samlet på en ø. (E) De sorte huller Hvordan danne sorte huller? Astronomer mener, at der findes sorte huller i centrum af langt de fleste galakser i vores univers. Men hvad er sorte huller egentligt og hvordan dannes de? Kl. 10, Tycho Brahes Planetarium, Gl. Kongevej 10 (E).</p><p id="p23"><br /><em style="bold">Nu og i fremtiden</em></p><p id="p24">Tam Tam i Glassalen Sommerrevyen " Tam Tam i Glassalen" i Glassalen i Tivoli.</p><p id="p25">Spiller til 27. juli. (E) Is og aske Fotoudstillingen " Jøkul": Is og laveaske har lagt sig i et grafisk udtryk, som fotografen Anne Marie Sørensen udstiller i sit galleri Photoriet under Copenhagen Photo Festival. Fernisering tor. 5.</p><p id="p26">juni kl. 18.30. Udstillingen kan ses 5.-28. juni tir.-tor. kl.</p><p id="p27">14-17.30, fre. kl. 14-19, lør.</p><p id="p28">kl. 10-13. Photoriet, Pile Allé 55A. (G) Chilismagning Tor. 5. juni kl. 15 byder Chili Klaus på chilier på rådhuspladsen.</p><p id="p29">Arr. af Politikens Forlag. (G) Toke Møldrup Toke Møldrup spiller Dvoraks cellokoncert med Tivolis Symfoniorkester i Tivolis Koncertsal. Tor. 5.</p><p id="p30">juni kl. 19.30. (E) Lowly Bandet Lowly spiller en blanding af moderne digitale effekter, gamle analoge synthesizere, skramlet guitar og intense og høj-energiske beats og skaber en organisk og medrivende atmosfære.</p><p id="p31">De kan opleves tor. 5. juni kl. 21 i Ideal Bar, Enghavevej 40. (E) Aries Spears Den amerikanske standupper Aries Spears kan opleves på Bremen Teater, Nyropsgade 39-41. Fre. 6. juni kl.</p><p id="p32">21. (E) Child " Child" er en forestilling inspireret af en legende omkring René Descartes og en stor mekanisk dukke, en såkaldt automation, som filosoffen konstruerede af sorg for at erstatte sin døde datter Francine. Spilleperiode: 7.- 13.juni kl. 21.30 i loungen i Dansehallerne, Pasteursvej 14-24. (E) Ture i Søndermarken Bakkehusmuseet arrangerer omvisninger i Søndermarken hver anden søndag kl.</p><p id="p33">15. Næste gang er 15. juni.</p><p id="p34">Mødested: statuen af Adam Oehlenschläger for enden af Norske Allé. De øvrige dage: 15. og 29. juni samt 13. og 27. juli. (E) Dukketeater Lørdag 14. juni fra kl. 10 til 16: Puppet Junior-dukketeaterfestival i Enghaveparken.</p><p id="p35">(G).</p><p id="p1">DSB udbyder nu et areal på 5.500 kvm til udlejning til midlertidige studieboliger. Arealet ligger i et grønt område i yderkanten af DSB's værkstedsarealer på Vesterbro, hvor der forventet skal etableres 80 til 100 studieboliger med 2 værelser i hver. Hvordan boligerne skal se ud, inviteres der nu til at komme med bud på. Interesserede skal illustrere, hvordan ungdomsboligerne kan være med til at skabe et attraktivt miljø i området.</p><p id="p2">Det er den nye planlov, der muliggør, at der i en periode på op til 10 år kan etableres midlertidige boliger til studerende inden for den eksisterende lokalplan. Underdirektør for DSB Ejendomme Jes Transbøl forventer, at de kommende studieboliger kan skabe et attraktivt og spændende miljø på arealerne.</p><p id="p3">NB! Byggeri af ungdomsboliger for 37 milliarder. Afholdes d. 22. november 2018.</p><p id="p4">- Vi forventer, at de studerende sammen med en kommende midlertidig skole vil kunne skabe en god stemning i arealerne, hvor mange børn og studerende vil have deres daglige gang. DSB Ejendomme arbejder i øjeblikket på at få flere arealer i det område af Otto Busses Vej i spil med midlertidige udlejninger, og vi er allerede i dialog med et par stykker, siger Jes Transbøl.</p><p id="p5">Fristen for interesserede er 15. september 2018.</p><p id="p1">KONCERT: Det lokale Eric Clapton-tributeband Crossroads er den ene halvdel af et slagkraftigt program på Newborn Blues Night fredag den 24. januar på PH Cafeen på Halmtorvet, Vesterbro i København.</p><p id="p2">Sammen med Mighty Blues Band, som spillede på Kirketorvet i sommeren 2013, skal Crossroads spille op til en aften i bluesens tegn.</p><p id="p3">Dørene i PH Cafeen åbner kl. 20.00, og Crossroads åbner bluesballet kl. 21, og Mighty Blues Band går på kl. 22.30.</p><p id="p4">Der er gratis adgang.</p><p id="p5">Crossroads er Danmarks første Eric Clapton tribute -band og spiller numre fra alle de konstellationer, Eric Clapton har medvirket i gennem tiden. Crossroads har taget de største af Claptons hits og fortolket dem med nænsom hånd.</p><p id="p6">De er der alle sammen: ' Layla', ' Sunshine of Your Love', ' Tears In Heaven', ' Wonderful Tonight', ' My Father's Eyes', ' Cocaine'.</p><p id="p7">Crossroads har eksisteret i en del år nu og har blandt andet optrådt på Gimle i Roskilde, Fatter Eskil i Århus, Baghuset, Ballerup, Western Camp, Rødby, Frederikssund Festival og Hillerød Kulturnat og mange andre steder.</p><p id="p8">Crossroads består af: Peter Andersen (guitar og vokal), Jørgen Jensen (bas), Lars Nørgaard (piano og keyboards), Johnny Jensen (trommer) og Kristina Runge (kor).</p><p id="p1"><br /><em style="bold">Ritzau</em></p><p id="p2">To mænd blev i aftes stukket ned på Vesterbro i København.</p><p id="p3">En 35-årig mand fremstilles i formiddag i grundlovsforhør, sigtet for kvalificeret vold samt vidnetrusler.</p><p id="p4">Manden stak under et slagsmål i Viktoriagade i aftes en 43-årig mand i ryggen med en kniv. Efter knivstikket forsvandt gerningsmanden fra stedet. Men efter afhøring af en række vidner, lykkedes det i nat politiet at finde den 35-årige, der umiddelbart før politiet anholdt ham havde truet et vidne i en straffesag. Han sigtes nu for både vidnetrusler og kvalificeret vold.</p><p id="p5">Kort forinden anholdt politiet en 35-årig kvinde, der havde forsøgt at stikke en mand ned i Istedgade. Kniven ramte dog kun manden trøje, som fik nogle huller. Knivstikkeriet skyldes formentlig uenighed om en fix, oplyser Københavns Politis centrale efterforskningsleder.</p><p id="p6">Kvinden fremstilles i formiddag i grundlovsforhør, hvor hun sigtes for kvalificeret vold.</p><p id="p7">/ritzau/</p><p id="p1">Folkene bag Vesterbro Festival mener tilsyneladende, at der skal ske noget nyt. Derfor er festivalen nu blevet relanceret under navnet Start! Festival. Det sker blandt andet for at understrege, at festivalen satser på at give flere unge bands en mulighed for at få gennembrud i karrieren. </p><p id="p2">Tilmeldingsfristen til årets festival er dog overskredet, og ifølge festivalleder Jesper Ø. Jensen har over 1200 bands og solister tilmeldt sig. Dermed overstiger antallet af kunstnere sidste års rekord med over 500. </p><p id="p3">"Oven på navneændringen ville vi have været tilfredse med at ligge på niveau med 2008. At vi i år har fået over 1200 tilmeldinger kommer bag på os, men vi tolker det som en anerkendelse af navneskiftet, og at musiklivet har taget det nye navn til sig," siger Jesper Ø. Jensen ifølge Gaffa. </p><p id="p4">Festivalen finder sted den 4., 5. og 6. juni i år.</p><p id="p1">GUIDET TUR: Søndag den 5. december fra 13-15 kan du komme på en guidet tur i din egen bydel. Det er Frivilligcenter Vesterbro/ Kgs. Enghave og Vesterbro Lokaludvalg, der sammen med Streethe-ART står for den anderledes byvandring, hvor du blandt andet kan opleve den hemmelige nødudgang fra virkeligheden på Vesterbro Torv eller mærke, hvordan Sundevedsgade lytter. Turen går også gennem Vesterbros jungle af gadekunst.</p><p id="p2">Turene begynder i Demokratihuset, Valdemarsgade 4, og der er en tår kaffe til at varme sig på inden det går løs. Tilmelding på info@frivilligcentervsv.</p><p id="p3">dk eller på 61715574.</p><p id="p1">Den blev fyret af på alle måder det meste af sidste uge, da årets Distortion begyndte på Nørrebro i onsdags, fortsatte på Vesterbro torsdag -og blev fejret fredag og lørdag på Refshaleøen.</p><p id="p2">Og deltagermæssigt blev årets Distortion den hidtil største succes.</p><p id="p3">Sådan er danske unge jo -hvis noget lugter af succes, så vil alle være med, og sådan har det vist altid været.</p><p id="p4">Det fik Vesterbro at mærke torsdag aften, hvor mere end 120.000 mennesker strømmede til bydelen for at høre bum-bum-musik og hælde øl i sig.</p><p id="p5">Så meget øl, at festivalen af de lokale hurtigt blev omdøbt til Tistortion.</p><p id="p6">Det mener Distortion-chefen ikke selv: -Jeg kunne næsten ikke tro, hvor godt det var gået, fortæller Thomas Fleurquin til Politiken.</p><p id="p7">Ingen klager. Ingen vold. Intet skrald. Ingen " Tistortion", jubler avisen videre.</p><p id="p8">Man spørger sig selv, hvor avisens reportere har befundet sig. Ingen " Tistortion"? Prøv bare at læse Lokalavisens klumme i dag -skrevet af en lokal beboer, der oplevede festen på en noget anden måde end Politikens lalleglade medarbejder.</p><p id="p9">Folk pissede ganske enkelt Vesterbro ned -unge piger såvel som unge mænd.</p><p id="p10">Det er de færreste, der kan drikke 10-15 øl uden at skulle på toilettet..</p><p id="p11">På Café 42 på hjørnet af Dannebrogsgade flygtede stamgæsterne indenfor. Mange Distortion-gæster blev holdt ude af de 20 kroner, som cafeen i lutter nødværge krævede for et toiletbesøg. Så var der dog også en øl med i prisen, og rigtig mange syntes, at det var en fair deal. Og det skal siges, at festen var forrygende og flot. Ingen tvivl om det.</p><p id="p12">Men en københavnerfest er det ikke rigtig mere. Unge fra forstæderne vil også være med, og det er der ikke noget at sige til.</p><p id="p13">Og så er festen jo ikke for alle københavnere.</p><p id="p14">Der er ikke mange over 35 år, der deltager i løjerne.</p><p id="p15">Men fest, det var der.</p><p id="p1">Stik mod hensigten i instrukser fra regeringen og Rigsadvokaten har Københavns politi genoptrappet sin kontrolkampagne på Vesterbro. Flere gange i timen rydder patruljevogne fortove og pladser og pålægger narkomanerne bøder, som politiledelsen på forhånd ved aldrig bliver betalt. Formålet er at få misbrugerne ud af kvarteret og skabt ordnede forhold. Og strategien vil støttet af byrenoveringen blive en succes, fastslår politiet. »Når byfornyelsen er færdig, og det bliver et pænere kvarter, så får vi andre beboere, og så bliver det et rigtig pænt sted. Jeg tror, narkomanerne og pusherne vil fortrække stille og roligt i takt med byfornyelsen,« siger lederen af nærpolitiet på Station 1, politikommissær Preben Mortensen.</p><p id="p2">I mellemtiden har politiet sat ind med massiv kontrol. »Det lyder måske ikke af meget med en bøde. Men misbrugerne får jo samlet bøder sammen, og det bliver efterhånden til rigtig mange penge, som de selvfølgelig ikke har. Så kan bøderne omsættes til hæftestraf, og så ryger misbrugerne jo i spjældet,« forklarer Preben Mortensen politiets strategi. Han afviser, at der er tale om en stress-kampagne magen til i begyndelsen af 1990erne. Dengang skulle narkomanerne også tvinges ud af Vesterbro, men kampagnen fik skyld for en drastisk stigning i antallet af narko-dødsfald. Efter hård kritik satte regeringen og daværende rigsadvokat Asbjørn Jensen i 1994 en stopper for kampagnen med instrukser om, at kontrollen skulle rettes mod pusherne og bagmændene, ikke den enkelte misbruger. Socialdemokratiet fulgte i 1996 op med en ny, samlet narkotikaplan med samme indhold. »Jeg føler ikke, vi stresser dem. Men vi gør selvfølgelig, hvad vi kan for at få dem fjernet,« erkender politikommissæren. Sygeplejerske på Vesterbro, Charlotte Fich, kalder derimod strategien en »klapjagt på narkomaner«. Indland, 1. sektion side 6</p><p id="p1">Selv om Frida fylder 87 år i næste måned, og Nikka kun er 11 år gammel, synger de to piger sammen på Vesterbro Ungdomsgårds nye plade »Stenbroens Stemmer«.
Det er manden i midten Bo Schiøler, der har bragt de to solister sammen.
For 20 år siden fik han med »Kattejammer Rock« Vesterbro Ungdomsgård på alles læber, og efter 18 plader er det stadig den selvlærte musiklærer og pædagog, der driver værket.
»Han er et unikum.  Ham skal vi passe på,« siger Frida og kigger varmt på den 40 år yngre Bo.
<br /><em style="bold">Solgte som Larsen</em><br /> Både »Kattejammer Rock« og den efterfølgende »Hjerteblod« solgte midt i 70'erne over 100.000 eksemplarer hver og bragte dermed ungdomsklubben på side med store stjerner som Kim Larsen og Shu-bi-dua.  Og selv om salgstallene i dag
ligger på kun en brøkdel af fortidens platin-status, brænder flammen stadig højt i klubbens musiklokaler.</p><p id="p2">»Først kiggede jeg på.  Men det er sjovere at være deroppe og synge,« siger Nikka, der helt alene synger de to første vers på åbningsnummeret »Identitet«
på den nye plade.
På spørgsmålet, om Nikke gerne vil være sangerinde, når hun bliver voksen, svarer hun med et stort kønt grin:  »Det lyder da godt«.
På Vesterbro Ungdomsgård går godt 250 børn og unge.  I forskellige mad- og gymnastikklubber hygger ikke færre end 150 pensionister sig.  Og for første gang har den ældre generation deltaget i ungdomsgårdens pladeprojekt (den ældste på pladen er 90 år).
»Med »Stenbroens Stemmer« har vi for første gang fokuseret helt på vores eget lokalområdes historie, og Frida har med sin fantastiske hukommelse været som en omvandrende historiebog,« siger Bo Schiøler.
Musikken stammer fra et teaterstykke, der blev opført i starten af året, og i morgen udkommer musikken på CD, og dermed ungdomsgårdens 18. plade.
»Jeg bliver aldrig træt af at skrive til børnene,« siger Bo Schiøler, der bestemt mener, at musikken og teksten taler til alle, uanset hvor de bor.</p><p id="p1">AFSKED: Drivkraften bag og lederen af Dugnad, café for stofbrugere på Vesterbro, Michael Lodberg Olsen har netop fratrådt sin stilling.</p><p id="p2">Efter bestyrelsesmødet i Dugnad den 22. juli blev Michael Lodberg Olsen og bestyrelsen enige om at stoppe samarbejdet. Baggrunden er ifølge formanden for bestyrelsen, Povl Skov, en budgetoverskridelse i 1. og 2. kvartal på cirka 500.000 kroner, som Michael Lodberg Olsen påtager sig ansvaret for.</p><p id="p3">»Der er ikke nogen anden grund end den, og vi var enige i bestyrelsen og med Michael Lodberg Olsen. Hele merforbruget skyldes, at vi er druknet i vores egen succes, som har givet øget udgifter til indkøb og personale,« siger Povl Skov, der er ked af situationen.</p><p id="p4">»Vi er alle i bestyrelsen rigtig kede af, at Michael stopper.</p><p id="p5">Har er en utrolig god person og har gjort et fantastisk stykke arbejde og har været drivkraften bag Dugnad. Der er en budgetoverskridelse, som handler om et merforbrug, der er kommet brugerne til gode, fordi der er blevet ansat en caféleder, men helt formelt er det jo ham, der er den daglige leder og dermed har ansvaret for det,« siger Povl Skov.</p><p id="p6">Som beskrevet i Vesterbro Bladet har der i sommer været uro i samarbejdet mellem kommunen og café Dugnad, hvor Dugnad på et tidspunkt besluttede at lukke cafeen kortvarigt.</p><p id="p7">Men Povl Skov ser nu frem til et positivt samarbejde.</p><p id="p8">»Vi har taget kommunens kritik til efterretning og imødekommet deres krav og vil nu glæde os til at få en revideret partnerskabsaftale og et godt samarbejde med kommunen.</p><p id="p9">« Fortryder du, at I lukkede caféen i sommer? »Nej, den kortvarige lukning af caféen var en beslutning, som den samlede bestyrelse tog. Nu har vi en ny situation og ser frem mod et godt og konstruktivt samarbejde i den fælles bestræbelse på at skabe bedre vilkår for stofbrugere og beboere på Vesterbro, »siger Povl Skov.</p><p id="p10"><br /><em style="bold">Ikke det sidste pip</em></p><p id="p11">Michael Lodberg Olsen er stadig på ferie, men siger til Vesterbro Bladet, at han ikke føler sig gået: »Overhovedet ikke. Det er en beslutning, vi er blevet enige om. Det er mig som leder, der har ansvaret for ikke at kunne holde budgettet.</p><p id="p12">Jeg har det fint nok, og Dugnad er velkommen til at trække på min erfaring og til at bruge mig i det omfang, de kan. Jeg har knoklet to år med det her og har stadig masser af overarbejde, så det har også tæret på familien. Men jeg vil stadig blive boende på Halmtorvet og kan jo se, hvordan det står til, når jeg kigger ud af mit vindue, så det bliver ikke det sidste pip, I på Vesterbro har hørt fra mig,« siger Michael Lodberg Olsen, der fulgte samarbejdsproblemerne fra sidelinjen i sin ferie.</p><p id="p13">»Det var da svært at se på.</p><p id="p14">Jeg kan heller ikke forstå, at politikerne går ud i pressen, så medierne skriver, at vi har fået et gult kort, når vi ikke selv har hørt noget. Det er underligt at blive beskyldt for ikke at ville samarbejde -vi bestiller ikke andet. Faktisk kan man sige, at vi har samarbejdet os ihjel,« siger Michael Lodberg Olsen, der nu skal finde ud af, hvad han skal lave.</p><p id="p15">»Nu skal jeg finde et nyt afsæt for noget af det, jeg brænder for, men jeg vil stadig være med i Dugnad.« Du har lige holdt ferie og afspadsering -var det i den periode, du besluttede at holde op? »Nej, overhovedet ikke. Jeg glædede mig til at komme tilbage og i gang med at arbejde igen, men så kom der en budgetoversigt, som jeg måtte tage ansvaret for,« siger Michael Lodberg Olsen.</p><p id="p16"><br /><em style="bold">Skylder stor tak</em></p><p id="p17">En af de politikere, der var på banen under samarbejdsvanskelighederne og som i det hele taget har udtalt sig mange gange i forhold til Dugnad, er de radikales Margrethe Wivel. Hun har netop hørt om Michael Lodberg Olsens fratrædelse.</p><p id="p18">»Det er jo deres beslutning, og det har jeg ikke så mange kommentarer til. Men jeg synes, at vi alle skylder Michael en stor tak, for han har gjort rigtigt meget. Uden ham var der ikke noget Dugnad.</p><p id="p19">Men når man som leder ikke kan holde budgettet, ja så er det rigtige at gå,« siger Margrethe Wivel.</p><p id="p20">Fremover vil Ole Kristensen, der har været konstitueret leder i Michael Lodberg Olsens fravær fortsat være faglig leder men får også titlen af daglig leder. Helle Thielfold er fortsat leder af caféen.</p><p id="p21">Bestyrelsen og ledelsen i Dugnad har straks udarbejdet store omkostningsreduktioner for at kunne holde budgettet, og alle poster vil ifølge Povl Skov ' blive gået efter med en tættekam'.</p><p id="p22">»I 2011 vil vi så have en lønudgift på 400.000 kroner mindre,« siger Povl Skov.</p><p id="p23">Kommer det her til at gå ud over dem, det egentlig handler om, nemlig stofbrugerne? »Nej, det håber jeg ikke. Vi vil fortsat have gratis varm mad og billig kaffe, de to ledere vil sammen med de frivillige skulle løbe meget stærkere, og så må vi desværre sige, at der ikke vil være fokus på udvikling men mere på daglig drift,« siger Povl Skov.</p><p id="p1">Fra næste skoleår bliver Vesterbro Ny Skole udvidet fra tre til fire spor, mens Gasværksvejens Skole og Oehlenschlægersgades Skole bliver nedskrevet fra tre til to spor.</p><p id="p2">Det har børne- og ungdomsudvalget netop besluttet at sende i høring. Baggrunden er kapacitetsproblemer på skolerne - pt. er der i eksempelvis en af 0. klasserne på Oehlenschlægersgade Skole 30 elever i klassen efter dispensation fra kommunen. </p><p id="p3">Som konsekvens af pladsproblemer på skoler i alle bydele i København har forvaltningen udarbejdet en kapacitetsfastsættelse.</p><p id="p4">'Umiddelbart positivt', synes Thomas Warburg fra Vesterbro Lokaludvalg, der er formand for skolebestyrelsen på Oehlenschlægergades Skole og valgt i lokaudvalget for skolebestyrelserne på Vesterbro og samtidig formand for kultur, fritids- og børneudvalget under lokaludvalget.</p><p id="p5">"Det er fint nok, at forvaltningen sørger for, at der er de børn på en skole, som der er plads til, men virkeligheden er en anden, for selvom der er frit skolevalg, er skolerne nødt til at lade de børn i distriktet og dem der har retskrav i øvrigt indskrive, og vi ved, at der kommer flere og flere børn", siger Warburg og fortsætter:</p><p id="p6">"Det, der er brug for, er flere kvadratmeter. Man kan sige, at Vesterbro er druknet i sin egen succes. Forældrene på Vesterbro vælger folkeskolen, og det er der ikke plads til.", siger Thomas Warburg.</p><p id="p7">Men hvad med udvidelsen af Vesterbro Ny Skole fra tre til fire spor?</p><p id="p8">"Det forslår som en skrædder et vist sted", siger Warburg.</p><p id="p1">AALBORG: En mand blev i går middag ramt af en bus på Vesterbro i Aalborg.</p><p id="p2">Ulykken skete ud for nummer 81, da bussen kørte i nordlig retning med 25-30 km/ t. Den 40-årige mand gik ud foran bussen og blev slået bevidstløs ved sammenstødet.</p><p id="p3">Han blev hårdt kvæstet kørt til traumecentret på Aalborg Universitetshospital, oplyser vagtchefen ved Nordjyllands Politi.</p><p id="p4">green.</p><p id="p1">Fastina Ombogo er en af de tusinde ghanesere, som har fået sig en ny tilværelse med et par briller fra Danmark.</p><p id="p2">Borgerne på Vesterbro kan være stolte. De har gjort en konkret indsats for fattige ghanesere med brug for briller ved at samle ikke mindre end 168 par brugte briller sammen til et godt formål. </p><p id="p3">Vesterbro er en af de danske byer, der har samlet flest briller sammen.</p><p id="p4">Synoptik sender brillerne til Ghana sammen med tre fuldt uddannede optikere og professionelt optisk udstyr.</p><p id="p5">- På den måde undgår vi, at noget går til spilde undervejs. Alle brillerne ender på næsen af ghanesere med brug for briller, siger butikschef i Synoptik på Vesterbro, Fillip Laursen. </p><p id="p6">Han sender på vegne af Synoptik en varm tak til de mange på Vesterbro, der har doneret deres aflagte briller til det gode formål.</p><p id="p7">Synoptiks optikere er lige kommet tilbage fra Synoptiks anden rejse til Ghana. De har med egne øjne set flere tusinde ghanesere få nye muligheder i deres liv. Pludselig kan de passe deres arbejde bedre, læse og fungere normalt.</p><p id="p8">- Vi oprettede en fuldt funktionsduelig optisk klinisk i kirken i den lille ghanesiske by Koforidua. Rygterne om at kunne få hjælp bredte sig som en steppebrand til de nærtliggende landsbyer. Lige fra starten stod flere tusinde af byens og omegnens svagtseende tålmodigt i lange rækker for at få øjnene undersøgt. Alle med et håb om, at deres synsproblem kunne afhjælpes på stedet med et par brugte briller. Heldigvis kunne vi hjælpe langt hovedparten, fortæller butikschef Fillip Laursen.</p><p id="p9">Synoptiks medarbejdere oplevede rørende episoder, hvor børn og voksne fik en ny tilværelse med et par briller, der ellers ville ligge i en skuffe eller blive smidt ud. </p><p id="p10">- De brugte briller er for disse mennesker en kapital, der ændrer deres liv, siger Fillip Laursen.</p><p id="p11">Synoptiks indsamling i over 100 butikker har i år skaffet 13.294 par briller til det gode formål.</p><p id="p1">I det tidlige forår vendte kirkeminister Tove Fergo (V) hjem fra en inspirerende tur til Berlin, hvor hun blandt andet besøgte den døgnåbne Helligkorskirken i bydelen Kreuzberg. Hvorfor gjorde man ikke ligeså på Vesterbro, spurgte hun: Lukkede  alle kirker på nær en og samlede alle kræfter her til gavn for en meget mere synlig forkyndelse. Det rejste en storm af protester, og de er ikke blevet mindre siden da, viste et debatmøde torsdag aften i Kulturhuset i Lyrskovsgade med overskriften: Luk  kirkerne!?</p><p id="p2">Salen var stopfyldt med omkring hundrede lokale, præster og menighedsrådsmedlemmer. Og allerede efter ministerens indlæg i mødets begyndelse havde aftenens ordstyrer, tidligere rektor på Præstehøjskolen Niels Thomsen, svært ved at få  forsamlingen til kun at holde sig til de planlagte opklarende spørgsmål. Den debatlystne forsamling ville meget hellere spørge: Hvilke kirker vil du have lukket, skal vi holde op med at vedligeholde dem, man kan ikke vægte synlighed imod nærhed, er 10  kirker mindre synlige end en enkelt monolit, hver en kirke på Vesterbro udgør et ressourcecenter. Sådan lød det, indtil Niels Thomsen kommanderede break og lod folk kaste sig over buffeten i stedet.</p><p id="p3">Trives i modvind</p><p id="p4">Gang på gang i aftenens løb  understregede Tove Fergo, at andre steder i landet kan man finde ud af at samarbejde og sammenlægge sogne - så hvorfor ikke også på Vesterbro. Hun trivedes tilsyneladende fint i modvinden og sagde i en af pauserne til Kristeligt Dagblad:</p><p id="p5">- Jeg  synes faktisk, jeg mærker en vis imødekommenhed, og der er ikke så massive protester, som jeg havde forventet. Men jeg synes stadig ikke, at bydelens kirker har udnyttet de eksisterende samarbejdsmuligheder i lovgivningen godt nok. Menighedsrådene er  ikke presset på økonomien, så der er mulighed for i ro og fred at drøfte det på tværs af sognegrænserne.</p><p id="p6">Senere sagde kirkeministeren til forsamlingen:</p><p id="p7">- Det er mit indtryk, at der ikke ligefrem er pladsmangel i kirkerne på Vesterbro. Det gælder om  at skabe en udvikling som kan give en vækst i besøget, sagde Tove Fergo.</p><p id="p8">Tingene harmonerer ikke</p><p id="p9">Kort sagt er ministerens ide, at man på Vesterbro - eller i andre bydele eller byer for den sags skyld - med fordel kan lukke visse kirker og  bruge kirkefunktionærer, præster og frivillige i de resterende kirker til en mere kraftfuld indsats i forhold til lokalområdet med længere åbningstid, som mange danskere efterlyser.</p><p id="p10">På mødet var en af de stærkeste fortalere for kirkernes  opretholdelse og for bibeholdelse af den nuværende struktur formanden for Mariakirken og Vesterbro Lokalråd, Bente Hjul-Thomsen.</p><p id="p11">- Jeg er ked af at høre, at kirkerne ikke er synlige nok. Det er Mariakirken i hvert fald. Men at vi skal centralisere og  samtidig åbne os, harmonerer ikke. I forvejen samarbejder vi om en række områder fra børnekor over konfirmander, Mødestedet for indvandrere til fælles kirkedage. Måske er det dette samarbejde, vi bare skal gøre mere tydeligt, sagde hun og høstede  aftenens største spontane bifald.</p><p id="p12">En del i forsamlingen måtte erkende, at efterhånden som aftenen skred frem, fik man en fornemmelse af, at det hele var sket før.</p><p id="p13">- Ja, det er nærmest som et deja-vu og selvom vi har snakket og snakket i årenes løb,  er der ikke sket noget, simpelthen fordi vi mangler det forpligtende samtaleforum, sagde provst for Vesterbro Provsti, Københavns budgetprovst, Sten Wenzel-Petersen. Han var også indkaldt som oplægsholder og deler ministerens synspunkter om, at der nok  er for mange kirker på Vesterbro i forhold til, hvor mange - eller få - der bruger dem:</p><p id="p14">- Det er rigtigt, at menighedsrådene i visse tilfælde har skaffet flere penge i fællesskab, men så må I også vise, at I kan samarbejde bedre på andre områder.  Menighedsrådene kan jo bare vedtage at indføre besluttende budgetsamråd, så kan hverken provstiudvalg, provst eller minister bestemme over, hvordan I bruger pengene i fællesskab. Men det skridt har I aldrig taget i al den tid, jeg har været provst,  sagde Sten Wenzel-Petersen.</p><p id="p15">Og så kunne aftenens ordstyrer lidt forsigtigt konkludere:</p><p id="p16">- Jeg har i aftenens løb lagt mærke til, at der på Vesterbro er et mod til nytænkning - men på den anden side er der også en vis form for konservatisme.</p><p id="p17"><a href="mailto:vincents@kristeligt-dagblad.dk">vincents@kristeligt-dagblad.dk</a></p><p id="p1">Modtag en e-mail, når Steen Hansen har skrevet en ny artikel</p><p id="p2">»Kender du nogen, der trænger til at blive mindet om, at der også findes et liv uden for København?«</p><p id="p3">Sådan lyder budskabet fra Helsingør Kommune i en ny reklamevideo for www.flyttilhelsingør.dk. I filmen følger vi det unge par »Nynne«og»Valdemar,«der har lidt svært ved at forestille sig et liv udenfor Vesterbro.</p><p id="p4">»Alt, hvad jeg behøver og har brug for, er lige rundt om hjørnet. Alle mine venner er her. Vesterbro har det hele,«siger»Valdemar,«hvorefter han med hue og langt skæg trasker ud fra Khioskh med en en coffee-to-go i hånden.</p><p id="p5">Valdemars frustrerede kæreste, »Nynne,«fortæller opgivende om, hvordan Valdemar, da de mødte hinanden, var helt i balance med sig selv, men sådan er det ikke længere.</p><p id="p6">»Valdemar er efterhånden helt ude af stand til at forlade Vesterbro. Han reagerer ganske enkelt fysisk, når han nærmer sig bydelens ydre grænse. Jeg ved snart ikke, hvad jeg skal stille op!«</p><p id="p7">Men en dag tager Nynne tyren ved hornene og skubber Valdemar ind i deres gamle Citröen 2CV med ordene: »Du skal på loppemarked, på Enghave Plads!«</p><p id="p8">Men hvad Valdemar ikke ved er, at Nynne kører ham direkte til indlæggelse på privatklinikken Sejerslyst i Helsingør - til afvænning fra sin afhængighed af Vesterbro.</p><p id="p9">Du kan se videoen om Valdemars afhængighed her:</p><p id="p10">Det er Helsingør Kommune, der sammen med produktionsselskabet Freeport Media står bag videoen. Den er i skrivende stund blevet vist mere end 125.000 gange og facebook-opslaget er blevet delt mere end 650 gange. Og det er ikke tilfældigt at videoen henvender sig til netop Vesterbro-segmentet:</p><p id="p11">»Der bor rigtig mange børnefamilier på Vesterbro, og vi vil gerne - med humor - vise, at der findes nogle unikke muligheder, hvis man kaster et blik lidt op ad kysten,«siger Kommunaldirektør i Helsingør Kommune, Stine Johansen og forklarer videre:</p><p id="p12">»Jeg tror, at en del mennesker inde i byen kan genkende det her fra sig selv. At man har lyst til både at kunne tage havkajakken under armen og samtidig kunne få sin café latte på en café i byen. Det kan vi rent faktisk tilbyde,«forklarer Stine Johansen.</p><p id="p13">Hos Helsingør Kommunes kommunikationsafdeling oplyser man, at man i løbet af de seneste to dage har haft cirka 9.000 besøgende på www.flyttilhelsingør.dk - en side, der på dagsbasis normalt får mellem 1 og 10 besøgende.</p><p id="p1">København, onsdag</p><p id="p2">Politiet har afspærret et større område på Vesterbro, efter en mand er blevet dræbt.</p><p id="p3">En 48-årig mand er natten til onsdag blevet skudt og dræbt på Vesterbro, lyder det fra Københavns Politi.</p><p id="p4">- Klokken 00.32 får vi en melding om, at en mand er blevet skudt i hovedet. Vi finder ham, og han afgør efterfølgende ved døden, siger vagtchef Flemming Kim fra Københavns Politi til Ritzau.</p><p id="p5">Politiet har lavet en større afspærring af gerningsstedet og laver i øjeblikket vidneafhøringer.</p><p id="p6">/ritzau/</p><p id="p1">FRI FOR HØMHØM: På Vesterbro har en gruppe hundeejere taget ' sagen' i egen pose. De blev simpelthen trætte af, at alt for mange ikke rydder op efter deres hund, når de lufter den.</p><p id="p2">Det førte til en debat i facebookgruppen ' Hund på Sdr.</p><p id="p3">Blv :-D' om de stigende og store mængder hundeefterladenskaber op og ned ad Sønder Boulevard.</p><p id="p4">»Selvom vi selvfølgelig alle samler op efter os selv, var der hurtigt en stemning i gruppen om, at vi som hundeejere må tage ansvar,« siger Karen Lehmann, der mandag eftermiddag luftede sin hund Nova på boulevarden.</p><p id="p5"><br /><em style="bold">Indsats med prutteposer</em></p><p id="p6">Sammen med Catharina Pedersen og hendes hund Julius og Jean McCarthy og hans hund Veda gik de en tur på den snedækkede Sønder Boulevard.</p><p id="p7">De havde lommerne fulde af ' prutteposer' og et skilt med teksten ' Saml den op tak!'.</p><p id="p8">Den nyfaldne sne skjulte mange af ugerningerne, men ifølge hundelufterne er der siden sommer sket en stigning i mængden af hundeefterladenskaber.</p><p id="p9">Fra krydset mellem Enghavevej og Sønder Boulevard til Absalon fandt de kun en enkelt nyligt efterladt høm høm. Men i facebookgruppen er der 10-15 hundeluftere, der aktivt forsøger at dæmme op for ugerningerne på strækningen.</p><p id="p10">røm en oker der 10-15 hundeer aktivt forsøger at ønder e-. e ne fulde af ' prutter' og et skilt med tek-' Saml den op tak!'.</p><p id="p11">en nyfaldne sne skjulte ge af ugerningerne, men e hundelufterne er der sisommer sket en stigning i ngden af hundeefterladen- »Det er meget motiverende, at vi skriver til hinanden, hvor vi har ryddet.</p><p id="p12">En skriver; ' Nu har jeg samlet alt op omkring Litauens Plads', en anden; ' Jeg har taget fra Enghavevej til boldburet'.</p><p id="p13">Og det er bare rigtig dejligt, at vi kan bakke hinanden op,« siger hun.</p><p id="p14">»Det er meget m de, at vi skriver t den, hvor vi ha En skriver; ' Nu samlet alt op Litauens P anden; ' Je get fra vej ti re l.</p><p id="p15"><br /><em style="bold">Første skridt er taget Første sk</em></p><p id="p16">De mange ihærdige hundeluftere i gruppen er enige om at gøre noget ved problemet.</p><p id="p17">Men det betyder ikke, at de ønsker at samle op efter andre hundeejere for evigt. Håbet er, at de med et venligt fokus på problemet kan De man lu få de hundeejere der ikke samler op efter egne hunde til at tænke sig om en ekstra gang.</p><p id="p18">»Vi synes jo alle, det er irriterende, hvis der ligger hundelorte på boulevarden. Hvis jeg ser nogen, der ikke samler op, tilbyder jeg altid en pose og gør opmærksom på, at de har efterladt noget,« siger Jean McCarthy.</p><p id="p19">r hunn.</p><p id="p20">Hvis samler.</p><p id="p21"><br /><em style="bold">Opbakning</em></p><p id="p22">Facebookgruppen ' Hund på Sdr. Blv :-D' har også diskuteret kommunens ' aflivning' af de gratis prutteposer til at samle hundelorten op i.</p><p id="p23">»Jeg har altid købt mine egne poser alligevel, men det er ærgerligt, at der ikke længere und på å diskulivning' er til at i.</p><p id="p24">mine egn det er ængere er gratis poser,« siger Catharina Pedersen, der også fortæller, at hun ofte finder poser med efterladenskaber, der ligger ved siden af skraldespandene.</p><p id="p25">Det kan dog ifølge hundelufterne også skyldes, at der er nogle der smider dem ud af skraldespandene i jagten på pant eller andet.</p><p id="p26">Det kan jo være, at stigningen, som mange hundeejere i området mener der er i mængden af efterladte hundelorte, skyldes de manglende kommunale prutteposer. Derfor har de forhørt sig hos de lokale dyrehandler ber, der ligger ved siden af skraldespandene.</p><p id="p27">Det kan dog ifølge hundelufterne også skyldes, at der er nogle der smider dem ud af skraldespandene i jagten på pant eller andet.</p><p id="p28">Det kan jo være, at stigningen, som mange hundeejere i området mener der er i mængden af efterladte hundelorte, skyldes de manglende kommunale prutteposer. Derfor har de forhørt sig hos de lokale dyrelorten og har allerede fået en kasse med sponsorerede poser til de flittige ' pooper scoopers' på Vesterbro.</p><p id="p29"><br /><em style="bold">Tag del i oprydningen</em></p><p id="p30">Ud over at tage ansvar for mængden af efterladenskaber på Vesterbro, er det facebookgruppens håb at opdrage på de hundeluftere, der ikke få taget lorten med sig. Måske ved at give en smule dårlig samvittighed.</p><p id="p31">Hvis du vil følge med i, hvad der foregår på indsamlingsfronten, eller er inspireret af det arbejde, som de mange hundeejere på Vesterbro løfter i flok, kan du finde facebookgruppen ' Hund på Sdr. Blv :-D' og dele dine egne erfaringer med at rydde.</p><p id="p32">med sig. Måske ved at give en smule dårlig samvittighed.</p><p id="p33">Hvis du vil følge med i, hvad der foregår på indsamlingsfronten, eller er inspireret af det arbejde, som de mange hundeejere på Vesterbro løfter i flok, kan du finde facebookgruppen ' Hund på Sdr. Blv :-D' og dele dine egne erfaringer med at rydde.</p><p id="p34">Vi synes jo alle, det er irriterende, hvis der ligger hundelorte på boulevarden.</p><p id="p35">JEAN MCCARTHY, hundeejer.</p><p id="p1">FATTIG: Ingen børnefødselsdag.</p><p id="p2">Ikke råd til sport eller andre fritidsaktiviteter. Det er ofte konsekvensen for mange af de små 5.000 børn, der lever i familier med fattigdom i København.</p><p id="p3">Antallet af fattige er nu dokumenteret i Københavns Kommunes seneste fattigdomsundersøgelse.</p><p id="p4">Fattigdom er særligt koncentreret i bestemte bydele i byen - herunder Vesterbro.</p><p id="p5">Det er tredje gang, kommunen kortlægger fattigdommen.</p><p id="p6">De fattige borgere er både unge og ældre, i arbejde og uden for arbejdsmarkedet, familier og enlige. Som noget nyt peger undersøgelsen denne gang også på, hvor i byen, de fattige bor. Et af de byområder, hvor der bor flest borgere i fattigdom er på Indre Vesterbro omkring Maria Kirkeplads og Halmtorvet.</p><p id="p7">Socialborgmester Mikkel Warming ( EL) kender konsekvenserne af fattigdom: »Der er borgere, der ikke inviterer gæster hjem, fordi de skammer sig over deres slidte møbler. Der er borgere, der aldrig har holdt en børnefødselsdag for deres barn, og vi ved, at der er borgere, der dropper fodboldtræningen, fordi kontingentet er for højt. Når vi ved, at fattigdom er en direkte årsag til social udstødelse, som fører til kriminalitet, misbrug og ghettodannelse, skal vi bekæmpe den stigende fattigdom, som undersøgelsen dokumenterer, er udbredt i København,« siger Mikkel Warming ( EL).</p><p id="p8">København har som en af de få kommuner indført en grænse for fattigdom. Politikerne har ønsket at dokumentere, at der er mange fattige borgere -også i en rig by som København.</p><p id="p9">Fattigdomsgrænsen er relativ. Det vil sige, at den ikke defineres på et fast beløb, men varierer efter forskellige familietyper.</p><p id="p10">Der arbejdes med et såkaldt »skrabet« budget, som indeholder udgifter til de mest basale ting som bolig, mad, daginstitution, telefon, licens, arbejdsmarkedsforsikring osv.</p><p id="p11">Hvis familien ikke har penge til det basale budget, defineres de som fattige.</p><p id="p12">Den udbredte fattigdom kalder på politisk handling. Men Warming ved godt, at han ikke alene sidder med løsningen på problemet: »København kan grundlæggende kun »lappe« på de problemer, som fattigdommen giver.</p><p id="p13">Vi har ikke lov til at sikre folk på eksempelvis kontanthjælp flere penge, selvom det måske ville være den største hjælp af alle. Derfor forsøger vi at bekæmpe konsekvenserne af fattigdom,« siger han og fortsætter: »Det sker eksempelvis ved at sikre skolemad til fattige.</p><p id="p14">Blandt andet fordi vi ved, at sund mad er noget som fattige ikke altid har råd til, og fordi ernæring er en vigtig faktor, når det gælder det at kunne lære i skolen.«.</p><p id="p15"><br /><em style="bold">Fokus på de svage</em></p><p id="p16">Vesterbro Lokaludvalg har samme holdning til muligheden for hjælp: »Når vi bruger vores egne små midler til projekter og indsatser i bydelen, har vi altid et særligt fokus på de svageste borgere. Vi støtter fx kulturtilbud til børnefamilierne. Vi kan ofte med vores beskedne støtte gøre arrangementerne gratis, så alle kan nyde godt af dem. Vi er meget optagede af at skabe lige adgang til kulturog fritidstilbud for alle børn på Vesterbro,« siger formand for Vesterbro Lokaludvalg Niels Vestergaard: »Men der kan også kun være tale om små lapperier fra vores side. Indsatsen mod fattigdom kræver initiativer af et helt andet format fra folketing og kommune,« siger han og hilser for eksempel regeringens afskaffelse af de såkaldte fattigdomsydelser tidligere på året velkommen.</p><p id="p17">I det seneste budgetforlig har partierne i Borgerrepræsentationen også målrettet indsatsen for de fattige familier.</p><p id="p18">»I det seneste budgetforlig har vi bevidst sikret flere penge til de daginstitutioner og klubber, som har flest udsatte børn, for at sikre en ekstra pædagogisk indsats over børn, der ofte vokser op i fattigdom.</p><p id="p19">Vi har -også i det seneste budgetforlig -sat penge af til en ekstra indsat for at forhindre at mennesker sættes ud af deres bolig. Nye opsøgende medarbejdere skal ud i de udsatte boligområder og få fat i mennesker, der ikke kan betale huslejen -for at hjælpe så tidligt som muligt,« forklarer Mikkel Warming.</p><p id="p20">»Vi bekæmper fattigdom, fordi vi grundlæggende mener, at der skal holdes en hånd under alle -den solidaritet skal der være i vores by. Og vi bekæmper fattigdommen, fordi den har sociale konsekvenser for tusinder af københavnere.</p><p id="p21">Men København kan ikke gøre det alene. Vi kan kun lappe på problemerne. Løsningen - og ansvaret ligger på Christiansborg.</p><p id="p22">Hos regering og folketing,« siger Mikkel Warming.</p><p id="p23">Læs hele fattigdomsundersøgelsen på www.kk.dk.</p><p id="p1"> Folk var pænt klædt på.</p><p id="p2"> Pladsen var pæn. </p><p id="p3">Det samme var skiltene på muren. </p><p id="p4">Ligesom de pæne brosten, hvorpå de pæne folk stod.</p><p id="p5"> Bagerst på pladsen var der knap så pænt. En container og et toilet stod opmagasineret under et af skiltene med ordene Onkel Dannys Plads.</p><p id="p6">Og de pæne folk hyldede Vesterbro som et alsidigt sted. Et sted, hvor tolerancen blomstrer. Også selv om byfornyelsen for længst har skubbet ludere og lommetyve og andre mindre pæne ting pænt af vejen. </p><p id="p7">Miljø- og teknikborgmesteren holdt en pæn tale om digteren, der gav pænheden fingeren og var sig selv og havde øje for samfundets skyggesidede slumromantik og skrev digte og romaner, så det sprøjtede ud med fordøjet virkelighed. </p><p id="p8">Borgmesteren fortalte, hvordan han selv havde oplevet Vesterbro som ung tilflytter med Dan Turèllske øjne. Borgmesteren havde kigget på »pigerne på strassen« og »pussy-piloterne« i deres biler på jagt efter sex.</p><p id="p9"> De lyttende folk på Onkel Dannys Plads smilede pænt ad borgmesterens tale. <br /></p><p id="p10"><em style="bold">Bedre tilpas i nordvest</em></p><p id="p11">»Gad vide, om Dan Turèll egentlig ville have brudt sig om Halmtorvet. Jeg mener, se alle de smarte cafeer - gad vide, om han ikke ville have følt sig bedre tilpas ude i nordvest end her på det pæne Vesterbro,« hviskede en smuk blond kvinde i rød frakke til sidemanden. </p><p id="p12">Kvinden i den røde frakke var blevet grebet af fejringen af Dan Turèlls 60-års-fødselsdag. Hun havde købt og læst alle kriminalromaner og hørt cd'erne og tvunget sine venner med til fejringen af digterens fødselsdag lørdag aften, da 17 værtshuse og cafeer festede på Dan Turèll-maner med digtoplæsning og gratis øl ved midnat. </p><p id="p13">Hun var den eneste i venneflokken, der havde haft kræfter i dag til at dukke op til indvielsen af Onkel Dannys Plads. </p><p id="p14">»Vi dukker op og brækker os på borgmesterens laksko i ren Dan Turèll-stil,« havde en digter sagt ud på natten.</p><p id="p15">Og en gruppe stadig fulde personer dukkede op. De pæne folk skuttede sig og kiggede nervøst på flokken. En mørkhåret mand med en øl i hånden råbte op på udenlandsk.</p><p id="p16">»Dan Turèll ville have elsket denne søndag,« sagde borgmesteren ud over pladsen.</p><p id="p17">»Ja, hørt!,« råbte en af de berusede piger. Manden ved hendes side pludrede højlydt videre på udenlandsk.</p><p id="p18">»I må være stille - der bliver faktisk holdt tale,« sagde en høj mand i pelshat med bestemt tryk på ordet faktisk.</p><p id="p19">Manden med øllen pludrede videre. En gråhåret kvinde i pæn lang frakke stod ved siden af en digter og reklamemand. Den gråhårede kvinde trådte tre skridt frem og bøjede sig ned over fulderikken, der havde sat sig under det nye gadeskilt.</p><p id="p20">»Nu holder du kraftedeme kæft!« råbte den gråhårede kvinde. <br /></p><p id="p21"><em style="bold">Så holdt de kæft</em></p><p id="p22">Og så holdt de kæft. Og smuttede tilbage til vandhullerne. Og borgmesteren smadrede en champagneflaske - og Dan Turèlls kone Chili sagde, at havde Onkel Danny været her, ville han have fyret et par velturnerede vittigheder af. </p><p id="p23">Og hun læste smukt et af hans digte op. Det handlede bl.a. om, hvorvidt Oehlenschlæger ville havde brudt sig om Oehlenschlægersgade, hvor der er flere guldøl end guldhorn. Og om, hvordan Matthæus ville have taget sin død over Matthæusgade. Men at der måske også var noget mågestel på Mågevej. Og måske havde Falck en gang imellem kørt ud til Falkoner Allé. </p><p id="p24"> Og selv vejret var pænt.</p><p id="p25"><a href="mailto:sophie.alvi@jp.dk">sophie.alvi@jp.dk</a></p><p id="p26"><br /><br /></p><p id="p27"><em style="bold">Fakta: Dan Turèll</em></p><p id="p28">Forhistorien</p><p id="p29">Dan Turèll voksede op i Vangede og er begravet på Assistens Kirkegård.</p><p id="p30">Gentofte Kommune og Vesterbro lokalråd har kæmpet om retten til at opkalde en plads efter digteren. Gentofte Kommune fik retten til navnet Dan Turèll, mens Vesterbro Lokalråd fik lov til at opkalde en plads efter digterens 'kælenavn' - og mens Gentofte-borgerne stadig ikke kan besøge en Dan-Turèll-plads, kunne Vesterbroborgerne i går fejrer både digterens fødselsdag og den nye plads ved Halmtorvet.</p><p id="p1">AARHUS: Posthuset på Vesterbro Torv lukker til oktober.</p><p id="p2">Det giver bøvl for små erhvervsdirvende, siger de handlende omkring torvet.</p><p id="p3">Det er én ting. Men når Post Danmark siger, at servicen bliver bedre, så sender etaten en helt forkert udmelding.</p><p id="p4">»Den påstand passer jo ikke,« siger Ea Randi Kaaris, der driver butikken Askeladen i Gammel Munkegade.</p><p id="p5">»Før kunne vi små selvstændige parkere i Vesterport, så vi kunne nå at aflevere 20 kilo tunge pakker på posthuset. Det bliver umuligt, når posthuset flytter hen til Superbrugsen, hvor der ikke kan parkeres. Bortset fra servicen bliver ringere, er det jo en fornærmelse overfor selvstændigt tænkende mennesker med små butikker,« siger Kaaris.</p><p id="p6">I meddelelsen om, at Post Danmark flytter posthuset fra den ene ende af Vesterbro Torv til Superbrugsen i den anden ende, hedder det, at kunderne sikres samme service og rådgivning som tidligere.</p><p id="p7">Kunderne får samtidig væsentligt bedre åbningstider.</p><p id="p8">Det ny posthus øger tilgængeligheden for borgerne i området, meddeler kundechef i Post Danmark, Troels Tolstrup Jensen.</p><p id="p9"><br /><em style="bold">Stor forringelse</em></p><p id="p10">Indehaveren af Askeladen, der sælger alskens børnetøj, legetøj, garn og meget andet, kan ikke genkende Post Danmarks billede.</p><p id="p11">»Det er en meget stor forringelse for butikkerne i området.</p><p id="p12">Nu skal vi stå i kø, otte, ti, 12 mennesker i Superbrugsen, hvor vi vil fylde op -uden at købe noget. Vi bliver »osere«,« siger Ea Kaaris.</p><p id="p13">Alternativt skal jeg sende pigerne her i butikken af sted med store pakker til Ankersgade,« siger Ea Randi Kaaris.</p><p id="p14">Hun roser samtidig Post Danmark for, når etaten leverer pakker direkte til hendes butik, for stor service. At pakkerne på sækkevogn bliver kørt helt ind i butikken.</p><p id="p15">»Men Post Danmark er super dyr. En pakke på 15 kilo koster 600 kroner i fragt til Norge. Med de priser kunne man forestille at der kom noget retur i form af netop god service. Fragtmændene er meget billigere, men vi mindre selvstændige har sjældent så mange pakker, at vi kan få de favorable priser hos de private fragtmænd,« siger Ea Kaaris.</p><p id="p16">»Før kunne vi små selvstændige parkere i Vesterport, så vi kunne nå at aflevere 20 kilo tunge pakker på posthuset. Det bliver umuligt, når posthuset flytter hen til Superbrugsen, hvor der ikke kan parkeres. Bortset fra servicen bliver ringere, er det jo en fornærmelse overfor selvstændigt tænkende mennesker med små butikker.</p><p id="p17">EA RANDI KAARIS, der driver Askeladen i Gammel Munkegade.</p><p id="p1">Fra 1. januar risikerer Jørgen Elbang at miste sit daglige tilholdssted.</p><p id="p2">Værestedet Gang i Gaden på Vesterbro i København står til lukning på grund af pengemangel.</p><p id="p3">- Jeg vil blive utrolig ked af det, hvis Gang i Gaden lukker.</p><p id="p4">Stedet betyder rigtig meget for mig, siger Jørgen Elbang til Arbejderen.</p><p id="p5">Han er en af de 40-50 personer, som fast bruger Gang i Gaden. Værestedet støtter mennesker, der ikke er i stand til at tage et ordinært arbejde, med at komme videre i deres liv gennem praktisk arbejde i et fællesskab. Brugerne er blandt andet sindslidende, misbrugere og hjemløse.</p><p id="p6">Gang i Gaden startede i 2007 som et udviklingsprojekt under en pulje, VK-regeringen havde afsat til de mest udsatte borgere i Danmark.</p><p id="p7">Men ved årsskiftet udløber bevillingen til puljen. Meningen var så, at kommunerne skulle videreføre de brugbare projekter.</p><p id="p8">Gang i Gaden hører under den sociale institution Settlementet på Vesterbro. Settlementets forstander Johs. Bertelsen håber stadig på, at det lykkes at redde værestedet.</p><p id="p9">- Men meldingen fra Københavns Kommune er, at der ingen penge er, siger Johs.</p><p id="p10">Bertelsen til Arbejderen.</p><p id="p11">Konkret drejer det sig om 1,7 millioner årlige kroner, som værestedet mister fra nytår. Johs. Bertelsen har søgt kommunens socialudvalg om en halv million i erkendelse af, at mere er usandsynligt.</p><p id="p12">Socialudvalget skal behandle ansøgningen den 23. november. Derudover arbejder han på at skaffe flere penge via forskellige andre kanaler som for eksempel fra beskæftigelsesforvaltningen, der har en pulje penge til metodeudvikling.</p><p id="p13">Men fremtiden for Gang i Gaden er yderst usikker.</p><p id="p14">- Bliver vi nødt til at lukke, vil det have store menneskelige konsekvenser for brugerne.</p><p id="p15">Gang i Gaden har givet mange et løft, forbedret deres sundhed og fået dem til at se deres egen livssituation i et nyt lys. Det bliver et stort tab for hver enkelt person at ryge ud af det fællesskab, som er blevet opbygget. Det kan betyde øget misbrug og flere psykiske og sociale problemer, konstaterer Johs. Bertelsen.</p><p id="p16">Københavns socialborgmester Mikkel Warming ( EL) erkender, at Gang i Gaden har skabt gode resultater.</p><p id="p17">- Men spørgsmålet er, hvor vi skal tage pengene fra, når vi samtidig er underlagt kravet om nulvækst i kommunerne, siger Mikkel Warming til Arbejderen.</p><p id="p18">- Problemet er, at regeringen sætter fornuftige ting i gang i en tidsbegrænset periode.</p><p id="p19">De siger, at så må kommunerne tage over, samtidig med at man holder kommunerne i et økonomisk jerngreb, tilføjer han.</p><p id="p20">Læs mere om Gang i Gaden på midtersiden.</p><block><p>Hører du til dem, der studerer salgsopstillinger på lejligheder, så er sandsynligheden for, at du kigger steder som Virum, Helsingør og Glostrup blevet langt større end sidste år. </p></block><p id="p1">Centrum: Beboerne på Vesterbro gives nu -i hvert fald på papiret -en mulighed for at påvirke, hvordan deres kvarter skal udvikle sig.</p><p id="p2">Det sker 2. marts kl. 18-21 ved en workshop på Kulturmaskinen ved Brandts.</p><p id="p3">Den aktuelle anledning til workshoppen er det fortsatte arbejde med anlæggelsen af en letbane gennem Odense.</p><p id="p4">-Du har uden tvivl opdaget, at der er en letbane på vej.</p><p id="p5">Arbejdet påvirker dit kvarter, og det mærkes især af dig, der bor der, som By-og Kulturforvaltningen skriver i en invitation.</p><p id="p6">Og ja, det er nok de færreste, der har undgået at lægge mærke til, at der graves på kryds og tværs i Odense.</p><p id="p7">I invitationen hedder det blandt andet:.</p><p id="p8"><br /><em style="bold">Håber på arbejdsgruppe</em></p><p id="p9">-Vores trafikplanlæggere arbejder hver dag på at udtænke de bedste løsninger -både de midlertidige og de varige -for ensretning af veje, parkeringsmuligheder m. m.</p><p id="p10">Men du er eksperten på dagligdagen i kvarteret, og vi vil gerne finde de bedste fremtidige løsninger sammen med dig.</p><p id="p11">-Rammen for mødet er: Hvad kan vi være med til at påvirke? Hvad kan vi ikke? Som afrunding på workshoppen håber kommunen at få etableret en arbejdsgruppe, der vil samarbejde med Byog Kulturforvaltningen om at få realiseret de ideer, der kommer på bordet.</p><p id="p12">Tilmelding er nødvendig til Mette Sarka Jørgensen på mjoe@odense. dk.</p><p id="p1">VESTERBRO: I The Studio Gallery er indehaveren, Christina James Nielsen, i godt humør.</p><p id="p2">Hun har netop valgt en smiley fra Ugeavisen Odenses udvalg af ansigter til at repræsentere hendes humørtilstand.</p><p id="p3">-Foråret er på vej, og det giver lidt nye kræfter og sætter mere gang i byen. Det er altid rart når der er flere folk i gaden, for så er der også flere, der kommer ind for at se på noget kunst, siger hun og forklarer, at hun den næste måneds tid har to udenlandske kunstnere på væggene -en fra Island og en fra USA, som begge bor i Odense.</p><p id="p4">Udstillingen har fået titlen " Historier i Blyant," og Christina James Nielsen lægger ud med at præsentere den islandske kunstner.</p><p id="p5">-Helga Benedikstdottir tegner en islandsk kultur, hvor man godt må råbe lidt højere, og hvor der er noget følelsesmæssig plads, og så synes jeg, det er rigtig fint, at hun maler i store størrelser," fortæller galleriindehaveren, inden hun nævner, hvilke fortræffeligheder den amerikanske pendant har.</p><p id="p6">-Ved Keith Ryan Lopez' mere abstrakte tegninger kan jeg også godt lide, at man kan mærke, at der er en anden kulturel baggrund.</p><p id="p7">Jeg har svært ved at sætte ord på, hvad det gør, men jeg synes sagtens, at man kan mærke, at det giver et kulturelt input, siger Christina James Nielsen.</p><p id="p8">HVORDAN ER HUMØRET? Vi tager en stak smiley-figurer med os i byen og beder folk om at vælge den, der beskriver stemningen her og nu.</p><p id="p1">Modtag en e-mail, når Katrine Frederikke Wandrup har skrevet en ny artikel</p><p id="p2">Tirsdag delte Helsingør Kommune en video på deres Facebook-side, hvor de reklamerer for byen ved at drille de såkaldte -Vesterbro-hipstere- og minde dem om, at livet også kan leves andre steder.</p><p id="p3">Videoen handler om Valdemar Skytt, som er inkarneret vesterbrogenser, og som får det fysisk dårligt, når han nærmer sig bygrænsen.</p><p id="p4">Hans kæreste mener, at hans afhængighed af Vesterbro har taget overhånd, og derfor sender hun ham i behandling.</p><p id="p5">Allerede indenfor tre uger kan Valdemar nu bevæge sig rundt i Helsingør, og hvor han før ikke mente, at han kunne leve noget andet sted end Vesterbro, så kan han nu ikke forestille sig at skulle bo et andet sted end Helsingør.</p><p id="p6">»Vi har lavet videoen, fordi den på en sjov og spændende måde gør opmærksom på, at der er et liv uden for hovedstadens områder, hvor man både kan drikke café latte og tage havkajakken under armen,«siger kommunaldirektøren i Helsingør, Stine Johansen, til TV 2 Lorry.</p><p id="p7">Hun fortæller til TV 2 Lorry, at hun mener, mange københavnere ikke kan løsrive sig fra hovedstaden, fordi det er her, de føler sig trygge.</p><p id="p8">Med videoen vil kommunen gerne gøre opmærksom på, at livet også kan leves til fulde andre steder.</p><p id="p9">Reklamefilmen er primært henvendt til børnefamilier og de unge, som måske kan have brug for at få øjnene op for andre steder end København.</p><p id="p10">Siden videoen blev delt er den set mere end 144.000 gange og har fået over 1000 Facebook-reaktioner og 750 delinger.</p><p id="p1">Odense: Den 22-årige mand, der er tiltalt for forsøg på manddrab, ejede i fem måneder frem til sin anholdelse i juni 2009 Bahama Mama kiosk på Vesterbro.</p><p id="p2">En kiosk, der er kendt som en hashklub.</p><p id="p3">Den anden tiltalte, en mand på 20 år, omtalte til politiet kiosken som " hashklubben på Vesterbro 62".</p><p id="p4">Den 22-årige nægtede dog i retten, at han har handlet med hash.</p><p id="p5">-Jeg er altid skæv, når han er der, så måske er det derfor, han siger, det er en hashklub, sagde den 22-årige.</p><p id="p6">I juni 2008 blev kiosken lukket af Fyns Politi, fordi der blev solgt hash.</p><p id="p7">Ni måneder senere, da den 22-årige bestyrede stedet, var kiosken åbnet igen.</p><p id="p8">Den 20-årige fortalte, at han ofte kom i hashklubben på Vesterbro.</p><p id="p9">Begge tiltalte forklarede i retten, at de dagligt røg hash i 2009.</p><p id="p10"><br /><em style="bold">Solgte skudsikre veste</em></p><p id="p11">Den 22-årige kioskejer fortalte også i retten, at han solgte alt, han kunne tjene penge på.</p><p id="p12">Blandt andet skudsikre veste.</p><p id="p13">For to år siden viste Fyens Stiftstidende, hvor nemt det var at købe hash i Bahama Mama. En kiosk hvor der kun var lå få poser slikposer på hylderne.</p><p id="p14"><br /><em style="bold">Lugtede af hash</em></p><p id="p15">Da politiet ransagede adressen sidste sommer, var der få tøjvarer og et tomt køleskab i butikken. I baglokalet lugtede der af hash, og de fandt sølvpapir og papir til at ryge hash.</p><p id="p1">Mangel på lokal støtte lukker
nu endegyldigt Vesterbro Beboerhus.</p><p id="p2">Bestyrelsen er slidt ned, lysten
til at arbejde videre er
væk, og et hårdt slid for at
finde afløsere har ikke båret
frugt.</p><p id="p3">»Det er trist, men det er
desværre ikke lykkedes at
finde kræfter til at føre huset
videre,« siger Jesper Andersen,
afgående formand for
beboerhusets bestyrelse.</p><p id="p4">Han betegner det som ærgerligt,
men nødvendigt at
lukke beboerhuset nu.</p><p id="p5">»Sådan et sted kræver opbakning,
men de få støtter,
der er tilbage, er kørt træt,«
siger Jesper Andersen.</p><p id="p6">Beboerhuset drejer endegyldigt
nøglen om 30. juni.
Huset har i 24 år været et lokalt
omdrejningspunkt for
kulturelt og socialt samvær.
De senere år med mere vægt
på det kulturelle end det sociale,
fortæller Kim Grønholt
Pedersen, der har været medlem
af bestyrelsen i otte år.</p><p id="p7">»Det er gået op og ned med
arbejdsløsheden. Da der var
mange arbejdsløse i slutningen
af 80"erne brugte mange
huset til at hænge ud. Det
forsvandt med, at flere kom i
arbejde,« siger Kim Grønholt
Pedersen.</p><p id="p8">Århus Kommune ejer beboerhusets
bygninger og
overtager dem efter lukningen.
Det er endnu ikke fastlagt,
hvad der skal ske med
beboerhuset på Vesterbro i
fremtiden.</p><p id="p9">Da der var mange
arbejdsløse i slutningen
af .."erne brugte mange
huset til at hænge ud. Det
forsvandt med, at flere
kom i arbejde.
KIM GRØNHOLT PEDERSEN,
bestyrelsesmedlem</p><p id="p10">NÅR Vesterbro Beboerhus lukker, forsvinder bevillingen til
beboerhus fra bydelen.</p><p id="p1">I København bor der godt en million mennesker, på Agersø bor der næsten 180 mennesker. På Gasværksvejens Skole på Vesterbro går der cirka 500 elever, på Agersø Skole går der seks elever.</p><p id="p2">Selv om der ikke er meget mere end 120 kilometer mellem Vesterbro og Agersø, så er de to samfund nærmest to vidt forskellige verdener i lille Danmark.</p><p id="p3">Ikke desto mindre - eller måske netop derfor -valgte den inkarnerede københavner og skolelærer Sanne Nielsen for godt et halvt år siden at sætte storbylivet på standby og rykke teltpælene til Bisserup.</p><p id="p4">- Jeg er en rigtig københavnerpige.</p><p id="p5">Jeg er opvokset i i København K ( indre by), og da jeg flyttede hjemmefra, flyttede jeg til Vesterbro, hvor jeg så har boet de seneste 20 år, fortæller Sanne Nielsen 20 år var dog nok for Sanne, og hun følte, at hun trængte til at komme ud i naturen -ud i de åbne vidder og væk fra den pulserende storby. Da Sannes mor i Bisserup døde, var muligheden for et hus på landet til stede, og Sanne og hendes mand Thomas Flintegaard solgte lejligheden i hjertet af København og kolonihaven i Ishøj.</p><p id="p6">-Jeg er altid kommet i Bisserup meget som barn, og København var lidt for hektisk for mig. Der foregår så mange ting i byen, og jeg brugte ikke rigtig byen.</p><p id="p7">Jeg er ikke så meget til fest og farver -jeg var den, der hellere bare ville hjem og slappe af, lyder det fra skolelæreren.</p><p id="p8">Mere forberedelse Næsten samtidig med flytningen til Bisserup fik Sanne jobbet som den ene halvdel af skolelærerduoen på Agersø, og nu tager hun hver dag turen fra Bisserup til Agersø for at undervise sine seks elever, som går i 4., 5. og 6. klasse -Jeg er rigtig glad for at undervise på Agersø.</p><p id="p9">Umiddelbart kan man godt tænke, hold da op en loppetjans, men det er faktisk et ret udfordrende arbejde i og med, at vi lærere skal undervise tre klassetrin på samme tid. Det kræver mere forberedelsearbejde fra vores side, fortæller skolelæreren og understreger samtidig, at hun dog bestemt ikke beklager sig over situationen.</p><p id="p10">Altmuliglærer Med kun to lærere på skolen, skal lærerne på Agersø undervise i flere fag, end hvad normen er. Sanne underviser eksempelvis i både dansk, historie, kristendom, håndarbejde, engelsk og musik. Og ud over at lærerne altså underviser færre elever i flere fag og har mere forberedelsesarbejde, end en » almindelig « lærer ville have, så er der også andre ting, der skal klares i det daglige, som en » almindelig « lærer heller ikke ville skulle tage sig af.</p><p id="p11">-Vi er to lærere, der skal få alting til at køre, både det praktiske og det administrative, og det skal man lige vænne sig til. Normalt ville man have en sekretær til at sende breve for sig, og hvis computeren går ned, ville man kunne ringe til IT-afdelingen. Men vi har jo ikke en IT-afdeling, så det tager min kollega Palle sig af, griner Sanne Nielsen.</p><p id="p12">Til trods for de anderledes omstændigheder har den nye skolelærer ikke et øjeblik fortrudt, at hun skiftede gåturen ned ad Istedgade til Gasværksvejens Skole ud med henholdsvis en køre-og sejltur fra Bisserup til Agersø.</p><p id="p13">-Nogle gange kniber jeg mig i armen, for det er så vildt. Bare køreturen langs fjorden er helt fantastisk, og jeg kan også rigtig godt lide at være her ude på Agersø. Men jeg kan også godt lide at komme her fra igen og ind på fastlandet, siger Sanne og tilføjer med et smil.</p><p id="p14">-Det er nok københavneren i mig. .</p><p id="p15">Jeg er rigtig glad for at undervise på Agersø.</p><p id="p16">Umiddelbart kan man godt tænke, hold da op en loppetjans, men det er faktisk et ret udfordrende arbejde i og med, at vi lærere skal undervise tre klassetrin på samme tid.</p><p id="p17">Sanne Nielsen, skolelærer, Agersø.</p><p id="p1">AALBORG: Alle, der har kørt bil på Vesterbro, ved, at gaden i særklasse er en tidsrøver, specielt i nordgående retning, men nu er der håb om, at trafikken kommer til at glide lidt hurtigere. I morgen i by- og landskabsudvalget skal politikerne behandle oplæg til en handlingsplan med konkrete forslag om ændring af nogle af de trafikale forhold, der i rapport udpeges som væsentlige faktorer for, at trafikken ofte sander til.</p><p id="p2"><br /><em style="bold">24.000 biler hvert døgn</em></p><p id="p3">Baggrunden for det tilbagevendende problem er det faktum, at der i et normalt døgn passerer 24.000 biler på strækningen mellem Østre Allé og Limfjordsbroen. Især i nordgående retning kan det udløse spildtid for bilisterne. Op imod 20 minutter er ikke usædvanligt, og i særlige situationer tager passagen endnu længere tid.</p><p id="p4">En analyse af den nuværende trafiksituation, som et eksternt rådgivningsfirma har lavet, udpeger særlige forhold, der er med til at sætte prop i trafikafviklingen.</p><p id="p5"><br /><em style="bold">Dobbeltkryds er smertensbarn</em></p><p id="p6">Som det mest markante problem peges der på dobbeltkrydset ved Hasserisgade og Prinsensgade, hvor belastningen fra den samlede trafik overstiger gadens kapacitet med det resultat, at trafikken ofte bryder sammen med lange køer til følge op ad såvel Vesterbro mod syd og Hasserisgade. Den grundlæggende årsag er, at to spor fra Vesterbro syd og to spor fra Hasserisgade bliver til et spor frem mod Vingårdsgade.</p><p id="p7"><br /><em style="bold">Busser med et særligt problem</em></p><p id="p8">I Vesterbros anden ende, på Limfjordsbroen, doceres bilerne ifølge analysen stort set tilfredsstillende, men der er dog et særligt problem med bussernes rejsetid mod syd ved køkørsel frem mod Borgergade.</p><p id="p9">I analysen konstateres det, at den nuværende afmærkning har den konsekvens, at busserne skal køre i det yderste spor, hvor køen oftest afvikles langsommere end i den inderste vognbane, der fører frem til højresvingsbanen mod Gl. Strandvej.</p><p id="p10"><br /><em style="bold">Et gennemgående spor</em></p><p id="p11">Overordnet for forslaget til en handlingsplan gælder, at der med ændret brug af vognbanerne sikres "rimelig gennemkørsel af Vesterbro i ét gennemgående spor". Det skal ske ved, at trafikken mod Vesterbro doceres tidligere end i dag ved at lade det ske syd for Hasserisgade og på selve Limfjordsbroen, idet sidstnævnte strækninger bedre end det centrale Vesterbro har plads til de kødannelser, der altid vil opstå i myldretiden. Syd for Hasserisgade lyder anbefalingen, at højre spor på Vesterbro ændres til højresvingsbane frem til Prinsensgade. Det skal ske lige før Kirkegårdsgade. Fra Vesterbro bliver der forbud mod at svinge til venstre ad Kirkegårdsgade. På Hasserisgade ændres højre svingspor til busbane, så der fremover kun bliver ét venstresvingsspor. For cyklister, der kommer fra syd, skal der laves en venstresvingsmulighed ad Hasserisgade. Venstresving ved AKKC Ved krydset ind til Aalborg Kongres og Kultur Centers parkeringsplads, der i myldretiden udgør en flaskehals, foreslås det venstre spor fra nord ændret til et rent venstresvingsspor, hvilket udover bedre udnyttelse af kapaciteten vil højne sikkerheden.</p><p id="p12"><br /><em style="bold">Ekstra bane til busser</em></p><p id="p13">På Limfjordsbroen i sydgående retning lyder forslaget, at busserne får adgang til at køre i den inderste vognbane, som dermed bliver kombineret bus- og højresvingsbane. Busserne får derved mulighed for at køre forbi køen i sporet ligeud, når der ikke er kø i højresvingssporet, hvorved de kommer forrest i køen ved Borgergade.</p><p id="p14">Udover ændret brug af de enkelte baner anbefaler analysen en optimering af lyssignalerne. Opdateringen af Vesterbro anbefales opdelt i to etaper med krydset ved Hasserisgade og Prinsensgade som første etape, og bussernes vilkår på Limfjordsbroen og krydset ved Aalborg Kongres og Kulturcenter som det andet. Med et ja fra udvalget kan etape et gennemføres allerede i indeværende år, hvis vejret ellers arter sig.</p><p id="p15"><br /><em style="bold">FAKTA: 24.000 BILER I DØGNET</em></p><p id="p16">Med op til 24.000 biler i døgnet er Vesterbro hårdt belastet og med problemer med kø store dele af dagen, især morgen og eftermiddag. På strækningen fra Østre Allé til Limfjordsbroen er der otte signalanlæg, der skal afvikle trafikken gennem krydsene. Signalanlæggene ligger tæt med med afstande på mellem 60 og 210 meter, hvilket gør det umuligt at etablere en grøn bølge. Et anlæg, der styrer signalerne på grundlag af den aktuelle trafik ved hjælp af detektorer har været undersøgt, men på grund af den komplekse trafiksituation på Vesterbro viste der sig at være for stor usikkerhed om effekten. Det er ikke muligt at øge færdselsarealet med flere spor eller foretage krydsudvidelser uden at inddrage vejareal forbeholdt busser, cyklister eller fodgængere.</p><p id="p17"><br /><em style="bold">VESTERBRO</em></p><p id="p18">Især ved dobbeltkrydset ved Hasserisgade og Prinsensgade lægges der op til ændringer for trafi k i retning mod nord. Fra lige før Kirkegårdsgade ændres højre spor til højresvingsbane frem til Prinsensgade. Fra Vesterbro bliver der forbud mod at svinge til venstre ad Kirkegårdsgade. På Hasserisgade bliver højre svingspor til busbane, så der kun vil være ét venstresvingsspor. For trafi k i sydgående retning foreslås venstre spor ved krydset, der fører ind til AKKC's parkeringsplads, ændret til et rent venstresvingsspor. På Limfj ordsbroen i retning mod syd får busserne, uagtet de skal ligeud, ifølge forslaget lov til at køre i inderste højresvingsbane, som dermed bliver kombineret bus- og højresvingsbane. Derved kommer de af hensyn til køreplanen forrest i køen ved Borgergade.</p><p id="p1">ARKITEKTUR: Jan Christiansen stod som stadsarkitekt i spidsen for den overvældende fornyelse, der fra 2001 til 2010, var med til at ændre København i retning af en moderne metropol med arkitektur i verdensklasse.</p><p id="p2">For at nævne nogle enkelte projekter er der i hans periode kommet et operahus, et nyt skuespilhus, et nyt musikhus og en metro til hovedstaden.</p><p id="p3">Samtidig med, at han var med til at ændre København, har det været hans opgave at stå som byens værn og sikre, at København og de enkelte bydele bevarede sit særpræg.</p><p id="p4">»Min opgave var at sikre den arkitektoniske kvalitet.</p><p id="p5">At forholde planerne til stedet, til tiden, til byggeteknikken og æstetikken. Og det hele skal hænge sammen. Det handler om at sikre et helstøbt hus. En helstøbt bydel. Og et helstøbt København,« siger Jan Christiansen.</p><p id="p6"><br /><em style="bold">Alle vil jo bo på Vesterbro</em></p><p id="p7">Den tidligere stadsarkitekt har et åbenlyst kærlighedsforhold til Vesterbro. Selv om det er en bydel, han mener, er ekstremt velkørende.</p><p id="p8">»Vesterbro er jo en fantastisk dejlig bydel, som alle gerne vil bo i. Inspireret af den gamle LO-formand, kan man sige, at Vesterbro næsten har sejret sig ihjel. Og der er virkelig også fantastisk rart med både cafeer, restauranter og kødbyen, der udvikler sig. Det er klart, at vesterbroerne slet ikke vil flytte derfra,« siger han.</p><p id="p9">Han fremhæver Sønder Boulevard som en af de helt store succeser, og nævner også den kære Istedgade.</p><p id="p10">»Jeg bliver altid lidt overrasket og nærmest bange, når jeg kommer ind på Istedgade med min cykel. Bange, fordi der altid er sket noget helt nyt. På det område er jeg vildt konservativ.</p><p id="p11">Da jeg sidst besøgte Istedgade, lå der jo pludselig et kæmpe højhus for enden af gaden. Det var det nye Carlsbergtårn.</p><p id="p12">Og det føles jo nærmest som en indgriben i hele Istedgades rummelighed, at gaden er lukket af på den måde.«.</p><p id="p13"><br /><em style="bold">Pengene fosser bare ind</em></p><p id="p14">udgiver han i morgen torsdag bogen ' Det Ny København'.</p><p id="p15">Bogen er en guide til de nye byområder. Samtidig er det en tur bag facaderne og det politiske spil.</p><p id="p16">»Da jeg træder til i 2001 sker der tilfældigvis det, at pengene pludselig begynder at fosse til København. Der er penge i det hele taget. Fra store fonde, amerikanske pensionskasser, norske pensionskasser, tyske pensionskasser, alle vil gerne investere i København. Jeg var stadsarkitekt i den periode, hvor man bygger en opera, et nyt skuespilhus, et nyt musikhus, en metro. Det er en periode, med så mange historier.« NY BOG. Det Ny København udkom torsdag 20. august på forlaget Strandberg publishing og de 304 sider koster 349,95 kroner.</p><p id="p17">Det føles jo nærmest som en indgriben i hele Istedgades rummelighed, at gaden er lukket af.</p><p id="p18">JAN CHRISTIANSEN, tidligere stadsarkitekt i København.</p><p id="p19"><br /><em style="bold">Vind et eksemplar</em></p><p id="p20">KONKURRENCE: Er du københavner? Kan du lide København? Interesserer du dig for, hvordan og hvorfor byen udvikler sig, som den gør? Så vil du med garanti finde ' Det ny København' interessant.</p><p id="p21">Sen dit svar senest mandag 1. september kl. 12.00.</p><p id="p22">Hvornår var Jan Christiansen Stadsarkitekt i København? Send dit svar til: konkurrence@minby. dk Vinderne får direkte besked.</p><p id="p1">AGFFAN Vesterbro Hardcore AGF er navnet på den blog, hvor nogle af hovedstadens veluddannede får luft for deres opsparede passion for AGF. Mange af dem færdes i medieverdenen og er underlagt en stram nyhedsorienteret dagsorden med væsentlighed som kernepunktet. Det får de mulighed for at afvige fra på deres blog.</p><p id="p2">" Intet er småt nok -og skørt nok!," fortæller medstifter Mathias Buch Jensen, der kommer lige fra arbejdet i DR-byen, hvor han tidligere har været vært på P3.</p><p id="p3">Bloggen opstod som et modspil til de etablerede mediers og fanklubbens polerede overflade -her skulle der være kant og finurligt. Indlæggene på bloggen spiller i høj grad på den indforståede viden om AGF. Et sted for ' eksperterne'.</p><p id="p4"><br /><em style="bold">Skæve ideer fødes på bloggen</em></p><p id="p5">Mathias erkender virkeligheds-flugten ind i fodbolduniverset, mens emner som sorg, svigt og jubel blandes rundt i sammenligningen mellem hverdagen og AGF. Der er ingen tvivl om, at de seneste mange års krise har sat sine spor hos fansene.</p><p id="p6">Men kærligheden til klubben er i den grad levende. Det er bare forskelligt, hvordan den udleves -Vesterbro Hardcore tager i høj grad den satiriske maske på i den kærlige behandling af AGF.</p><p id="p7">" Vi har lige sendt en anmodning af sted til Aarhus Kommune, hvor vi foreslår en forskønnelse af Store Torv. Det skulle gerne være med en statue af Peter Graulund i fuld figur," fortæller Mathias Buch Jensen ( 34).</p><p id="p8">Bloggeren har også et bud på, hvem der kunne lave kunstværket.</p><p id="p9">" Vi kunne sagtens se Troels Bechs ( red. træner for Silkeborg IF) kone -der er uddannet kunstner -lave figuren. Det vil uden tvivl give et ekstra pift til historien," fortæller bloggeren, inden samtalen drejer sig ind på livets sammenhæng med fodbold.</p><p id="p10"><br /><em style="bold">Som Rolling Stones</em></p><p id="p11">" Enhver blog med respekt for sig selv kommer i midtvejskrise," fortæller Mathias Buch Jensen.</p><p id="p12">Stifterene af bloggen er efterhånden etablerede voksne mænd med koner, kærster og børn på hjemmefronten og fast arbejde. Det sætter nogle ting i gang, og tabet af en af medstifterne til Frederiksberg fra hovedkvarteret på Vesterbro, medførte naturligt nok spekulationer om bloggens fremtid.</p><p id="p13">" Vi stillede os selv spørgsmålet, om vi stadig var gode nok. Men vi fandt gnisten igen -vi bliver ved lige så længe som Rolling Stones," lover Mathias Buch Jensen, inden han trisser hjem til familien. Han har kun fået udgangstilladelse et par timer -ungerne skal jo passes.</p><p id="p14">" Enhver blog med respekt for sig selv kommer i midtvejskrise".</p><p id="p15"><br /><em style="bold">FAKTA</em></p><p id="p16">Vesterbro Hardcore har forhørt sig hos Langenæs Bageren for at få etableret nye produkter i rækken af brød og kager, der støtter AGF og velgørenhed. Men har indtil videre fået afslag på deres forslag.</p><p id="p17">Her er nogle af forslagene: Koh-Berg brødet Den Sorinske croisssant  Luccena sneglen Se mere på http:// vesterbrohardcoreagf.blogspot. com/.</p><p id="p1">AALBORG: Mange års efterslæb på vedligeholdelsen bliver i længden en dyr fornøjelse.</p><p id="p2">Det må Aalborg Kommune konstatere.</p><p id="p3">Et mindre stykke vej på Vesterbro i Aalborg skal sættes i stand for den nette sum af 36 millioner kroner.</p><p id="p4">Det lyder umiddelbart som en voldsom stor regning, men der gemmer sig en god forklaring både over og under asfalten.</p><p id="p5">Miseren skjuler sig i viadukten over jernbanen.</p><p id="p6">Der hvor biografen Metropol Aalborg er et fixpunkt. Biografen som nok er bedre kendt som Astoria.</p><p id="p7"><br /><em style="bold">80 år gammel</em></p><p id="p8">Vejen er 80 år gammel og har i mange år trængt til en større renovering ved viadukten.</p><p id="p9">Vinterens saltvand er i årevis trængt ned i belægningen, og via sprækker og revner har det ormet sig videre ned i betonfundamenterne til det rampeanlæg, der skjuler et større kommunalt garageanlæg.</p><p id="p10">Teknikerne har været klar over nedsivningen i adskillige år, og en stor rapport beskrev for 10 år siden, hvad der burde gøres.</p><p id="p11">Men arbejdet er år efter år blevet udskudt, og et nyt eftersyn i 2012 har fastlagt, at tilstanden kun er markant forværret.</p><p id="p12">Nu skal det være. I efterårets budgetaftale vedtog byrådet at afsætte i alt 36 millioner kroner i budgetårene 2014 og 2015 til at få fugtisoleret og tætnet viadukten.</p><p id="p13"><br /><em style="bold">Forstærkning</em></p><p id="p14">-Hvis det var et hus, ville det være en K3' er (kritisk skade), siger afdelingsleder Henrik Jess Jensen om mange af skaderne.</p><p id="p15">Han viser rundt nede i garageanlægget under Vesterbro, og flere steder er der i loftet hængt net op for at fange små betonstykker, der bliver afstødt.</p><p id="p16">Det sker, når jernet i betonen ruster og udvider sig. Fugten i fundamentet viser sig også som lange rustrøde striber, der løber ned ad betonvæggene. De bærende dele i brorampen bliver på nordsiden understøttet og forstærket af en ekstra stålkonstruktion, så vejen ikke pludselig risikerer at kollapse.</p><p id="p17">Kommunen lejer garageanlægget ud til forretningsdrivende og beboere i området, men fugtangrebet er ikke kun et spørgsmål om at sikre deres biler mod skader i lak og ruder.</p><p id="p18"><br /><em style="bold">Skinnerne ruster</em></p><p id="p19">Broen over jernbanen er pivende utæt, og det saltholdige vand trækker hele vejen igennem brofaget, der på undersiden er fyldt med lange " saltstænger". De samme stænger ses også i nogle af de små siderum til garageanlægget og ligner nærmest starten på en drypstenshule.</p><p id="p20">Mest kritisk er stængerne under broen.</p><p id="p21">De drypper salt ned på skinnelegemet, som ruster i en rasende fart. Det har Banedanmark påtalt flere gange for at få kommunen til at gå i gang med en udbedring af skaderne.</p><p id="p22">Arbejdsplanen for fugtisoleringsarbejdet er ikke lagt endnu. Det skal koordineres med andre vejarbejder, så det ikke griber alt for voldsomt ind i trafikstrømmen over/ under fjorden. Men det kommer formentlig til at strække sig over tre måneder. Betonen skal hugges op, og arbejdet er så indgribende, at et spor ad gangen vil blive lukket ned, og al trafik ledes over i det ledige spor.</p><p id="p23">Resten af Vesterbro fik helt nyt slidlag i forsommeren, og med renoveringen af viadukten forventes garageanlægget at have en tilstand, hvor det er et muligt salgsobjekt.</p><p id="p24">-Vi har fået vurderet garageanlægget under ramperne til en værdi på 6 mio. kr., og når vi er færdige med renoveringen, er det op til politikerne at afgøre, om de ønsker at sælge anlægget fra til privat ejer, sådan som vi har gjort med mange andre parkeringsanlæg, siger afdelingsleder Henrik Jess Jensen.</p><p id="p1">På væggen hænger et gulnet næringsbrev i glas og ramme.  Det gamle, forgyldte kasseapparat af mærket »National« står på 13 ører.  Det gør det altid.  Men det er ikke grunden til, at antikvarboghandleren på Istedgade sandsynligvis må dreje nøglen
om, inden året er slut.
Den 1. november sidste år flyttede Arne W. Jørgensen tilbage til sin byfornyede butik efter ti måneders pause.  I den periode var de 175 kasser med bøger opmagasineret i en container i Ballerup, mens Arne W. Jørgensen fik dækket sit driftstab på baggrund
af de seneste to års regnskaber.  Endnu mangler de sidste bøger at blive sorteret og stillet på plads på reolerne.
»Det var egentlig en dejlig tid.  Jeg gik lange ture på Vesterbro og snusede indtryk til mig, men efterhånden begyndte jeg at glæde mig til at komme i gang igen.  Min far var boghandler, og jeg har selv handlet med bøger i 30 år«, siger Arne W.
Jørgensen, 59 år, der har boet på Vesterbro hele sit liv.</p><p id="p2"><br /><em style="bold">Slut med thermotøj</em><br /> Byfornyelsen har skiftet gulvbrædderne, de bærende konstruktioner, vinduerne og toilettet.  Den gamle petroleumsovn er røget til skrot og erstattet med fjernvarme, så det er slut med at sidde i thermotøj om vinteren for at holde
varmen.
Der er bare det problem med byfornyelsen, at Arne W. Jørgensen ikke længere har råd til at betale huslejen for sin forretning på 93 kvadratmeter.
Det skyldes et huslejehop på 43 procent.  Før betalte han 4.400 kroner - efter byfornyelsen koster det 6.300 kroner.  Det giver en kvadratmeterpris på 813 kroner om året, og modsat beboerne får forretningerne ikke støtte til huslejen i de første fem år
efter byfornyelsen.
»Jeg var nok lidt for optimistisk.  Jeg skulle have fundet et andet sted at indrette min butik inden byfornyelsen, men på den anden side vil jeg ikke væk fra kvarteret, og hvis jeg flytter ned i en sidegade, mister jeg min omsætning.  Til den pris kunne
jeg jo få en mindre butik på Fiolstræde.«
<br /><em style="bold">De små lukker</em><br /> Butikken er pludselig fyldt med mennesker, der støver hylderne igennem på jagt efter Kierkegaard, Herman Bang og »noget om Rom«.  En forvirret kvinde, der venter på linie 16, kommer farende ind med en bog i hånden og spørger, om Buddha
altid skal være guldfarvet, hvorefter hun smider en tier på disken, løber ud og springer op i bussen.
»Der er en speciel atmosfære på Vesterbro, men mange butikker er desværre lukket, og endnu flere vil gøre det, efterhånden som byfornyelsen arbejder sig ned ad Istedgade.  I øjeblikket bruger jeg af min opsparing for at få det til at hænge sammen, og
hvis ikke der sker et mirakel på bogmarkedet, må jeg give op«, forklarer Arne W. Jørgensen, som ser et stort behov for bedre rådgivning af de små forretninger i forbindelse med byfornyelsen.
»Der er mange, der har svært ved at søge informationerne på de offentlige kontorer.  Specielt for indvandrerne er det et problem.  Det kan godt være, at byfornyelsen tiltrækker mere velstående familier, men til den tid er de små forretninger væk,«
forudser Arne W. Jørgensen, der om to måneder skal genhuses, mens byfornyelsen sætter hans lejlighed i stand.
13 ører alt iberegnet - Storm P. så det fra den humoristiske side.</p><p id="p1">Det handler om utryghed.
Om hærgede mennesker, der tåger rundt i en rus og er til fare for sig selv og trafikken.  Om svage, ældre beboere, der dag efter dag bliver i lejligheden, fordi heroinpusherne holder til lige nedenfor, døgnet rundt.  Om børnehaven, der må svejse
ståltrådshegnet én meter højere for ikke at få smidt flere kanyler ind til de treårige.  Om naboer, der ser til, mens en hulkindet, tjavset, udslidt gammel - måske 30-årig - narkoman på offentlig vej bare falder død ud af rullestolen, som han har
transporteret sig rundt i siden han fik sat begge ben af.  Denne gang var det hjertet, der strejkede.
Det handler om narko.  Og om dagligdagen på Vesterbro.</p><p id="p2">Det københavnske bro-kvarter har nu igen gang i en debat om narkoens rolle i bydelen.
Tidligere har politiets stress-aktioner, spontane beboerprotester, masseanholdelser eller udvisningen af de narkosælgende udenlandske statsborgere startet debatten.
<br /><em style="bold">For få skatteydere</em><br /> Denne gang er det bydelens erhvervsliv, kommunen og Vesterbro Byfornyelsescenter, der står bag en ny række debatmøder om det lokale narkoproblem.  Beboerne var i går - på det andet af fem »fyraftensmøder« - inviteret til at deltage i
debatten om, hvad der skal gøres ved narkoen på Vesterbro.  Målet med indsatsen er klart:  Selvom milliarder af offentlige støttekroner er rullet ind over Vesterbro gennem danmarkshistoriens mest storstilede byfornyelsesprojekt, så formår man alligevel
ikke at fastholde nok gode skatteydere i bydelen.  »Så længe vi har så store problemer med narkoen, så bliver det svært at tiltrække bedre skatteydere,« siger Peter Milthers fra Byfornyelsescenteret.  Trods narkoens synlighed i gadebilledet, så tiltrak
debatmødet ikke nogen stor del af de lokale beboere.  Udover de tilstedeværende journalister er der ikke mange flere tilhørere end paneldeltagere.  Panelet - der ved siden af beboere også har repræsentanter fra politi, erhvervsdrivende, behandlere og
narkomaner - er enigt i problemets omfang, mens vandene skilles på spørgsmålet om, hvem der har størst del i ansvaret - de udenlandske pushere, det sløve politi, den underdimensionerede behandlingsverden, de pengegriske udlejere af narko-bule-ejendomme
eller de parkerede turistbusser som giver ly til lyssky handeler etc. Forslagene til problemets løsning er lige så talrige:
Lægeordineret statsheroin, brugerstyrede væresteder, forsøg på at få de fremmede narkomaner væk fra bydelen og nye stress-aktioner fra politiet.
<br /><em style="bold">Mere synligt politi</em><br /> Beboerrepræsentant Annette Westrup gør sig til klar fortaler for, at politiet skal være mere synligt i gadebilledet.  »Vi vil ikke lave kvarteret om til noget fisefornemt.  Her skal være plads til almindelige mennesker, til de faste
ludere, til farende folk, og vi synes såmænd også, det er hyggeligt med en lille sang på gaden omkring midnat.  Men politiet må gribe noget mere ind.
Vi vil gerne have lov til at være her hele livet, også når vi har små børn eller bliver gamle, så vi ikke på grund af narkoen tvinges til at flytte ud til en af de røvkedelige forstæder,« siger Annette Westrup.</p><p id="p1">AALBORG: Byens smertensbarn, hvad angår bilkøer og trafikpropper, har i årevis været Vesterbro, men nu er der håb forude for de prøvede bilister. I den kommende uge gennemfører kommunen en række ændringer ved afviklingen på hovedfærdselsårerne, så bilkøer flyttes til andre steder end det store dobbeltkryds i den sydlige ende af den trafikerede gade.</p><p id="p2">Der vil fortsat opstå bilkøer, men ved at flytte dem, opnår kommunen, at biler ikke som i dag stuver op i krydset og dermed blokerer for den øvrige trafik.</p><p id="p1">HAPPENING: Det bliver en Vesterbro-begivenhed af de større, når kirkepladsen foran Gethsemane Kirke i Dannebrogsgade midt i maj bliver omdannet til en stor teaterscene. Over fire dage skal en teaterforestilling markere 100 års jubilæum for Settlementet. Den sociale og kulturelle institution blev en del af Vesterbro i 1911. I dag er Settlementet en moderne frivillig social organisation med både ansatte og frivillige medarbejdere.</p><p id="p2">En af Vesterbros markante kulturpersonligheder, den tidligere boss i Kultur Vesterbro, Erling Hagemann, står bag projektet, der gennemføres sammen med Odin Teatret i Holstebro.</p><p id="p3">Skuespillerne er dig og dine naboer - hvis I vil være med.</p><p id="p4">For der er brug for alle mulige mennesker fra lokalområdet til at være med både på og uden for scenen. Og selv om der kun er under en måned til premieren, er det ikke for sent at tilmelde sig.</p><p id="p5">Forestillingen ' Zig-Zag' bliver skruet sammen som en såkaldt byttehandel, hvor deltagerne kommer med det, de kan, og forestilingen bygges op, ud fra hvad de enkelte personer byder ind med.</p><p id="p6">»Alle gør det de er bedst til og på den måde er de professionelle: pensionisten vander blomsterne i forestillingen, akrobaten laver saltomortaler, hesten spiller hest, moren ammer sit barn, sangeren synger, cirkus artisten hænger fra kirketårnet, gadefejeren fejer og smeden slår takten på sin ambolt,« lyder det i oplægget fra Kai Bredholt fra Odin Teatret.</p><p id="p7">På nuværende tidspunkt er der tilsagn fra både swingdansere og karatefolk, seks ældre kvinder og musikgruppen The Otto.</p><p id="p8">Forestillingen er blevet planlagt i løbet af foråret, men den praktiske opsætning af forestillingen og selve forestillingens forløb sker fra d. 2. maj og frem til premieren. Der er generalprøve på forestillingen 10. maj, og de efterfølgende fire dage er det alvor.</p><p id="p9">Projektet er foreløbig støttet med 175.000 fra BG Fonden, 50.000 fra Vesterbro Lokaludvalg og 50.000 fra Socialministeriet.</p><p id="p10">Er du interesseret i at deltage enten som medvirkende eller praktisk gris, skal du kontakte Erling Hagemann på telefon 27 15 68 64 eller egh@adslhome. dk.</p><p id="p1">Snart kan man i København ikke nøjes med at sige, at vi tager på Vesterbro.</p><p id="p2">For er det det gamle Vesterbro med de prostituerede på fliserne og hipstercafeerne med de skæggede mænd eller mon Lille Vesterbro? Du har garanteret ikke hørt om Lille Vesterbro. Det er der gode grunde til, for endnu findes bydelen ikke fysisk.</p><p id="p3">Men det gør det oppe i overborgmester Frank Jensens hoved og i nogle embedsmandspapirer på Københavns Rådhus.</p><p id="p4">Byens socialdemokratiske leder foreslår, at der allerede i de kommende år bygges en ny bydel midt i hovedstaden: på godsbaneterrænet mellem Vesterbro, Kgs. Enghave og Sydhavnen.</p><p id="p5">Et i dag ret øde kæmpestort område, hvor DSB's store centralværksted engang lå, og hvor der stadig i nogle af bygningerne er tog parkeret og værkstedsfolk i gang med at vedligeholde materiel.</p><p id="p6">»Kan du ikke se det? Det kan blive et fantastisk mikrokosmos«, siger Frank Jensen begejstret og slår ud med armene mod de mange gamle industribygninger, hvoraf mange skal blive stående og indrettes til lejligheder eller erhverv. Men her skal også bygges masser af nyt.</p><p id="p7"><br /><em style="bold">Gul idyl</em></p><p id="p8">Inde på området finder man også en af Københavns skjulte juveler: Den gule by, en gulmalet idyllisk samling gamle huse, hvor en del af DSB-personalet fra værkstederne boede, og som stadig er beboede.</p><p id="p9">Planen om Lille Vesterbro på godsbaneområdet er spritny. For egentlig er området først udlagt til byudvikling fra 2027.</p><p id="p10">Men Frank Jensen vil lægge sig i selen for, at ideen allerede kommer med i den næste kommuneplan for 2019 og årene derefter.</p><p id="p11">I så fald skal kommunen allerede fra næste år til at forberede projektet, hvis han kan finde opbakning.</p><p id="p12">Det er en omfattende vision, som vil kræve, at staten spiller med, for i givet fald skal DSB's sidste funktioner flytte. Til gengæld vil det om få år kunne resultere i 3.500 nye boliger og 250.000 kvadratmeter erhverv.</p><p id="p13"><br /><em style="bold">Lavt og fælles</em></p><p id="p14">Det nye Lille Vesterbro skal på mange måder ligne det gamle Vesterbro: Ingen højhuse, mange unge, men også ældre spændende iværksættervirksomheder.</p><p id="p15">Hver fjerde bolig skal være almen, sådan som København Kommune kræver det overalt nu, og en del af overborgmesterens idé er at få bygget en del lidt mindre boliger, hvor der til gengæld er lagt mere vægt på fællesarealer.</p><p id="p16">»Vi skal have mere gang i eksperimenterende boformer med inspiration fra seniorbofællesskaber.</p><p id="p17">Men det skal også være for unge med boliger med for eksempel fælles studierum og den slags. Vi ved fra Realdania, at mindst 80.000 danskere ønsker boliger indrettet med vægt lagt på fællesskab, men der er meget få af dem i dag«, siger Frank Jensen.</p><p id="p18">Området kan i dag bedst karakterises som meget rustikt. Lige ved siden af ligger den nye metrocityrings garageanlæg, og langs det kommende Lille Vesterbro drøner trafikken på en af Københavns uskønneste ind-og udfaldsveje, Vasbygade.</p><p id="p19">Netop Vasbygade er der også tænkt stort om i projekt Lille Vesterbro, forklarer Frank Jensen. For den brølende trafikkorridor skal rettes ud, så den kommer til at løbe langs en anden støjkilde, jernbanen, og der skal i stedet anlægges en grøn kile der, hvor Vasbygades asfalt i dag er.</p><p id="p20">Og her ligger en af grundene til, at flere skal have pengene op af lommen, for at Lille Vesterbro kan blive til noget: Grundejerne skal bidrage til vejomlægningen, der til gengæld vil gøre deres grunde mere attraktive, argumenterer overborgmesteren.</p><p id="p21">Grundejerne er DSB, Metroselskabet, Banedanmark og Freja Ejendomme.</p><p id="p22">Men Frank Jensen, hvorfor skal brugen af dette område fremrykkes med 10 år, når nu hele resten af byen står i byggekaos, og der i forvejen skyder boliger op overalt? »Selv om vi ved indgangen til 2017 allerede havde planer for byggeri af 36.000 boliger i Ørestad, Nordhavn og Valby, kan vi se, at det ikke rækker, hvis vi ikke inddrager flere områder. Sidste år byggede vi 4.300 boliger. Det var rekord, men den slår vi i år. Alligevel får vi brug for at udvikle flere områder af København med dens voksende befolkning«.</p><p id="p23"><br /><em style="bold">Olesen og Jensen</em></p><p id="p24">Transportminister Ole Birk Olesen (LA) har tidligere opfordret Københavns Kommune til at udlægge mere areal til byudvikling - blandt andet for at få dæmpet de accelererende boligpriser -- men han og Frank Jensen er til tider ret uenige om, hvad der skal bygges hvordan.</p><p id="p25">Men boligministeren er positiv, fastslår ministeren i en mail til Politiken.</p><p id="p26">»Det er godt, at Københavns Kommune har ideer om udvikling af nye boligområder.</p><p id="p27">Det er tiltrængt, for i de senere årtier har den kommunalt planlagte byudvikling i København ikke fulgt med udviklingen i boligefterspørgslen. Jeg ønsker ikke at gå ind i, om DSB skal sælge en bestemt grund eller ej, men hvis Københavns Kommune sørger for at lave lokalplanen om, så grunden kan bruges til at lave boliger, så er den kommunale regulering i hvert fald på plads, så boligerne vil kunne bygges«, skriver Ole Birk Olesen.</p><p id="p28">Samme åbne tone lyder fra underdirektør i DSB Ejendomme Jes Transbøl, der bekræfter, at statsbanerne ad åre vil rømme de sidste bygninger i området, selv om tidsplanen ikke er klar endnu: »Vi har allerede haft en dialog med Københavns Kommune om området. Det ser spændende ud«.</p><p id="p29">flemming.christiansen@pol.dk </p><p id="p1">Da jeg kom hjem fra byen en lørdag nat i december, stillede jeg mig hen til vinduet og kiggede ned på gaden.</p><p id="p2">Der stod en afrikansk prostitueret og en hvid mand og forhandlede om den ydelse, kvinden skulle levere.</p><p id="p3">Jeg bor i Reverdilsgade på Vesterbro - en lille gade, der ligger helt oppe ved Hovedbanegården og parallelt med Istedgade.</p><p id="p4">Om dagen er her grønthandlere, turister, pushere og narkomaner. Om natten et helt andet liv. Et liv, som næppe foregår mange andre steder i Danmark.</p><p id="p5">Den hvide mand på gaden betaler kvinden nogle penge, og hun går ind mellem to parkerede biler. Hun står tæt på ham, roder ham mellem benene. Hun trækker sine bukser ned og læner sig så forover.</p><p id="p6">Hendes sorte fyldige balder kommer til syne - det står helt klart i gadelyset. Bag hende trækker manden sine bukser ned og jakken og skjorten halvt op over sin store mave. Han tager for sig af kvinden.</p><p id="p7">Banker sin hvide mave - og nok en del mere - mod kvindens ende. Hun står foroverbøjet - og han står, som en gammel koloniherre, der har ret til at købe den fattige sorte kvinde og gøre hende til sin slave for en tid. Som et billede på fortiden, et billede på den hvide mands overlegenhed, står han der og nyder sit køb.</p><p id="p8">Ydmyget tager hun imod, og han viser ikke den mindste tvivl i forhold til rigtigheden i at stå der mellem to biler og betale for sex med en sort fattig kvinde.</p><p id="p9">Den globale ulighed, afbildet som en seksuel forretning midt i et af Københavns dyreste kvarterer. Værsgo! Imellem de samme biler, hvor hun tjener sine penge, skal hun gå på toilet, og det gør hun, for hun har ikke andre muligheder om natten på Vesterbro. For antallet af offentlige toiletter, som disse kvinder kan anvende om natten, er meget lille.</p><p id="p10">PÅ VESTERBRO virker det til, at vi har vores egne regler. De sorte kvinder skal om natten som de østeuropæiske om dagen acceptere ydmygelser fra mænd, der enten kører dem ud i Sydhavnen eller finder det frækt og naturligt at bruge kvinderne mod en lav ydelse i Vesterbros gader.</p><p id="p11">Tidligere råbte jeg ned, når jeg så det ske. Nu er jeg også stoppet. Og det ser ud til, at alle er stoppet med at sige eller gøre noget. Vesterbros veluddannede elite, mig selv inklusive, vandrer forbi iført designertøj og med skyklapper på.</p><p id="p12">Alt det her foregår kun 500 meter fra Københavns Rådhus og 1 kilometer fra Christiansborg. Alligevel virker det til, at de danske politikere er fuldstændig ligeglade med de uhyrligheder, som kvinderne hver dag og nat må finde sig i.</p><p id="p13">Politikernes fokus på håndværkerfradrag og topskattelettelser virker så uendelig ligegyldigt, når de samtidig accepterer, at kvinder fra fattige lande kommer til Danmark og er nødt til at dyrke sex mod betaling mellem bilerne på Vesterbro.</p><p id="p14">Samme politikere lukker øjnene for de globale uretfærdigheder, som de ikke længere skal rejse til fattige lande for at opleve. Og ikke nok med at de lukker øjnene, de skærer samtidig i ulandsbistanden, så flere mennesker fra fattige lande givet vil søge mod Danmark og andre europæiske lande for at prøve at lykken - og flere af disse vil ende som gadeprostituerede, der skal tjene deres penge på hvide mænd midt på Vesterbro.</p><p id="p15">Nogle vil måske sige, at ' sådan har det altid været på Vesterbro'. Men i de sidste 10 år er billedet ændret - nu er det fattige udenlandske kvinder, der står i gaden. Og netop det faktum, at det er udenlandske kvinder, virker nærmest fremmedgørende for folk på Vesterbro. I stedet for at vise menneskelig respekt tales der på Vesterbro efterhånden mere om, hvor anstrengende det er for ' os' andre, når kvinderne står der på gaden og kæmper for nye kunder, der kan betale dem nogle få hundred kroner for sex. Det kan vi ikke være bekendt.</p><p id="p16">Men vesterbroere: Det virker alt for hyklerisk, at vi i bydelen overvejende stemmer til venstre for midten og fortæller andre historien om ' de rigtige meninger', men samtidig kan gå lige forbi disse kvinder og se, hvordan vores landsmænd udnytter kvinderne og deres fattigdom.</p><p id="p17">I politikere burde kigge op fra den seneste meningsmåling og i stedet komme på besøg hos mig på Vesterbro og se, hvilke uretfærdigheder kvinderne må finde sig i. I kan ikke blive ved med at lukke øjnene for de globale uretfærdigheder, som foregår lige foran jer. Jeres rolle som politikere burde altid være at hjælpe de svage. De fattige afrikanske kvinder på Vesterbro er blandt de svage, og de har brug for politikernes hjælp, selv om de ikke selv beder om den.</p><p id="p18">Så lad os begynde at tage ansvar for disse kvinder og årsagerne til, at de ender som fattige prostituerede i Københavns gader. Og lad os fortælle de mænd, som mener at have ret til at udnytte kvindernes fattigdom ved at købe seksuelle ydelser, om, hvor forkerte deres handlinger er.</p><p id="p19" /><p id="p20">Som et billede på fortiden, et billede på den hvide mands overlegenhed, står han der og nyder sit køb.</p><p id="p21"><br /><em style="bold">Fakta: BLÅ BOG SIDDIK LAUSTEN</em></p><p id="p22">Siddik Lausten er 38 år, bor på Vesterbro i København og er gymnasielærer i samfundsfag og historie ved Espergærde Gymnasium og HF.</p><p id="p1">SKATTEJAGT: Skattejagten foregår på Vesterbro, i Indre By og på Østerbro og tager omkring en time at gennemføre på gåben.</p><p id="p2">Undervejs vil man opleve steder og sider af byen, som man nok ikke kendte til i forvejen.</p><p id="p3">Samtidig kan man dele sine oplevelser med # delditkbh på både Instagram og Recho.</p><p id="p4">Man skal hente og installere både Instagram og Recho på sin smartphone. Recho blev lanceret i foråret og går i al sin enkelhed ud på, at man optager en lyd på et bestemt sted, hvorefter lyden så bliver liggende der hvor man har optaget den.</p><p id="p5">Hvis man vil høre lyden igen, kan man kun høre den præcis dér hvor den blev optaget.</p><p id="p6">Når man har hentet og installeret begge apps på sin smartphone, er man klar til afgang. Man skal vælge, om du vil deltage i # Skattejagtenvbro, # Skattejagtencity eller # Skattejagtenobro. # Skattejagtenobro er primært rettet mod børn. Find et stort, hvidt skilt med Sharing Copenhagen logo og # Skattejagten-titel og lyt til den første Recho, der har lagt frem ved at søge på enten # skattejagtenvbro, # skattejagtencity eller # skattejagtenobro i ens Recho app. Derfra bliver man guidet videre ud i byen og vil modtage information og instrukser undervejs.</p><p id="p7"><br /><em style="bold">Yndlingskøbenhavnerlyd</em></p><p id="p8">For at deltage i lodtrækningen om en af præmierne i form af en cykel, middag for to, brunch for familien og gavekort til Den Blå Planet bliver man, ved skattejagtens sidste post, opfordret til at optage sin egen yndlingskøbenhavnerlyd i Recho - det kunne for eksempel være lyden fra ens yndlingscafe, en hilsen til Københavns Kommune eller noget helt tredje.</p><p id="p9">Bagefter skal man tagge den med den valgte skattejagts tag og # delditkbh og efterfølgende tage et billede af, hvor Rechoen ligger, som uploades til Instagram med samme hashtags.</p><p id="p10">Vinderen findes via Instagram og får direkte besked via sin instagramprofil. Der kåres en vinder af hver skattejagt den første uge af oktober.</p><p id="p11">Læs mere om skattejagten på sharingcopenhagen. dk/ dansk/ skattejagten.</p><p id="p1">Juletræet er af genbrugspap, guirlanderne af gammelt slikpapir, og julekuglerne er fundet antikvariske og har efterhånden mange år på bagen. Men stilen er personlig, kulørt og skæv, for genbrug og bæredygtighed behøver ikke være at ensbetydende med jordfarver og vandgrød.</p><p id="p2">Charline Skovgaard (kaldet Charli) er efter mange år i en branche, hvor det handler om at købe nyt hver sæson, blevet meget bevidst om, hvad hun fylder i kurven. Og især julen er den helt store skurk, hvad angår overforbrug, mener hun. Af samme grund har familien de sidste par år ikke haft juletræ, for Charli er modstander af at give mange penge for et træ, der er fældet med det ene formål at agere midtpunkt nogle få dage for derefter at blive kasseret. Julepynten hænger i stedet på troldgrene i vinduerne og i lysekronen over spisebordet.</p><p id="p3">»Man skal ikke tage fejl af, at selv om jeg går ind for genbrug, elsker jeg fest og farver, og julen skal ikke være kedelig, slet ikke, når der er børn involveret.</p><p id="p4">Så jeg opfinder hvert år nye måder at hænge julepynten på, og hvert år går jeg utraditionelt til værks«, griner hun.</p><p id="p5">For at det ikke kommer til at ligne et helt tivoli med de syv kasser julepynt, hun har på loftet, forsøger hun at holde sig til enkelte farver. I år er det sølv, hvid og natur. Farveholdningen brydes af enkelte røde elementer, bl. a. børnenes håndstrikkede julesokker fra Bolivia, der stadig fyldes med kalendergaver julemåneden igennem.</p><p id="p6"><br /><em style="bold">Begrænsningens kunst</em></p><p id="p7">For tre år siden blev den store patriciervilla i Hellerup skiftet ud med storbylivet i København, hvor hun nu bor med sine tre store teenagepiger i en charmerende taglejlighed lige ved Vesterbro Torv. Den store forandring i boligforholdene har tvunget hende til at tage stilling og begrænse sig i sin indretning.</p><p id="p8">Så alt, hvad hun ejer, er udelukkende ting, der enten har en funktion eller stor affektionsværdi for hende.</p><p id="p9">»Det satte faktisk en masse sunde tanker i gang, og jeg fandt ud af, at lykken ikke ligger i de ting, man omgiver sig med, men snarere i de mennesker, der er omkring mig. Det var også på det tidspunkt, jeg fik ideen til at starte Fairstyles, hvor tankegangen er, at folk skal inspireres til at omgive sig med få gode ting, der er produceret under ordentlige forhold«, forklarer hun.</p><p id="p10">Når Charli pynter til jul, er det altså med en blanding af rejseminder, samleobjekter, børnenes julesokker og julepynt af eget design. Rejseminderne tæller bl. a. en julestjerne fra Indien, en buddhistisk bedemølle fra Himalaya og antikke julekugler fra Polen og Rumænien.</p><p id="p11">Sidstnævnte er blevet en slags samleobjekt for hende, og hun har givet glæden ved de flotte julekugler videre til sine børn.</p><p id="p12">»Hvert år får børnene en julekugle eller noget andet juletræspynt, hvor jeg skriver deres navn og årstal nedenunder.</p><p id="p13">Det har de fået gennem hele deres barndom. Så har de hver en kasse at starte med - nok til at pynte et helt juletræ med - når de flytter hjemmefra. Det er en fast tradition, og de går meget op i det«.</p><p id="p14"><br /><em style="bold">Lokalt og unikt</em></p><p id="p15">Andre faste traditioner i familien er en tur forbi julemarkedet på Christiania, og 22. december holder de en stor gløggkomsammen.</p><p id="p16">»Den dato ligger bare fast. Her ses vi med familie og venner, der alle maser sig sammen i lejligheden. Nogle løber lige ud og ordner de sidste julegaver, mens andre kigger efter børnene, og vi spiser masser af julesnacks og drikker dejlig gløgg«. Til sidste års julekomsammen mistede Charli sine nøgler i en sneboldkamp på torvet og var uden bil i nogle dage.</p><p id="p17">»Jeg var næsten panisk, for jeg manglede at købe samtlige julegaver og endte derfor med at købe alle gaver inden for gåafstand. Det var lidt held i uheld, for jeg fandt nogle virkelig personlige og fine ting, og samtidig støtter man jo de små butikker, der ofte har nogle mere unikke ting end de store butikker«, forklarer hun og understreger, at hun også i dagligdagen køber grønt og frugt fra den lokale grønthandler, der ikke pakker alt ind i cellofan og plastik.</p><p id="p18">Vesterbro giver samtidig Charli mulighed for at give igen til lokalsamfundet, og særligt i julen er der brug for ekstra kræfter.</p><p id="p19">»Folk på Vesterbro ikke så ressourcestærke som i Hellerup, så jeg bruger nogle aftener om ugen hele december på at hjælpe bl. a. Julehjælpen, hjemløse og enlige forældre. Nede på torvet holder vi i december en lasagnefest for de hjemløse - det plejer at være noget af et tilløbsstykke. Så slår vi telt op, og de kan komme og få noget varmt tøj og et varmt måltid mad. Det er ret vesterbroagtigt, men giver altid god mening«, forklarer hun.</p><p id="p20">Efter sin skilsmisse har Charli nogle år måttet holde jul uden sine børn.</p><p id="p21">Frem for at sidde alene har hun valgt at gøre noget, der glæder andre såvel som hende selv.</p><p id="p22">»De juleaftner hvor jeg ikke har haft mine børn, har jeg serveret mad i Den Grå Hal på Christiania. Det er hyggeligt og underholdende og meget anderledes end den klassiske kernefamiliejul«.</p><p id="p23">spis&amp;bo@pol.dk </p><p id="p24"><br /><em style="bold">Fakta: BAG OM CHARLINE SKOVGAARD</em></p><p id="p25">44 år og har i mere end 25 år arbejdet med visuel kommunikation i form af mode, styling, billed-og showproduktion.</p><p id="p26">I 2011 startede hun sit eget firma, kommunikationsbureauet Fair-Styles, der som det eneste i Danmark udelukkende beskæftiger sig med bæredygtige livsstilprodukter. Charlis passion og arbejde med bæredygtighed og fairtrade har bl. a. ført til, at hun vandt Ivæksts årets idealist-pris 2013.</p><p id="p27">Bor privat på Vesterbro med sine tre piger, Cornelia på 17 år og tvillingerne Carla og Fiona på 14 år. Sønnen Marcus, 19 år, er flyttet hjemmefra, dog blot et stenkast derfra.</p><p id="p28">WWW fairstyles. dk.</p><p id="p29"><br /><em style="bold">HOS CHARLINE SKOVGAARD</em></p><p id="p30"><br /><em style="bold">BEDSTE JULETRADITION</em></p><p id="p31">1 Min faste juletradition er, at børnene hvert år får en julekugle, hvor jeg skriver deres navn og årstal nedenunder. Mens de stadig bor hjemme, hænger kuglerne bl. a. i lysekronen over spisebordet og på en troldegren i vinduet.</p><p id="p32"><br /><em style="bold">BEDSTE RÅD TIL EN BÆREDYGTIG JUL</em></p><p id="p33">2 Genbrugspapir og -bånd fra sidste års julegaver. Er det krøllet, så krøl det endnu mere, så det ser bevidst ud - det kan blive til det fineste julepynt eller guirlander.</p><p id="p34"><br /><em style="bold">BEDSTE JULEPYNT</em></p><p id="p35">3 Juletræet er fra det tyske designfirma Raumgestalt og kommer frem hvert år. For at gøre det mere personligt pynter jeg det med stjerner i kulørte snore og snefnug fra Skåret ud i pap, som er Chalis eget bæredygtige design og forhandles gennem www.fairstyles.dk.</p><p id="p1">OMRÅDE: Fornyelsen af Liva Weels Plads, Tove Ditlevsens Byrum og oprettelsen af cykelgenveje på Yrsa og Cirkeline Plads er nu efter en stille periode kommet et stort skridt nærmere at blive til virkelighed.</p><p id="p2">Borgernes idéer er nemlig sendt videre til Center for Anlæg. Det betyder, at de snart bliver omsat til konkrete skitser, som arbejdsgrupperne tager stilling til. Når den bedste løsning for pladserne er fundet, går det fysiske anlæg i gang.</p><p id="p3">Morten Spangenberg er med i Områdefornyelsens styregruppe og i arbejdsgruppen for området ved Tove Ditlevsens Skole, hvor han selv bor.</p><p id="p4">Han glæder sig til, at arbejdsgruppen for noget mere konkret at forholde sig til.</p><p id="p5">»Nu kan vi ikke komme videre, nu er vi er nået dertil, hvor vi skal have nogle tegninger at forholde os til. Så kan vi i den forbindelse også forholde os til, hvad vi har råd til og hvilke prioriteringer, der skal laves,« siger Morten Spangenberg.</p><p id="p6">Han oplever, at arbejdet med at udvikle lokalområdet har været et positivt forløb, hvor det er lykkedes at koge mange forskellige holdninger ned til nogle overordnede visioner og idéer. Det drejer sig blandt andet om, at få fredeliggjort en del af Frederikstadsgade, så den kan bruges til ophold og leg. Samtidig skal en del af Matthæus Kirkens areal åbnes op til glæde for både skoleelever og beboere.</p><p id="p7">Både arbejdsgrupperne fra Liva Weels Plads og Tove Ditlevsens byrum har mødtes i flere omgange for at udvikle idéer, så pladserne afspejler de lokale beboeres ønsker bedst muligt. Alle interesserede kan deltage i arbejdsgruppemøder om udviklingen af de forskellige byrum. Cykelgenvejene har der været holdt orienteringsmøder om.</p><p id="p8"><br /><em style="bold">Fakta OMRÅDEFORNYELSE VESTERBRO</em></p><p id="p9"> Der er afsat  millioner kroner til fornyelsen af Tove Ditlevsens byrum.</p><p id="p10"> Det skal efter planen være klar til brug i  Der er afsat   millioner kroner til fornyelsen af Liva Weels Plads.</p><p id="p11"> Pladsen forventes at være klar til brug i  Cykelgenvejene på Yrsa og Cirkeline Plads står efter planen færdige i  Projektet er et samarbejde med Cykelsekretariatet i Københavns Kommune.</p><p id="p12"> Læs mere om Områdefornyelsen på www.kk.dk/ omraadefornyelsevesterbro.</p><p id="p1"><br /><em style="bold">Mix af alt muligt</em></p><p id="p2">ISTEDGADE: Niels, arbejder i 42 Raw i Pilestræde, 21 år: »Jeg kan godt lide Istedgade, for det er et miks af alt muligt og også humørsvingninger. Der er de barske sider, og så er der også noget mere varmt. Jeg er vokset op i Ordrup og der er sådan en halvkold vind, det er mere nederen.«.</p><p id="p3"><br /><em style="bold">»Det er mit hjem«</em></p><p id="p4">ISTEDGADE: Gro Vassard, folkeskolelærer, 40 år og sønnen Bastian, der går i 0. X på Oehlenschlægersgade Skole: »Istedgade er mit hjem, jeg er flyttet fra provinsen, som du nok kan høre, og når folk spørger, om jeg er blevet københavner, siger jeg, nej, jeg er blevet vesterbroer. Den her gade er lige-.</p><p id="p5"><br /><em style="bold">Sidste gang på Istedgade</em></p><p id="p6">ISTEDGADE: Katharina Havig Solnørdal, arkitekt, 30 år og børnene Astrid på fire et halvt år og Karl på et år: »Det er faktisk meget sjovt, du spørger, for jeg gik lige og tænkte på, at det er sidste gang, vi går på Istedgade. Vi skal flytte til Norge på lørdag ( sidste lørdag, red.), og det er ret vemodigt at forlade Istedgade og Vesterbro. Da jeg afleverede Astrid i børnehaven, så gik jeg altid op ad Istedgade, og det var fantastisk at mærke, når gaden vågnede og grønthandlerne åbnede og folk sad på Bang og Jensen med deres laptop og fik morgenkaffe udenfor.«.</p><p id="p7"><br /><em style="bold">Kommer stadigvæk i Istedgade</em></p><p id="p8">ISTEDGADE: Pernille Grand, pædagog, 37 år.</p><p id="p9">»Jeg er egentlig flyttet til Indre By, men kommer stadigvæk i Istedgade, her handler jeg og drikker kaffe og køber grøntsager. Der er jo ikke nogen ordentlig kaffebar i city, og der er ingen grønthandlere. Jeg elsker Istedgade.«.</p><p id="p1">I et par bataljer på Vesterbro i København blev der natten til i dag brugt kniv, og i begge tilfælde besluttede en dommer i dag at varetægtsfængsle de anholdte for grov vold.<br />Den ene sag drejer sig om en 35-årig mand, der er sigtet for under et slagsmål i Viktoriagade at have stukket en 43-årig mand i ryggen. Efter knivstikket forsvandt gerningsmanden fra stedet. Men efter afhøring af en række vidner, lykkedes det i nat politiet at finde den 35-årige, der umiddelbart før politiet anholdt ham havde truet et vidne i en straffesag. Han sigtes nu for både vidnetrusler og kvalificeret vold. Han blev fængslet i 17 dage - fordi han tidligere har været anholdt for vold, og fordi han på fri fod kan forstyrre efterforskningen, oplyser Københavns Politi.<br />Kort forinden anholdt politiet en 35-årig kvinde, der havde forsøgt at stikke en mand ned i Istedgade. Kniven ramte dog kun manden trøje, som fik nogle huller. Knivstikkeriet skyldes formentlig uenighed om et fix. Hun blev fængslet i 10 dage, så hun ikke kan ødelægge politiets opklaringsarbejde.</p><p id="p2"><br /><em style="bold">Skriv ny kommentar</em></p><p id="p3"><br /><em style="bold">Disqus</em></p><p id="p4"><em style="bold">Navn</em></p><p id="p5"><br /><em style="bold">E-mail</em></p><p id="p6"><em style="bold">Hjemmeside (valgfrit)</em></p><p id="p7"><br /><em style="bold">Disqus</em></p><p id="p8">Your account gives you a verified commenter profile where you can display, track, and manage your comments - all across these sites.</p><p id="p9"><br /><em style="bold">Powered byDisqus</em></p><p id="p10">Midtjyske medier forbeholder sig ret til, men er ikke forpligtet til, at redigere eller fjerne kommentarer fra debatter, der er:</p><p id="p11">Ved at kommentere accepterer du, at Midtjyske medier herefter frit og fremover kan offentliggøre dit indhold på enhver platforme og/eller medier, som drives af Berlingske Media.</p><p id="p1">Luk dine vinduer, lås porten til din gård og lad ikke værdigenstande stå frit fremme, så forbipasserende kan se dem gennem vinduet.</p><p id="p2">Sådan lyder rådene fra ordensmagten på Vesterbro oven på et par efterårs- og vintermåneder, der i den grad har stået i indbrudenes tegn.</p><p id="p3">- Siden september har vi haft en-to indbrud om dagen i området i Saxogade og de omkringliggende gader, og i den forbindelse vil vi derfor beboerne i området til at være mere agtpågivende, end de plejer, siger kriminalassistent Thomas Andersen fra Tyverigruppen under Station City.</p><p id="p4">De fleste indbrud bliver begået i stuelejligheder, hvor tyvene er kommet ind gennem et vindue, der har stået på klem eller en ulåst port ind til gården. Men også 4. og 5. sals lejligheder er særligt udsatte, da tyvene her kan arbejde relativt uforstyrret.</p><p id="p5">- Det er meget vigtigt, at man husker at låse ind til gården, da de fleste indbrud bliver begået i dagtimerne, og indbrudstyvene derfor ofte vil begå indbrud fra gården, hvor de ikke kan ses fra gaden, siger han. </p><p id="p6">Blandt de gader, der har været hårdest ramt er Saxogade, Valdemarsgade, Matthæusgade, Oehlenschlægersgade og Mysundegade og i det hele taget området omkring Enghave Plads og Istedgade. Og det er derfor særligt i disse områder, at beboerne opfordres til at passe ekstra godt på:</p><p id="p7">- Det er noget med at sørge for, at computeren ikke står midt på bordet, så man kan se den fra vinduet, huske at lukke vinduet og låse ind til porten og så i øvrigt sørge for at holde øje med sine omgivelser, siger han.</p><p id="p8">Politiet har ikke pt. nogle sigtede i sagerne, men flere vidner har nævnt, at der i forbindelse med nogle af indbrudene har stået grupper af unge i nærheden af gerningsstederne, så det er et af de spor, man efterforsker, forklarer Thomas Andersen. Han opfordrer i den forbindelse borgerne til at holde godt øje med deres omgivelser og kontakte politiet, hvis de ser mistænkelige grupper af personer i deres nærmiljø.</p><p id="p9">- Problemet er, at indbrud først opdages flere timer efter, de er begået, og så er det svært at gøre noget.</p><p id="p1">ENGHAVEPARKEN: Har du nogensinde danset på asfalten foran musikscenen eller ' Muslingeskallen' i Enghaveparken eller været med til Sankt Hans festen i Enghaveparken og lyttet til techno og tung hip-hop fra scenen ved den legendariske muslingeskal? Som en del af den samlede renovering på 11 millioner kroner af hele Enghaveparken, der bliver til med støtte fra A. P Møller Fonden og Områdefornylesen Vesterbro, skal den slidte musikscene renoveres.</p><p id="p2">Ifølge projektteder Mette Zeuthen er det gamle betongulv netop taget af, og der bliver lagt et nyt og stærkt gulv.</p><p id="p3">Selve kuplen - muslingeskallen - bliver bevaret, men vasket af for graffiti.</p><p id="p4">»Gulvet var meget slidt, så vi skaber et nyt gulv med marmor og lægger dræn hele vejen rundt om, så vandet kan løbe væk. Et af problemerne med gulvet var, at betonen var blevet ødelagt af regnvand,« fortæller Mette Zeuthen til Vesterbro Bladet.</p><p id="p5">Musikscenen er fra 1928 og har tidligere haft et kælderlokale med toiletter og musikerrum.</p><p id="p6">Det kommer ifølge Mette Zeuthen igen: »Vi renoverer de gamle lokaler, så musikerne får nye og gode forhold til at øve sig på, inden de skal på scenen,« fortæller Mette Zeuthen.</p><p id="p7">Den nye musikscene er efter planen klar til maj og senest til Sankt Hans 2016, så vesterbroerne kan fejre midsommer foran den nye Muslingeskal.</p><p id="p1">At Vesterbro er i gang med en eksport af lyrik til USA er måske at stramme den, men her i marts måned er digteren og ordkunstneren Claus Ankersen i New York som en del af kunstrådets samarbejdsprojekt DaNY Arts.</p><p id="p2">Claus Ankersens projekt "Word Up NyCph" fokuserer på netværksdannelse og samarbejde mellem de bedste danske og amerikanske spokenword kunstnere, og er udviklet i samarbejde med New York poeten Jackie Sheeler. Med Claus Ankersen, er digterkollegerne Thorkil Jacobsen og Lasse Thorning. De tre kunstnere har ofte optrådt sammen og bor alle på Vesterbro.</p><p id="p3">Claus Ankersen har været toneangivende i udviklingen af dansk spokenword siden sidste årtusinde, og har bl.a. tidligere stiftet forbundet danske scenekunstforfattere med det formål at få anerkendt performancepoesien som tværgående kunstnerisk udtryk i egen ret.</p><p id="p4">- Med deltagelse i kunstrådets store samarbejds- og udvekslingsprojekt får dansk spokenword poesi og dens bedste udøvere endnu en hårdt tiltrængt blåstempling, udtaler Claus Ankersen, som glæder sig til opholdet, hvor de tre spokenword digtere vil repræsentere den levende litteratur i Danmark..</p><p id="p5">- Det giver både amerikanske og danske spokenword kunstnere mulighed for at sætte os i relief til hinanden, til at spejle vores arbejdsmetoder, stilarter og udtryk i hinanden og på den måde forhåbentligt komme endnu videre i den kunstneriske proces, udtaler Claus Ankersen.</p><p id="p6">Claus Ankersen, Thorkil Jacobsen og Lasse Thorning vil være i New York fra 7.-29. marts, og vil bl.a. levere showcase på Cornelia Street Café, hvor Jackie Sheeler kører den legendariske oplæsnings-scene Pink Pony West.</p><p id="p7">Projektet Word-Up NyCph strækker sig over 2007-2008.</p><p id="p1">For syv år siden kom hele Danmark på fornavn med musikeren Ring. Thomas Ring. Sammen med sin mentor, Pernille Rosendahl, vandt han tredje sæson af X Factor, og efter at have udsendt det guldsælgende debutalbum ' Wrong Side of the Daylight' og opfølgeren ' Sideways' i 2013, valgte han tage tage et pause for at koncentrere sig om sit arbejde som folkeskolelærer.</p><p id="p2">Men nu er pausen slut.</p><p id="p3">Den 36-årige Thomas Ring er tilbage med nyt album -på dansk -og i februar stod han på scenen i Boxen i Herning for at dyste i Dansk Melodi Grand Prix.</p><p id="p4">Nummeret ' Vesterbro' var faktisk det eneste dansksprogede indslag i årets grand prix, og så er det skrevet efter en bytur.</p><p id="p5">»Jeg var lige blevet single, og gik småfyld hjem ad Istedgade på Vesterbro og sugede stemningen til mig. Jeg så mange andre, der også gik ensomme hjem ligesom mig selv. Men der er jo også noget godt i at gå ud. Der er noget håb,« fortæller Thomas Ring til dr.dk »Jeg ser egentlig mest Melodi Grand Prix som en sangskriverkonkurrence, og jeg ser også mig selv mest som sangskriver -selvom jeg selvfølgelig også synger. Jeg er nok er lidt af et konkurrencemenneske, og jeg synes, der er et eller andet fedt ved at optræde live på den måde,« siger Thomas Ring til dr. dk, og tilføjer: »Og i dagens Danmark bliver man bare nødt til at gå ud og vrikke lidt med røven engang imellem.« Nyt album er ude nu Det nye album hedder ' Gadedrengen', og byder på en række melodiske og melankolske popsange.</p><p id="p6">»Jeg har oplevet en masse i mit liv de seneste to-tre år, og derfor er den nye plade mere melankolsk end de tidligere.</p><p id="p7">Der er noget på spil, noget smerte, noget et eller andet,« forklarer Thomas Ring.</p><p id="p8">Ud over melankolien byder den nye plade også på en mere elektronisk lyd end den, vi tidligere har hørt fra Thomas Ring. Det gælder også for hans Melodi Grand Prix-bidrag ' Vesterbro', der udelukkende har Thomas Ring som afsender, idet han både har skrevet teksten og komponeret musikken på egen hånd.</p><p id="p9">»Jeg er vant til at arbejde alene. Det er det, jeg befinder mig bedst med,« siger Thomas Ring.</p><p id="p1">PARKERING: Der holder masser af parkerede biler på Sdr.</p><p id="p2">Boulevard og sidegaderne.</p><p id="p3">Men ifølge Niels E. Bjerrum (S) er der rig mulighed for med små ændringer at gøre plads til flere.</p><p id="p4">»Det vil være nemt at skabe flere parkeringspladser ved at opstrege p-båsene mere ensartet og mindre. Mange steder er der forvirrende dobbeltstreger det er spild af plads,« siger han.</p><p id="p5"><br /><em style="bold">Umiddelbart for dyrt</em></p><p id="p6">Han opdagede den skæve parkering, da han gik en tur en aften med en kammerat og fotograferede sitationen, som han beskrev for Teknik-og Miljøforvaltningen.</p><p id="p7">De svarede dog hurtigt, at de ikke umiddelbart har midler til at foretage ændringerne.</p><p id="p8">»De tiltag, du foreslår i din henvendelse, råder forvaltningen ikke over midler til at realisere, og kan derfor ikke umiddelbart gå videre med disse,« skriver vicedirektør i Byens Anvendelse Anne-Sofie Degn i sit svar til Niels E. Bjerrum.</p><p id="p9"><br /><em style="bold">Bedt om en beregning</em></p><p id="p10">Det betyder dog ikke, at muligheden for at indrette parkeringspladserne smartere er helt droppet.</p><p id="p11">»Jeg har allerede bestilt et budgetnotat hos forvaltningen og bedt dem om at se på, hvor meget det vil koste,« siger han.</p><p id="p12">En af de dyrere dele af løsningen er formentlig hans forslag i Ingerslevgade, hvor han påpeger, at man kunne skabe mange nye parkeringspladser ved at flytte hele rækken af parkeringspladser til den modsatte side af vejen.</p><p id="p13">»Ved at flytte parkeringspladserne til den anden side undgår man den spildplads, der er ved sidegaderne. Men det er nok det dyreste af mine forslag,« siger han.</p><p id="p14"><br /><em style="bold">Forvirrende opstregning</em></p><p id="p15">Mange steder er der dobbelte streger, der giver tvivl om, hvor parkeringspladsen egentlig er. Og det betyder, at der er langt mellem de parkerede biler.</p><p id="p16">Desuden er der på Skjalm Hvides gade to store områder uden parkeringspladser, hvor han mener, at der med fordel kunne gøres plads til biler.</p><p id="p17"><br /><em style="bold">Plads ved Absalons Kirke</em></p><p id="p18">Foran Absalons Kirke er der skiltet med parkering forbudt.</p><p id="p19">Der kunne man ifølge socialdemokraten med fordel tillade to til tre parkeringspladser og lave en ny cykelparkering på grusområdet foran kirken, der fungerer som kulturhus.</p><p id="p20">»Når Absalons Kirke ikke længere bruges som kirke er der ikke behov for at forbyde parkering. Parkeringsforbudet handlede jo om, at der skulle være plads foran kirken i forbindelse med eksempelvis begravelser.</p><p id="p21">Da det er et kulturhus nu, kunne man sagtens indrage pladsen til parkering for både cykler og to til tre biler,« siger han.</p><p id="p22"><br /><em style="bold">Både-og politiker</em></p><p id="p23">Han mener, der skal være plads til både biler og cykler, men desuden findes største stigning i bilejere på Vesterbro.</p><p id="p24">»Vores løbende p-redegørelse viser at der er en høj parkeringsbelægning i området. Og Vesterbro er det område, hvor privatbilismen er steget kraftigst,« siger Niels E. Bjerrum.</p><p id="p25">UNår Absalons Kirke ikke længere bruges som kirke er der ikke behov for at forbyde parkering.</p><p id="p26">Parkeringsforbudet handlede jo om, at der skulle være plads foran kirken i forbindelse med eksempelvis begravelser.</p><p id="p27">NIELS E. BJERRUM (S), medlem af Teknik-og Miljøudvalget.</p><p id="p28"><br /><em style="bold">Fakta PARKERING PÅ VESTERBRO</em></p><p id="p29">Vesterbro er en af de områder i København, hvor andelen af bilejere stiger kraftigt.</p><p id="p30">Målinger fra slutningen af 2016 viste, at omkring 25 % af parkerede biler i områder på Vesterbro ikke bliver brugt i hverdagen.</p><p id="p31">Socialdemokraternes Niels E. Bjerrum foreslår at man laver en række tiltag for at udnytte pladsen på Vesterbro bedre.</p><p id="p32">Blandt andet foreslår han at fjerne parkeringsforbudet foran Absalon Kirke, da den i dag fungerer som kulturhus.</p><p id="p33">Desuden har han fundet en række sidegader til Sønder Boulevard, hvor optegningen af p-pladser er dobbelt og forvirrende.</p><p id="p34">Desuden foreslår han, at man på Ingerslevgade flytter samtlige parkeringspladser til den modsatte side af vejen. Det giver flere parkeringspladser, da der ikke er sideveje i modsatte side af vejen.</p><p id="p35">En del af forslaget er også, at man i de fleste af sidegaderne laver heller og vejændringer som gør det muligt at komme ud over reglen om at man ikke må parkere tættere end 10 meter fra krydset.</p><p id="p36">De foreslåede tiltag er ikke indenfor forvaltningens nuværende økonomi, men forvaltningen er sat til at lave en beregning på pris.</p><p id="p37">Kilder: Niels E. Bjerrum og Københavns Kommune.</p><p id="p38">.</p><p id="p1">PLANLAGT: »Når jeg fortæller hjemme i Horsens, at vi bor i en sidegade til Istedgade helt oppe ved Hovedbanen er rekationen et ' GISP',« fortæller Alexander Stürup smågrinende, da vi sidder på de mishandlede bænke med bord imellem os.</p><p id="p2">Det så varmt, at der er fluer i Kødbyen, men vi holder os udendørs på Otto Krabbes Plads. Det er her, at Lokalstivalen løber af stabelen på søndag, og her at den socialdemokratiske jurastuderende jyde skal stå i Vesterbro Lokaludvalgs telt.</p><p id="p3">»Ja, selvfølgelig ikke kun mig, men jeg er med i lokaludvalgets arbejdsgruppe, der arbejder på den nye bydelsplan ' 17-' 21, der ligesom kommuneplanen er for København skal være rammen for udviklingen på Vesterbro.«.</p><p id="p4"><br /><em style="bold">Landsby i København</em></p><p id="p5">Han flyttede til København sammen med sin kæreste, også studerende, for tre år siden, og har været med i Vesterbro Lokaludvalg i et års tid.</p><p id="p6">»Jeg er nok stereotypen på en jyde på Vesterbro. Vi flyttede hertil, fordi det var her, vi kunne få noget at bo i. Ikke fordi det var Vesterbro. I Jylland er København én by, og en københavner kan lige så godt komme fra Slagelse,« forklarer han, der nu har forstået, hvordan tingene hænger sammen.</p><p id="p7">»Jeg troede først, at nu var jeg københavner, men nej, jeg er vesterbroer. Det er gået op for mig, at de 35.000, vi bor på Vesterbro, er en landsby.«.</p><p id="p8"><br /><em style="bold">Hvad har I savnet?</em></p><p id="p9">Opgaven består nu i at få landsbyboerne i tale. Bydelsplanen har en fremtrædende plads på lokaludvalgets dagsorden det næste halve års tid.</p><p id="p10">»På Lokalstivalen vi jeg stå klar med et stort kort og postit sedler, så man kan skrive sine gode idéer ned og få dem sat op. For eksempel synes jeg, at det kunne være godt at få børnene fra Oehlenschlægersgades Skole med, når Lithauens Plads skal gøres færdig.</p><p id="p11">Det kunne også være interessant at få at vide, hvad vesterbroerne har savnet, mens de grønne metro-plankeværk har stået. Jeg tror stadig det er muligt at få noget indflydelse på de genopståede pladser, når metroen er færdig,« siger Alexander Stürup.</p><p id="p12">Den nye plan for bydelen skal være klar til foråret, og vil blive taget med som en del af mange af lokaludvalgets arrangementer indtil da.</p><p id="p13"><br /><em style="bold">Også den bløde plan</em></p><p id="p14">Bydelsplanen handler ikke kun om synlige fysiske ting.</p><p id="p15">»Det kan også være forslag om for eksempel ensomhed og besøgsvenner. Vi vil lave et stort arbejde for at være opsøgende, for der er mange, der ikke af sig selv henvender sig.</p><p id="p16">Vi kan arrangere små møder i sociale væresteder. Og viser der sig noget helt specielt kan vi også holde et særskilt borgermøde,« fortæller han.</p><p id="p17"><br /><em style="bold">Tomme tønder..</em></p><p id="p18">At noget står i Bydelsplanen er ikke en garanti for, at det bliver gennemført. Selv om lokaludvalget arbejder seriøst med tingene er man stadig afhængig af politikerne på rådhuset.</p><p id="p19">»Jeg synes, der er en lydhørhed over for lokaludvalget. Jeg har hørt fra flere borgerrepræsentanter, at de altid læser vores høringssvar først. Vi kan smide de tomme tønder ned af bjergsiden, så de buldrer meget højt,« beskriver han udvalgets engagement.</p><p id="p20">Selv er Alexander Stürup på sine tre år på Vesterbro blevet formand for den lokale DSU, sidder i partiets kredsbestyrelse og altså i lokaludvalget for Socialdemokraterne.</p><p id="p21">»Det kan godt være, at jeg nogle gange sidder på café og drikker cafélatte, men jeg håber, at de indfødte vesterbroere kan acceptere mig. Der jo også unge, der interessere sig for byen og vil gøre den bedre.</p><p id="p22">Man behøver ikke at have boet her i 20 år,« slutter socialdemokraten.</p><p id="p23">Det kan godt være, at jeg nogle gange sidder på café og drikker cafélatte, men jeg håber, at de indfødte vesterbroere kan acceptere mig.</p><p id="p24">ALEXANDER STÜRUP, Vesterbro Lokaludvalg.</p><p id="p25">Arbejdet med Bydelsplan 2017-21 foregår frem til foråret # vesterbroplan, kan bruges til billeder, tweets og opdateringer.</p><p id="p26"><br /><em style="bold">Fakta</em></p><p id="p27"><br /><em style="bold">LOKALSTIVALEN</em></p><p id="p28">Søndag kl. 13-18 på Otto Krabbes Plads God musik, dejlig stemning, loppemarked og dejlig mad.</p><p id="p29">Naturværkstedet Træstubben sætter fokus på bynaturen.</p><p id="p30">Kulturanstalten og uKirke deltager med hver deres aktiviteter.</p><p id="p31">Backgammonturnering Styltestine Hoppeborg Claus Ankersen underholder og introducerer musikken på den store scene.</p><p id="p32">The Entrepreneurs Niklas Schneidermann m. band Gustaf Ljunggren m. gæster Lokale vesterbro-caféer, restauranter og kaffebryggere Kilde: Vesterbro Lokaludvalg.</p><p id="p1">Vesterbro Vinstue ligger på hjørnet af Istedgade og Oehlenschlægersgade, dér hvor Café Strassen før lå og før den Café Zach, og hvad der lå før den, kan min hukommelse ikke helt nå frem til, men var det ikke Solovej Sko, hvor man kunne få billige sølvsandaler blandt andet? I min optik går det hele så hurtigt, men nok ikke i Vesterbro Vinstues egen, da det har taget flere måneder og atter måneder at blive færdige.</p><p id="p2">En omfattende ombygning og sidste års syndflod samt nogle selvantændte olieklude og deraf følgende røgskader har forsinket en åbning, så Vesterbro Vinstues arkæologiske historie allerede må synes lang i en restauratørs øjne. I juli var stedet omsider færdig og kunne slå dørene op for et ambitiøst projekt med vin og indretning til folket på Vesterbro.</p><p id="p3">Det første, der slår én, når man står foran den nye beværtning, er en sød uenighed på markiserne, om det hedder Vesterbro Vinstue eller Vesterbros Vinstue, begge udgaver er trykt i sort på det gule stof. Indenfor ankommer man til en gotisk alterskranke for udskænkning af fadøl og glasvine, stor og mørk og udsmykket, og kan enten blive hængende dér i baren, gå til højre i caféafdelingen eller til venstre til den mere restaurantlignende afdeling med større borde.</p><p id="p4">I caféafdelingen udgøres cafébordene af forskellige understel med runde og firkantede bordplader, sorte og cremehvide med messingkanter. En smuk lysebryn læderbetrækning går igen på både barstole, vinfade, stole og den imponerende hjørnesofa, hvis ryglæn udgøres af læderbetrækningen, der bølger sig op ad væggen, afsluttet af en farverig mosaik, der strækker sig op til et dådyrhoved også udført i stenmosaik og med smukke Artemis-øjne. Gulvet er en linoleumsmosaik.</p><p id="p5">Det gennemførte, personlige design i en let surrealistisk stemning imponerer.</p><p id="p6">Vi sætter os under dådyret i absolut gadehøjde og med udsigt til Istedgades leben. Det er fredag, og det er et projekt for alle her på Vesterbro. Piger i halvtredser-kjoler og rød læbestift cykler rundt og skal mødes med unge mænd i let opgraderet 80' er-tøj af cowboybukser og gummisko og T-shirts med tryk og farver, som om nu ikke bare kønnet, men også moden adskiller mænd og kvinder.</p><p id="p7">Hjørnet overfor er prydet af Fernet Branca-skilte. Hårde fyre kommer ud og spytter lidt. Det ser hyggeligt og enkelt ud med en håndbajer, man kan nyde ved ét af de udendørs borde. I et helt andet tidsspor stavrer et gammelt par over fodgængerovergangen ved hjælp af en fælles rollator. På indkøbsnettet i kurven står der »Nedbrydning - det er os! Et-eller-andet-nedbrydningsfirma A/ S«. En ung fyr klarer fredagsstemningen med musik i ørerne og en dåseøl, og et par meget store solariebryster låser sig ind i opgangen.</p><p id="p8"><br /><em style="bold">En vinstue med humoristisk sans</em></p><p id="p9">Vi bestiller et glas biodynamisk Riesling fra Hallgarten Hendelberg til at begynde med til 100 kroner glasset, hvilket er den dyreste glaspris. Vinkortet er stort med vine fra hele verden fra 40 kroner glasset. Vores Riesling smager af citronvand, man drikker meget langsomt. En god aperitif. Min kæreste har på vejen herhen harceleret over noget, han havde læst om vinstuens profil, og mener, det er det samme, som kvinder vil have: stor og stærk, beskyttende, lyttende, humoristisk, sød og blød og til at tale med, hvilket er hans udlægning af »dekadent, men stadig jordnær«. Kommer man inden klokken 18, kan man få pinxtos, men herefter er det aftenmenuen, der gælder. Den er lille, men med et passende udvalg af tre forskellige forretter og hovedretter og to desserter. Vi vælger alle tre forretter til 80 kr. stykket og en enkelt hovedret til 150 kr. og får som det første nogle små falafler af fiskekød og kikærter med noget chilimango og sauce tatar. Chilimangoen smagte ikke af mango, men bare af chilimajo, og to fede saucer er måske lidt overkill. Lidt agurketråde med sesam friskede retten op.</p><p id="p10">En fin lille gedeostanretning på to runde skiver flute med rucola og feldsalat, lidt drys af valnødder, minibacontern og noget syltet frugt smagte sådan set godt, men også af prætentiøs standardmad, hverken enkelt eller raffineret. En sommerpaté var anrettet som en foie gras-terrine med salt på som små svedperler og smagte godt på lækkert brød og med et lille tilbehørsudvalg af syltet agurk, kapers og hakket oliven.</p><p id="p11"><br /><em style="bold">Køkkenets manglende aftryk</em></p><p id="p12">Til maden havde vi bestilt en østrigsk Pinot Noir Reserve fra Weingut Dopler 2007. Den var desværre ikke noget at falde i svime over og ikke sine 475 kr. værd, så der havde vi ramt galt i det store vinkort, der er tænkt til at blive endnu større. Vores hovedret var den sympatiske fisk kulmule anrettet med blancherede, smørblanke spidskålsblade, løgkompot og karotter og en lille stump rabarber. Helt fint og som man selv ville lave det, men igen ikke rigtig noget at gå ud for. Enkelt er godt, men der skal alligevel være et eller andet, et lille aftryk fra køkkenet, der gør, at det ikke bare er min egen kulmule, jeg spiser.</p><p id="p13">Ved nabobordet fik de nu serveret flotte runde fiskefritter, som altså var en nyere udgave af vores flade falafler. Til gengæld vandt køkkenet meget ind på en dejlig dessert, en æbletrifli med calvadoscreme, der bestod af tynde lettilberedte golden delicious-skiver med calvadoskrydret creme chantilly og tandudfordrende salte karamelstykker for rimelige 60 kr. og dertil en virkelig god kop kaffe til bare 20 kr.</p><p id="p14">En tur på toilettet sendte mig over i den anden afdeling, hvor jeg fik et glimt af en endnu mere prætentiøs indretning med et flot bord med træmosaikbordplade og et stort maleri af Gregers Albrechtsen i stedets surrealistiske ånd. På glasdøren ud til toiletterne er der meget humant sat en frelsende klistermærkefugl, der sikkert bliver aktuel ud på aftenen, når det kan være svært at skelne virkelighedslagene.</p><p id="p15">Toiletterne var absolut ingen undtagelse i indretningen, hvor kun toiletbørsten kunne siges at være prosaisk.</p><p id="p16">Stedet er flot, så nu er det kun vin-og menukortet, der stadig lader til at være under construction. Man skal tage forbi en dag og prøve deres pinxtos og billige spanske rødvin, måske er det her, man finder guldet.</p><p id="p17">weekend@information.dk </p><p id="p1">Fredagens kulturnat bliver en helt særlig en af slagsen, hvor Københavns Museum har åbent for allersidste gang i palæet på Vesterbrogade 59, inden museet flytter til Stormgade.</p><p id="p2">Så det er absolut sidste chance for at gense din yndlingsudstilling eller at opleve museets udstiller for første (og sidste) gang. Derfor kan man opleve både kulturnat og en afskedsfest med en perlerække af arrangementer, hvor man i aftenens anledning også har sat lys på facaden.</p><p id="p3">Det eventyrlige eventyr starter allerede kl. 18.30, hvor museumsinspektør Jakob Parby fortæller om palæet Vesterbrogade 59s lange og spændende liv. Fra dengang bygningen dannede kulisse om fester for det finere borgerskab til nu, hvor Københavns Museum huserer på stedet for sidste gang.</p><p id="p4"><br /><em style="bold">Byfornyelsen i 90' erne</em></p><p id="p5">Bagefter fortæller museumsinspektør Inger Wiene levende og med et væld af billeder om, hvordan byfornyelsen på Vesterbro har ført bydelen fra baggårdsslum til hipstermekka.</p><p id="p6">I 1989 kom der et politisk skifte i København, og et nyt mål var, at det skulle gøres mere attraktivt at bo i København.</p><p id="p7">Byen skulle shines up, så den kunne tiltrække flere skatteydende borgere. Så i 1990' erne stod den nedslidte del af Vesterbro over for en byfornyelse. De oprindelige beboere blev genhuset i yderkvarterne af København, men da de blev tilbudt at flytte tilbage til Vesterbro, var deres lejligheder blevet for dyre for dem. På den måde gennemgik Vesterbro ikke kun en byfornyelse, men fik også nye beboere.</p><p id="p8"><br /><em style="bold">Hverdagen på Reden</em></p><p id="p9">Som alle vesterbroere ved, ligger Reden også i bydelen, som et fristed for de mange kvinder i bydelens prostitutionsmiljø.</p><p id="p10">Hvordan det er at drive et værested i bydelen og om det gode naboskab mellem den mere almindelige vesterbro-borger og de udsatte kvinder, fortæller forstander på Reden Charlotte Fuglsang og erkender, at nok kan det være hårdt, " men der er også plads til de mere muntre indslag, som når en bruger ringer og spørger, hvad der er til middag og så beslutter, om det er værd at komme forbi." Og aftenens sidste storyteller er Henrik Vesterberg, der er kendt fra Politikens " Københavneriet", som kommer og fortæller om sine iagttagelser fra hverdagslivet på Vesterbro.</p><p id="p1">Engang kunne man komme i tvivl, om man som cafégæst kunne gå ind på Café Sonja i Saxogade.</p><p id="p2">Det lignede et værested.</p><p id="p3">I dag hænger der farverige lyspærer i baldakinen, og åbne glasdøre byder velkommen til den lille Vesterbro-café.</p><p id="p4">Menukortet lover, at der altid er en vegetarmulighed, og møblementet har en klar loppemarkeds-vibe. Et lille billede af Sonja fra Saxogade står på en teakhylde, for caféen er opkaldt efter hovedpersonen i DRs børneserie fra 1968.</p><p id="p5">Café Sonja er hjertet i Saxogade. Herfra kan man se resten af den lille handelsgade, der er en del af den noget større Saxogade, som skærer sig gennem Vesterbro fra Vesterbrogade over Istedgade til Sønder Boulevard. På de 65 meter mellem Litauens Plads og Istedgade finder man den del af Saxogade, som netop har vundet AOK-prisen for at hjælpe udsatte mennesker med at få et arbejde. Prisen hylder projekter, der forsøger at gøre København til den bedste by at leve i.</p><p id="p6">»Vi skal få de udsatte til at ranke ryggen, og vi hjælper dem med at finde ud af, hvad deres drøm er. Vi er en trædesten, så folk kan komme videre og få et arbejde,« siger Margrethe Wivel, forstander for Settlementet som står bag projekterne i Saxogade.</p><p id="p7">»Det handler om at gøre sig den ulejlighed at finde ud af, hvad den udsatte borger kan bidrage med. Vi insisterer på, at alle har noget at bidrage med, for alle mennesker vil gerne skabe værdi der, hvor de indgår.«.</p><p id="p8"><br /><em style="bold">Hipster-look og socialt arbejde</em></p><p id="p9">Butikkerne i Saxogade er typiske for det nye Vesterbro. Et supermarked, hvor ingen varer bliver pakket ind i plastic. Her medbringer man sine egne bæredygtige beholdere, og man fylder vin fra en tap på genbrugte glasflasker. En anden butik serverer kaffe og sælger tæpper lavet af optrevlede tøjmærkater i Sri Lanka og perlearmbånd lavet af kvinder i Nepal. Bag hipster-looket gemmer der sig noget af det gamle Vesterbro. I butikkerne lærer socialt udsatte at begå sig på en arbejdsplads, de får en mentor og arbejdserfaring. Men det sociale er kun én af de tre hovedsøjler, som Settlementet arbejder med i Saxogade, der også arbejder med det kommercielle og med bæredygtighed.</p><p id="p10">»Vi skal tage ansvar for verden omkring os ved at hjælpe udsatte, men også ved bæredygtighed.</p><p id="p11">Vi har det kommercielle foran disken, og det sociale bag disken. Vi er på Vesterbro og sælger det, som Vesterbro gerne vil have -lækre ting. Vi vil som handelsgade inspirere til at forbruge bæredygtigt. Kunderne skal føle, at de er en del af et fællesskab. De skal ikke fornemme, at udsatte arbejder her.</p><p id="p12">De skal ikke have ondt af os, for så kommer de kun én gang,« siger Margrethe Wivel.</p><p id="p13">På hjørnet mellem Saxogade og Istedgade ligger børnetøjsbutikken Heidi og Bjarne. Et spøjst navn til en børnetøjsbutik, hvis ikke man lige kan huske, at Sonja fra Saxogades søskende hed Heidi og Bjarne. I baglokalet er Emina Bajrami i gang med at puste balloner op. De skal fejre AOK-prisen.</p><p id="p14">Emina Bajrami blev arbejdsløs for to år siden, efter at have arbejdet i 22 år som rengøringsassistent.</p><p id="p15">Nu kæmper hun med kommunen for at få lov til at få et flexjob. Indtil da sender jobcentret hende i praktik, fortæller hun. I Saxogade har hun fået sin egen mentor, og sammen prøver de at finde ud af, hvor mange timer hun kan arbejde. Hun begyndte i februar med fire timer om ugen, og nu er hun her fem. Emina Bajrami ved ikke helt, hvilket job hun håber på at få på sigt. Hun har slidgigt, har haft fire diskusprolapser og er dårlig til at stave, fortæller hun, så det begrænser mulighederne.</p><p id="p16">I tøjbutikken har hun lært at bruge et kasseapparat, og hun har lært om kundekontakt.</p><p id="p17">»Jeg vil gerne bare have et job, hvor jeg tjener en normal løn. Jeg er træt af at være på kontanthjælp. Det er irriterende, at man ikke kan komme videre med sit liv. Mit liv ville blive forandret med et job. Den første dag i måneden ville blive anderledes. Så skal man ikke bekymre sig om regninger,« siger Emina Bajrami.</p><p id="p18"><br /><em style="bold">Det lille gadesamfund</em></p><p id="p19">Saxogade er et spindelvæv af forskellige projekter.</p><p id="p20">De har ikke en klar profil som Mændenes Hjem, der hjælper misbrugere, eller Reden, der hjælper prostituerede. I Saxogades projekter har man mænd i slips, der til dagligt arbejder i Nordea, som bruger en aften som frivillig i gældsrådgivningen på Settlementets hovedkontor. I et andet projekt skal en gruppe udsatte være med til at stå for driften ved den lokale Sct. Matthæus Kirke.</p><p id="p21">Og i de forskellige butikker prøver man at finde de rigtige match mellem de udsatte og de opgaver, de kan løse.</p><p id="p22">Engang var det nemmere at få penge til Saxogades projekter, og i 1980erne gik man ikke op i at tjene penge. Nu er projekterne blevet mere strømlinede. Folk skal gøres klar til at få et arbejde.</p><p id="p23">Saxogade er ikke rentabelt endnu, men det er målet. Settlementet har fået hjælp fra fonde som Tuborgfondet og Den A. P. Møllerske Støttefond, og de samarbejder blandt andet med Københavns Kommune. De udsatte, der arbejder i Saxogade, har ofte mere end et problem at slås med, men kommunen har vurderet, at de har potentiale til at komme i arbejde.</p><p id="p24">»Vi lærer folk at gå på arbejde. Mange blomstrer op og føler, at de bliver behandlet som rigtige mennesker. De har været vant til at være en brik i systemet. Deres børn opdager en ny værdighed hos forældrene. Børnene kan sige, at deres forældre har et arbejde,« siger Anja Nielsen, leder af Heidi og Bjarne og konceptansvarlig.</p><p id="p25">Hun flyttede til området ved Saxogade for fire-fem år siden. Dengang cyklede forbipasserende bare igennem. Nu oplever hun, at folk stopper op. Forleden kom nogle hollændere forbi. De havde opdaget gaden på Instagram.</p><p id="p26">»Vesterbro har noget lille by over sig, og vi skal have en klubfølelse her. Man skal føle sig om en del af fællesskabet, når man køber en kop kaffe,« siger Anja Nielsen.</p><p id="p27">Da Berlingske besøger designbutikken Normas (opkaldt efter Sonja fra Saxogades mor), kommer der også et par turister forbi, og en kvinde forhører sig om, hvordan man bliver frivillig. Lokale lykønsker dagen igennem de bærende kræfter i Saxogade med AOK-prisen.</p><p id="p28">Nogle råber tillykke, mens de cykler gennem gaden. Andre lykønsker de ansatte på Café Sonja, mens de forhører sig om dagens menu.</p><p id="p29">Anja Nielsen kalder prisen for en blåstempling.</p><p id="p30">De vidste godt, at de havde gang i noget godt i Saxogade. Men det betyder alligevel meget, at andre siger det.</p><p id="p31">krnd@berlingske.dk </p><p id="p32">»Vi skal få de udsatte til at ranke ryggen, og vi hjælper dem med at finde ud af, hvad deres drøm er. Vi er en trædesten, så folk kan komme videre og få et arbejde« Margrethe Wivel, forstanderinde i Settlement, der står for initiativerne i Saxogade.</p><p id="p33"><br /><em style="bold">Fakta: Bag om Saxogade</em></p><p id="p34">Saxogade på Vesterbro er ikke en helt almindelig gade. Organisationen Settlementet har forvandlet gaden til en social handelsgade, hvor alle butikker kombinerer økonomiske, sociale og bæredygtige mål. Virksomhederne i Saxogade er socialøkonomiske og skal tjene penge på almindelige markedsvilkår, men bruger overskuddet til at skabe job og praktikpladser til udsatte mennesker.</p><p id="p35">I gaden finder man en café, blomsterbutik, designbutik, børnetøjsbutik og et værksted.</p><p id="p36">Siden 1911 har Settlementet arbejdet på at skabe fællesskab mellem de mest udsatte mennesker og dem, der kunne hjælpe dem. Tilbage i 1911 havde man kaffeklubber, sportsaktiviteter og man tog folk på ture med ud af byen. I dag er målet, at folk skal i arbejde, og Settlementet er trædestenen.</p><p id="p1">København, tirsdag</p><p id="p2">Det var en regulær likvidering, da en ung muslim blev skudt ned uden for en moské på Vesterbro i København.</p><p id="p3">En ung muslimsk mand blev tirsdag formiddag skudt og dræbt på åben gade på Amerikavej på Vesterbro i København.</p><p id="p4">Manden blev skudt ned, da han forlod en pakistansk moské, oplyser Københavns Politi.</p><p id="p5">- Det tyder på, at der har været en diskussion på gaden uden for moskeen, hvor skyderiet fandt sted. En mand er blevet dræbt og en anden kvæstet, siger vicepolitiinspektør Lau Thygesen fra Københavns Politi.</p><p id="p6">- Der blev affyret flere skud. Jeg ved, at biler kørte derfra, siger Lau Thygesen, der er chef for bandeenheden i Københavns Politi.</p><p id="p7">- Der er lige nu ingen anholdte, siger han.</p><p id="p8">Ifølge vidner blev der affyret op mod 20 skud.</p><p id="p9">Tirsdag er festdagen, Eid, for afslutningen på ramadanen. Hundredvis af mennesker kom til moskeen til bønnen klokken ni, og andre hundredvis kom for at afløse dem til bønnen klokken 10.</p><p id="p10">Den unge muslim var kommet til bønnen klokken 10, men blev tilsyneladende likvideret i virvaret af mennesker på vej ud og ind af moskeen.</p><p id="p11">Et øjenvidne fortæller til Ritzau, at manden blev skudt flere gange, mens han allerede var faldet om efter det første skud.</p><p id="p12">- Han blødte fra hovedet, fortæller øjenvidnet, Jibran Sarwar.</p><p id="p13">En kraftigt bygget mand på cirka 30 år og iført kjortel og ruskindsjakke efterlyses af politiet som den mand, der affyrede skuddene.</p><p id="p14">Det begyndte klokken 9.40, da politiet fik flere meldinger om et voldsomt skænderi ved moskeen på Amerikavej, oplyser Hans Erik Raben fra Københavns Politi.</p><p id="p15">Flere grupper af mænd var oppe at toppes.</p><p id="p16">På et tidspunkt blev der set en kniv, og tilsyneladende udviklede tingene sig herefter til noget langt mere alvorligt på gaden foran moskeen.</p><p id="p17">Vidner har set drabsmanden flygte i en bil, som efter de første meldinger beskrives som en grøn kassevogn. Nummerpladen begynder med RD.</p><p id="p18">/ritzau/</p><p id="p1">Rap handler om det, der sker her og nu. I dit kvarter. I dit liv. I din opgang. Eller med din kæreste. Om det du har på hjerte.</p><p id="p2">Måske derfor er rap-genren de senere år blevet mere og mere populær. Også i København, hvor ungdomsskolen har stor tilstrømning til musikhold, der handler om rap. Og det kulminerer nu i Danmarks første urban rapkonkurrence, hvor det bliver publikum, der kommer til at bestemme, hvem der løber af med sejren.</p><p id="p3">Konkurrencen foregår nemlig sådan, at rapperne fremfører deres sang og efterfølgende bliver det publikums klapsalver, der afgør, hvem der går videre i konkurrencen.</p><p id="p4">Derfor håber ungdomsskolen, der står bag arrangementet, også, at der kommer en masse publikum: -Der deltager 16 grupper fra alle dele af København - og allerede nu kan jeg love publikum, at de kommer til at høre noget fedt musik, fortæller Adonis Gomez, der foruden at være frontfigur i KNA Connected er lærer i ungdomsskolen og vært på dagen.</p><p id="p5">Han fortæller, at flere af numrene fra de bands, der er i konkurrencen, har over 15.000 hits på hjemmesiden YouTube.</p><p id="p6"><br /><em style="bold">Respekt for hinanden</em></p><p id="p7">Det er Ungdomsskolen Vesterbro/ Valby og Ungdomsskolen Nord, der står bag konkurrencen. Formålet med at holde en musikkonkurrencen er at give de unge raptalenter mulighed for at vise deres talent frem. Derudover er målet også at få unge til at mødes og lære hinanden at kende på tværs af bydelene. Det kan være med til at nedbryde fordomme om andre unge fra andre bydele og i stedet skabe respekt og anerkendelse. Og et af de deltagende bands, A-Crew fra Amager, håber netop på en dag, hvor de - udover at vinde! - får inspiration og fx kan komme til at lave musik med de andre: -Ligesom mange andre går vi ind og kigger på YouTube og MySpace, og det bliver fedt at høre musikken live, fortæller Ahmed og Radwan, der hver dag bruger to til tre timer på deres musik.</p><p id="p8">Konkurrencen finder sted lørdag d. 21. marts kl. 14-18 på Vesterbro Ungdomsgård, Absalonsgade 8. Der er gratis adgang, og alle er velkomne.</p><p id="p1">De unge boligkøbere og de studerende, der flytter ind i forældrekøbte lejligheder, finder nu oftest det de søger på Vesterbro, og det afspejler sig i priserne, der stiler mod toppen af de københavnske kvadratmeterpriser.</p><p id="p2">København K ligger fortsat på en relativ tryg førsteplads med i gennemsnit 32.229 kr.</p><p id="p3">pr. kvadratmeter. Men Østerbro er overhalet indenom af Vesterbro, der med kvadratmeterpriser på 29.316 kr. for et-til toværelses ejerlejligheder, indtager en klar andenplads.</p><p id="p4">På Østerbro er den gennemsnitlige kvadratmeterpris 26.290 kr. for samme størrelse ejerlejligheder, mens Frederiksberg, der tidligere har ligget i top tre, er fortrængt til fjerdepladsen.</p><p id="p5">-De unge søger det trendy, det spændende og det sjove og finder det på Vesterbro, hvor der er masser af atmosfære, små hyggelige caféer, spillesteder og butikker, siger Birgitte Ringbæk, kommunikationskonsulent i EDC.</p><p id="p6">-Vesterbro har både moderne storbyatmosfære og gamle arbejderkvarterer. Det miks afspejler sig også i bydelens befolkning, og det tiltaler de unge, som ofte kommer fra de storkøbenhavnske forstæder med en langt mere homogen befolkningssammensætning, siger hun.</p><p id="p7">-Hertil kommer, at den gennemgribende forvandling Vesterbro har været igennem, gør forældrene tilpas trygge til, at de vil købe lejlighed til deres børn dér.</p><p id="p8">Den billigste bydel at købe ejerlejlighed i, er Københavns nordvestkvarter, hvor prisen pr. kvadratmeter er 17.604 kr., og en toværelses lejlighed således koster under 900.000 kr. Det er cirka halv pris i forhold til en lejlighed af tilsvarende størrelse i Københavns centrum -med en afstand mellem de fem bydele på godt fem km.</p><p id="p9">Positive dønninger Priserne har i 2012 stabiliseret sig på det københavnske ejerlejlighedsmarked, men siden markedet toppede i 2006 er priserne faldet ca. 40 pct.</p><p id="p10">Kombinationen af dette prisfald og det historisk lave renteniveau på såvel fast-som variabelt forrentede lån, har igen øget interessen for forældrekøb af lejligheder.</p><p id="p11">Det københavnske boligmarked er altid interessant at følge, fordi historien viser, at markedet har en dynamisk afsmitning på udviklingen i resten af landet. De oplyste priser er således også et udtryk for svagt stigende priser på ejerlejligheder i København, der baserer sig på et godt salg i 2012 og et udbud, der nu er markant mindre af især de små lejligheder.</p><p id="p12"><br /><em style="bold">Boligpiser</em></p><p id="p13">Kvadratmeterpriser i gnsn. for et-til tovær. ejerlejligheder: København K 32.229 kr.</p><p id="p14">Vesterbro 29.316 kr.</p><p id="p15">Østerbro 26.290 kr.</p><p id="p16">Frederiksberg 25.933 kr.</p><p id="p17">Nørrebro 22.653 kr.</p><p id="p18">Amagerbro 20.635 kr.</p><p id="p19">Valby 19.855 kr.</p><p id="p20">Sydvest 19.153 kr.</p><p id="p21">Vanløse 17.910 kr.</p><p id="p22">Nordvest 17.604 kr.</p><p id="p1">Forvaltningens ' glade budskab' er desværre overhovedet ikke i overensstemmelse med virkeligheden.</p><p id="p2">Og i Vesterbro Lokaludvalg tager vi os til hovedet og spørger os selv, om nogen fra forvaltningen mon overhovedet har gjort sig den umage at bevæge sig de 500 meter fra Rådhuset og ud til os, før beslutningen blev taget? Vi taler om tre centimeter på kort 148 i Kraks. Det burde være muligt, men det er tilsyneladende ikke tilfældet.</p><p id="p3">Da tidligere teknik og miljøborgmester Klaus Bondam i sin tid fik sat gang i den særdeles tiltrængte fjernelse af det stofrelaterede affald fra bydelens gader ( som nu altså spares væk), så var det blandt andet med følgende opsang til forvaltningen: ' Jeg gider ikke læse om problemer i avisen, som forvaltningen for længst burde have løst.' Bondam besøgte bydelen et antal gange og havde ved selvsyn set affaldet: sprøjterne, sølvpapiret, det blodige vat, de smadrede flasker, den halvspiste fastfood, afføringen og så videre, så han havde faktisk en fornemmelse af, hvor stort problemet er i borgernes dagligdag.</p><p id="p4">Og lad os lige få det slået fast igen igen: Folk her på Indre Vesterbro beder ikke om særbehandling, vi beder om hjælp. Vi lægger til daglig ryg til en ophobning af nogle af dette lands allermest tunge sociale problemer, og der er i den forbindelse -skulle vi hilse at sige -rigeligt at forholde sig til blandt andet, fordi vi har et folketingsflertal, der nægter at forholde sig til den virkelige verden.</p><p id="p5">Når teknik-og miljøforvaltningen i Københavns Kommune nu sparer rengøringen væk, så underminerer man det kæmpe arbejde, der i dag laves på Indre Vesterbro med at forbedre forholdene for borgere og stofbrugere, man underminerer de frivillige kræfters, organisationernes og kommunens eget arbejde, og man underminerer ikke mindst den politik, som et bredt flertal på Københavns Rådhus står bag -hvad er meningen? Kære Bo Asmus Kjeldgaard, tillykke med dit nye job som teknik-og miljøborgmester.</p><p id="p6">Vi i Vesterbro Lokaludvalg ser frem til et godt samarbejde de næste fire år og håber, at du meget hurtigt gør alvor af dit løfte i forrige nummer af Vesterbro Bladet om at se på rengøringsproblematikken igen, så bliver du nemlig også fri for at læse i avisen om problemer, som forvaltningen for længst burde have løst.</p><p id="p7">Medlem af Vesterbro Lokaludvalg, Lasse Glavind, Viktoriagade 20, 1. sal mf., 1655 København V.</p><p id="p1">KONFIRMATIONER: Da sognepræst Mette Gramstrup begyndte i Kristkirken i 1987, havde hun tre konfirmander på et år. På fredag -Store Bededag -og dagen efter lørdag -konfirmerer hun i alt 63 unge vesterbroere -nogle af dem bor ikke i bydelen mere, men har bevidst valgt Kristkirken.</p><p id="p2">Kristkirken er den kirke på Vesterbro, der tegner sig for de fleste af konfirmationerne i bydelen -her siger over en tredjedel af de mulige børn ja til dåben.</p><p id="p3">Generelt for hele landet er det populært at blive konfirmeret-cirka 70 procent vælger at sige ja til dåben, men København er den kommune med de færreste konfirmationer.</p><p id="p4">Sidste år blev kun 43,3 procent konfirmeret mens hele 82 blev konfirmeret i Ribe. Det skyldes blandt andet, at antallet af unge med anden religiøs baggrund end kristen er højere i København.</p><p id="p5">Ikke desto mindre er tendensen på Vesterbro ifølge formand for menighedsrådet, Jens Andersen, at flere og flere bliver konfirmeret. Særligt i Kristkirken er tendensen klar.</p><p id="p6">Ifølge Mette Gramstrup handler det om, at de unge er blevet mere bevidste om, at ikke alt handler om dem selv, men at der er noget mere betydningsfuldt og flere værdier, som er værd at bevare.</p><p id="p7">Konfirmanderne i Kristkirken går i 7. klasse, og det er et bevidst valg fra Gramstrups side.</p><p id="p8">»De har så meget andet efter skole i 8. klasse og mange lektier, så vi har valgt, at det skal være 7. klasse. De går til konfirmationsforberedelse et skoleår inden konfirmationen, og så laver vi mange ture med dem.</p><p id="p9">Jeg ser hele forberedelsen som en dannelsesrejse, men når jeg siger det til de unge, falder de jo i søvn. Men jeg oplever, at de synes, at det er sjovt. Jeg ved ikke, om unge er blevet mere modne, for hvem er moden i 7.</p><p id="p10">klasse? Jeg er lige blevet 60 år og føler mig ikke specielt moden,« siger Mette Gramstrup, Hun vil også gerne indrømme, at den stigende popularitet i konfirmationerne også skyldes, at kirken er blevet mere åben og udadvendt.</p><p id="p11">»Vi er blevet bedre til at lukke folk ind i kirken. Da jeg for nogle år siden fik opereret hoften og var til fysioterapeut sagde hun, at hun glædede sig til at komme i kirken, for de måtte gerne fotografere, når nevøen skulle døbes. Så tænkte jeg, hvis der ikke skal mere til, så må de sgu da tage alle de billeder, de vil, her i min kirke, »fortæller Mette Gramstrup, der efter besøget hos fysioterapeuten gik direkte hjem til Kristkirken og pillede alle kirkens skilte med fotografering forbudt under gudstjenesten ned.</p><p id="p12">»Vi vil også lave bænke udenfor kirken i solskinsfarver, for kirken skal ikke være lukket -den skal åbne for folk,« siger Mette Gramstrup, der lige nu er ved at give de sidste detaljer til konfirmanderne i Kristkirken, inden de skal konfirmeres på fredag og lørdag.</p><p id="p13">UDe unge er mere bevidste om, at der er noget mere end bare det, der er dit og mit.</p><p id="p14">METTE GRAMSTRUP, sognepræst i Kristkirken.</p><block><p>Forureningen på Vesterbro og andre centrale områder i Aalborg midtby har opnået et niveau som er uacceptabelt for de som færdes og bor i området. </p></block><p id="p1">- Hvad er der sket, hvad er der sket? Den ene af de to unge kvinder synker sammen i gråd, mens den anden forsøger at hitte hoved og hale i det hele. Få sekunder før er tre personer kommet spurtende rundt om hjørnet fra Vesterbro, og det er en højst umage forsamling, der nu slår sig ned på det lille torv i hjertet af Aalborg.</p><p id="p2">Den unge kvinde hulker fortsat, og mens den anden forsøger at trøste, får vi langsomt historien: Der har været optøjer på Vesterbro, en tysk lastbil er kørt ind i folkemængden, som nu er blevet endnu mere ophidset. Men måske har tyskerne også været ude om det selv. Dagen før fremskyndede de i hvert fald begravelsen af en sabotør, som blev skudt ved Rold Skov, så mange gik forgæves, da de ville vise deres sympati.</p><p id="p3">Trods tidspunktet har der allerede samlet sig en lille skare, som nikker og lytter opmærksomt. For selvom det virker realistisk, er der naturligvis tale om en slags gadeteater. </p><p id="p4">Besættelsestiden</p><p id="p5">Siden 2005 har Det Hem'lige Teater i Aalborg hvert år tilbudt turister og andre interesserede at komme med på en anderledes tur rundt i byen, og mens der tidligere har været fokus på middelalder, hekse og henrettelser, handler det i år om besættelsestiden og efterkrigsårene.</p><p id="p6">Den unge kvinde på jorden snøfter stadig højlydt. Hun hedder Ketty og er veninde med den rødhårede pige, som har guidet os hidtil, erfarer vi lidt senere. </p><p id="p7">Men der er også en mand med en stor vadsæk. Han påstår, at han har været ude af byen i et stykke tid, og derfor ved han heller ikke rigtigt, hvad der er sket. Men hvad er der i sækken? Og er han virkelig til at stole på?</p><p id="p8">Spørgsmålene er mange, og forklaringerne fra guiden flettes fint ind i forestillingen. Fra tid til anden må de fire medvirkende ganske vist improvisere lidt, fordi der ikke er plads til publikum der, hvor de havde planlagt at stoppe. Men som aftenen skrider frem bliver vi alligevel bedre og bedre til at hitte rundt i Aalborgs fortid.</p><p id="p9">Der har været krig - nu er den overstået - men der er stadig masser af platugler, skumle beverdinger og sortbørshandlere, som forsøger at snyde befolkningen.</p><p id="p10">- Vi håber, at den fornyede interessen for besættelsen, som opstod i forbindelse med "Flammen og Citronen", vil smitte lidt af på os, forklarer instruktør Flemming Lindvang.</p><p id="p11">Gestapos hovedkvarter</p><p id="p12">Han krydser naturligvis fingre for, at det bliver godt vejr. For selvom turen kun tager fem kvarter er der mange spændende optrin og stop undervejs.</p><p id="p13">På Boulevarden skal vi f.eks. rundt om Gestapos tidligere hovedkvarter, og har man lyst, er der også masser af oplevelser og drama i kvarteret omkring Grønttorvet og Christiansgade.</p><p id="p14">Billetter til "I skyggen af besættelsen" sælges via Aalborgs turistbureau, Visit Aalborg. Men man er også velkommen til at tage chancen og møde op ved turens start fra bureauet på Østerå. Forestillingen spiller alle hverdage kl. 20.30 - helt frem til den 1. august.</p><p id="p1">Vesterbro Festival- der blev holdt i den forgangne weekend - er en stadig voksende festival, der kæmper med sin kommercielle store succes.</p><p id="p2">Sammenligner man med Spot-festivalen handler det om global eksport og eksponering af musik, en festival til folk fra musikmiljøet.</p><p id="p3">Vesterbro Festival har i stedet valgt at kigge indad. Med et indadvendt blik på den danske musikscene ønsker man at give folk en god oplevelse med dansk musik på programmet.</p><p id="p4">Som udgangspunkt må det jo give et godt arrangement. Det var da også virkelig godt og professionelt arrangeret. Det må festivalen og arrangørerne have ros for.</p><p id="p5"><br /><em style="bold">Smørsyre og fløde</em></p><p id="p6">Men alligevel er der noget der drager mig til at bruge en analogi til smørsyre for at beskrive festivalen.</p><p id="p7">Smørsyre er bygget op af to ord: smør og syre. Smør er tyktflydende og kedeligt; en masse, som både er overalt, men også kan virke ulækker og frastødende. Syre, som et ord for sig selv, er enormt fascinerende. Uanset om det er det farlige, der ætser, det man kan nyde eller en bestemt musikretning. Men alt i alt er smørsyre jo bare smør, ergo er det kedeligt.</p><p id="p8">Sådan følte jeg også at festivalen forløb. Programmet bestod af bands, der i rigtig mange tilfælde kunne sættes i bås og havde samme fællesnævner.</p><p id="p9">Flertallet af musikerne og bands prøvede på at være noget, de slet ikke var, levede på en falsk forestilling om rock`n`roll.</p><p id="p10">Især Air og Øksnehals-scenerne var slemme til at promovere disse bands. Dette var kvalmende at se på og høre.</p><p id="p11">Dette slap man fra på PH-scenen, der satsede på det musikalske, singer/songwriter-genren. Tak til A key is a key og originaliteten ved Prins Nitram.</p><p id="p12">Man havde på ingen måde sikret et bredt udvalg af eksperimenterende og fremtidsorienteret musik. Men selvfølgelig var der enkelte afvigere.</p><p id="p13">DSB Wildcard scenen var en meget vild party-scene med anbefalelsesværdige navne som Gæshue, Død, Turboweekend og Teppop.</p><p id="p14">Af andre navne var Factory45 også en sædvanlig fornøjelse, et band med meget potentiale.</p><p id="p15">Men alt i alt savnede jeg en skefuld af originalitet. Tilsat smørsyren.</p><p><a target="_blank" href="http://woview.infomedia.dk/?url=http://www.arbejderen.dk/index.aspx%3FF_ID=41766&amp;OpointData=b03e5b9750e800572d127ec83ef9c446JmlkX3NpdGU9MjkzNyZpZF9hcnRpY2xlPTI1NDg4JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Arbejderen.dk</a></p><p id="p1">En væsentlig årsag til konflikterne mellem stofmisbrugerne på Vesterbro og ordensmagten er, at politiet bliver sat til at løse en social opgave, som ikke har noget med politiarbejde at gøre. Det skriver statsadvokat Karsten Hjorth i sin redegørelse for klagerne over betjente, der arbejder på Halmtorvets Station 1. »Når stofmisbrugerne opholder sig på Maria Kirkeplads er det, fordi de ikke har andre steder at være. Det er et socialt problem, og det er ikke politiets opgave at løse sociale problemer, men at holde ro og orden. Derfor er det politimæssige arbejde i området meget svært - måske sværere end noget andet sted i landet. Og man kan ikke se bort fra, at det er derfor, der opstår konflikter«, siger Karsten Hjorth.</p><p id="p2">Han bygger blandt andet sin konklusion på oplysninger fra sognepræsten ved Maria Kirke, Johan Petersen. Han beskriver i statsadvokatens rapport problemet sådan: »De sociale myndigheder lader politiet tage sig af de sociale problemer ved at flytte lidt rundt på de udstødte. Men de er der stadigvæk. De forsvinder ikke bare ved, at nogen ønsker dem væk, eller fordi de ikke anses for værd at investere i. Vi må vel sige, at også politiaktionen har været en form for flugt - nemlig politikernes ansvarsforflygtigelse ved at gøre et socialt problem til at gadeuordensproblem«. Den opfattelse bekræftes både af politifolk og socialarbejdere fra området. Torben Pilely fra det opsøgende Projekt Udenfor kalder kort og godt politiet for sociale skraldemænd. Han mener, at der er akut behov for nye sociale tiltag på Vesterbro. »Københavns Kommune har svigtet at hjælpe de udstødte. Mange af dem er blevet langtidsparkeret på bistandshjælp for 10-15 år tilbage. Er de misbrugere, får de kun hjælp i form af metadon. Har de brug for mere, må de henvende sig på et af de væresteder, som de kirkelige organisationer driver«, siger Torben Pilely. Claus Oxfeldt, fællestillidsmand på Station 1, mener også, at han og kollegerne bliver brugt til at rydde op efter politikernes forfejlede narkopolitik. »Det er en håbløs opgave. Vi ved, at når vi tager misbrugernes stof, er konsekvensen måske bare mere kriminalitet. Men det er nu engang ulovligt«, siger Claus Oxfeldt, der dog ikke mener, at man kan skyde hele skylden på Københavns Kommune: »Kommunen er presset, fordi næsten samtlige narkomaner i landet søger til København«, siger han. Det var i går ikke muligt at få en kommentar fra socialminister Henrik Dam Kristensen (S) eller fra Københavns socialborgmester Winnie Larsen-Jensen.</p><p id="p1">Tophistorie fra TV2 LORRY distribueret af Ritzau.</p><p id="p2">INFO: Anvendelse af Ritzaus Tophistorietjeneste forudsætter accept af vilkårene i bunden.</p><p id="p3"><br /><em style="bold">**** RITZAUS TOPHISTORIETJENESTE ****</em></p><p id="p4" /><p id="p5">En afsindig dyr flaske vodka er natten til tirsdag blevet stjålet fra verdens største vodkasamling, som ligger på Vesterbro.</p><p id="p6">Det fortæller indehaver af vodkasamlingen, Brian Ingberg, til TV 2 Lorry  </p><p id="p7">Vodkasamlingen ligger under hans bar, Café 33 i Dybbølsgade, og den stjålne flaske er ifølge Brian Ingberg den eneste af sin slags.</p><p id="p8">Han fortæller, at det drejer sig om en russo Baltique vodka med en værdi på - og hold nu fast - otte millioner kroner.</p><p id="p9">Tre kilo guld og tre kilo sølv<br />Den høje værdi er godt hjulpet på vej af, at flasken er lavet af ikke mindre end tre kilo guld og tre kilo sølv.</p><p id="p10">Derudover er der et læderbånd med den første Monte Carlo-bil fra 1912 på toppen, fortæller Brian Ingberg til TV 2 Lorry.</p><p id="p11">- Jeg har fået den udlånt fra Rusland fra noget, der hedder Dartz-fabrikken, som laver verdens dyreste biler og vodka. Den har stået i min samling i et halvt år, men den gør den så ikke mere, siger han.</p><p id="p12">Flaskens ejer er, ifølge Brian Ingberg, russeren Leoan Dartz, der er arving til Dartz-imperiet. </p><p id="p13">- Jeg er selvfølgelig frygtelig ked af det. Den var prikken over iet på min samling. Ud af de 1200 flasker, jeg har, var det en helt speciel flaske at have stående, siger Brian Ingberg.</p><p id="p14">Han fortæller, at flasken har været med i House of Cards i afsnit tre i sæson tre. Her spiller Lars Mikkelsen den russiske præsident, som giver flasken til Kevin Spacey, der spiller den amerikanske præsident.</p><p id="p15">Maskerede mænd låste sig ind med nøgle<br />Brian Ingberg oplyser, at han har anmeldt tyveriet til Københavns Politi, og at han har overvågningsbilleder, der viser to maskerede mænd, som stjæler vodkaen.</p><p id="p16">Billederne har han delt på vodkasamlingens egen Facebook-side, som du kan se nederst i artiklen.</p><p id="p17">- De har åbenbart haft en nøgle eller kopieret en nøgle, og de har så rullet gitterporten op og låst døren op, og så er de simpelthen kommet ind i bodegaen og har brækket døren op til vodkamuséet nede i kælderen. Så er de stukket af med den ene flaske alene, selvom der immervæk står 1200 flasker, man kan tage, siger Brian Ingberg.</p><p id="p18"><br /><em style="bold">Har den været forsvarligt låst inde?</em></p><p id="p19">- Man skal igennem en gitterport og en dør og videre den vej ned, og der er gitter på alt. Og havde tyvene ikke haft nøglen, var de ikke kommet ind. Jeg tror, det kan være nogle tidligere ansatte. Men jeg tænker, den kan svær for dem at komme af med, for det findes kun den ene. Og jeg tænker derfor, der ikke er nogen, der vil røre ved den, siger Brian Ingberg.</p><p id="p20">TV 2 Lorry har tirsdag aften rettet henvendelse til Københavns Politi, som kan bekræfte, at de har modtaget anmeldelsen, og at sagen nu ligger hos politiets indbrudsgruppe, som vil tage sig af sagen. </p><p id="p21">https://www.tv2lorry.dk/artikel/verdens-dyreste-flaske-vodka-til-8-mio-stjaalet-paa-vesterbro</p><p id="p22" /><p id="p23">Redaktionel kontakt:</p><p id="p24"><br /><em style="bold">Anja Bencke</em></p><p id="p25"><br /><em style="bold">tlf.: 20693686</em></p><p id="p26"><br /><em style="bold">e-mail: anbe@tv2lorry.dk</em></p><p id="p27" /><p id="p28" /><p id="p29">**** DENNE ARTIKEL OG BILLEDMATERIALE ER VIDEREFORMIDLET AF RITZAUS BUREAU PÅ VEGNE AF TV2 LORRY ****</p><p id="p30">Betingelser for brug af materiale fra Ritzaus Tophistorietjeneste:</p><p id="p31">- Forkortelser kan foretages i overensstemmelse med god citatskik.</p><p id="p32">- En artikel må forkortes, men ikke tilføjes stramninger eller udtryk, som afsenderen ikke kan stå inde for.</p><p id="p33">- Det skal tydeligt fremgå, hvilket medie artiklen kommer fra. Ansvaret herfor ligger hos mediet, der videreudnytter indholdet - også hvor afsenderen måtte have glemt at inkludere kildehenvisning ved udsendelse.</p><p id="p34">- Ritzau må ikke krediteres for artiklen eller angives som kilde.</p><p id="p35">- Materialet må ikke videreudnyttes kommercielt andet end i egne udgivelser.</p><p id="p36">- Hvis afsenderen har indsat link i artiklen, opfordres der til altid at publicere dette ved videreudnyttelse.</p><p id="p37">VIGTIGT VEDR. BRUG AF BILLEDE:</p><p id="p38">- Hvis der er tilknyttet billedmateriale til artiklen må dette anvendes i forbindelse med publicering.</p><p id="p39">- Rettigheden til anvendelse af billedet er dog udelukkende til brug i sammenhæng med nærværende tophistorie, og må således ikke arkiveres med henblik på genanvendelse i andre sammenhænge.</p><p id="p40">- Anvendelse skal altid ske med angivelse af den oplyste billedbyline (fotograf og medie)</p><p id="p1">Der er masser af ondt blod i den debuterende Nicolas Winding Refns »Pusher«, og dermed placerer den sig i det, som man tør kalde den nye bølge i dansk film - rå og realistiske beretninger om livet i de laveste sociale lag i nutidens Danmark.
I »Pusher« hedder hovedpersonen Frank og er narkohandler på det københavnske Vesterbro.  Forretningen kører godt for ham, indtil han midt under en handel med en svensk kunde bliver arresteret og mister et større parti narkotika.  Dermed kommer han i
håbløs gæld til sin bagmand, jugoslaven Milo, som han i forvejen skylder penge, og da Milo pudser sin hårdkogte håndlanger Radovan på Frank for at få gælden inddrevet, kommer Frank i store vanskeligheder.</p><p id="p2">Denne Frank er en afstumpet og ganske amoralsk antihelt, og spørgsmålet er, om hans skæbne overhovedet er værd at interessere sig for.  Det er den ikke på papiret, og ligesom Niels Arden Oplevs beslægtede »Portland« er »Pusher« først og fremmest
seværdig som en demonstration af, hvor dygtig en ny ung instruktør er til sit filmiske håndværk.  Hvis man ellers kan adskille de to ting, er det stilen snarere end indholdet, der er spændende, for handlingen i »Pusher« har strengt taget ikke bærekraft
til en hel spillefilm.
Men Nicolas Winding Refn er, når man ser bort fra hans manuskripts temmelig tynde substans, et indlysende filmisk talent.  Hans skildring af det hårde liv blandt kriminelle og prostituerede på Vesterbro har nærmest dokumentarisk troværdighed, og ligesom
Niels Arden Oplev arbejder han med den stil, som Lars von Trier introducerede i »Riget« - det vil sige hurtige klip og flimrende håndholdt kameraføring.
På et eller andet tidspunkt bliver man formentlig træt af denne hektiske og rastløse stils dominans i nye danske film, men i »Pusher« skaber den sitrende atmosfære og voldsom intensitet.  Gaderne, værtshusene og de skumle baglokaler skildres med
skræmmende realisme, og det samme gælder volden, der ligesom i »Portland« fremtræder stærkt ubehagelig, fordi den ikke glorificeres, men beskrives i al sin tåbelige, meningsløse brutalitet.
Der er stor power og dynamik i filmens aggressive billedsprog, og det er der også i Kim Bodnias fremragende præstation som Frank, der bag sin selvsikre facade er en ensom og mentalt forkrøblet figur, som lider af lammende berøringsangst.  I det hele
taget er spillet i »Pusher« meget flot og overbevisende - det gælder Mads Mikkelsen som Franks håbløse makker Tony, eks- jugoslaverne Zlatko Buric og Slavko Labovic som de jovialt hensynsløse Milo og Radovan og ikke mindst Laura Drasbæk, der som luderen
Vic yder en præstation af samme nøgent hudløse karakter som Rikke Louise Anderssons i Ole Bornedals »Nattevagten«.
Det er ikke vanskeligt at få øje på de filmiske forbilleder for »Pusher«.
Den afdøde amerikanske instruktør John Cassavetes' stil er klart genkendelig, og Nicolas Winding Refns film minder ligeledes meget om Martin Scorseses »Gaden uden nåde«.  Eftersom den var banebrydende i 1973, kan man dårligt hævde, at »Pusher« er det i
1996, men for en ny instruktør er det klogt at finde sig gode filmiske inspirationskilder, og Cassavetes og Scorsese er jo ikke just de værste.
Med deres første film har instruktører som Carsten Fromberg, Niels Arden Oplev og nu Nicolas Winding Refn bevist, at de er stærke stilister og ikke bange for at fylde biograflærredet med bræk, blod og smerte.  Det er en tiltrængt fornyelse i forhold til
dansk films traditionelle høflige pænhed, og håbet for fremtiden må være, at disse lovende og alt andet end leflende filmskabere finder nogle bedre historier at investere deres betydelige talent i.
Indtil da er »Pusher« i høj grad værd at se som en vital og veloplagt spillen med de filmiske muskler.
Pusher Dansk film, instrueret af Nicolas Winding Refn.  Palads, Scala, Grand Teatret, BioCity og Lyngby Bio i Storkøbenhavn samt biografer landet over.</p><block><p>Tirsdag delte Helsingør Kommune en video på deres Facebook-side, hvor de reklamerer for byen ved at drille de såkaldte -Vesterbro-hipstere- og minde dem om, at livet også kan leves andre steder. </p></block><p id="p1">JULEPAKKER: De fleste mennesker kan godt mærke på dankortet, når det er jul og nytår.</p><p id="p2">Pengene sidder lidt løsere, og der ryger lidt mere ned i vognen eller kurven end ellers.</p><p id="p3">For ikke at tale om gaver og juletræ og andre fornøjelser.</p><p id="p4">Men for nogle familier, der gerne vil holde jul med både gaver og guf, om ikke andet for børnenes skyld, havde det ikke været muligt uden de pakker, som Vesterbro Lokaludvalg lige før jul pakkede.</p><p id="p5">Ligesom tidligere år besluttede lokaludvalget i samarbejde med lokale foreninger og forretninger at samle julepakker med legetøj, marcipan og andet guf, oplevelser som blandt andet biografbilletter og gavekort til brunch. I alt 100 familer fik en julepakke, og familierne blev udvalgt i samarbejde med Settlementet og andre sociale foreninger.</p><p id="p6">Vesterbro Lokaludvalg havde på sit møde i april at hæve beløbet til julegaverne fra 30.000 kroner til 36.000 kroner.</p><p id="p7">Og det er følgende butikker og foreninger, der har været med til at give enten penge, gavekort eller ting til julepakkerne: Restaurant Klubben, Kusine Bodil, Vesterbro Kontorforsyning, Grand Hotel, Hotel Absalon, Savoy Hotel, Lagkagehuset, Cinemaxx, Vest Administration, Administrationshuset A/ S, Sportigan, Mikkeller, Karriere bar, Tante T, Aller, RH Arkitekter, Carlsberg Ejendomme, Kulturanstalten, Merkur Andelskasse, Jordan og Løgstrup, Café Obelix.</p><p id="p2">Vesterbro Ungdomsgård fejrer 50-års jubilæum med dobbeltalbummet ’Overhalingsbanen – Mens De Blinde Ser Tv’, og 32 år efter klassiske ’Kattejammerrock’ emmer kulturinstitutionen på godt og ondt stadig af partisantørklæder, regnvåde striktrøjer og ikke mindst en skøn amatørånd, der er befriende utrendy i forhold til MGP, ’X Factor’ og andet hysterisk plattenslageri. </p><p id="p3">Hos Vesterbro Ungdomsgård skråler børn og unge mellem 10 og 22 år fortsat i over- og undergang om socialrealistiske emner som mobning, fremmedgørelse og ensomhed, og fænomenets mangfoldighed giver masser af plads til både kejtede og klodsede.</p><p id="p4"><br /><em style="bold">Rørende uskyld</em></p><p id="p5">Lolitapop, gangsterrap og dødsmetal er lige så velkommen, som ordensmagten var i Ungeren, hvilket unægtelig virker noget bedaget. Men mangeårige ankermand og ridder af Dannebrogsordenen, Bo Schiøler, har skrevet en stribe ganske vedkommende pop-, rock- og bluessange til stenbroens rødder. </p><p id="p6">Tumlinger og teenagere synger med smittende charme og i øjeblikke helt rørende uskyld, og projektet er præget af en dyb humanisme, som ret perverst virker nærmest eksotisk midt i tidens kyniske toneklang og berømmelseshungrende overfladeidioti. </p><p id="p7"><br /><em style="bold">Noget gumpetungt</em></p><p id="p8">Orkesteret fremstår ofte noget gumpetungt, og de 22 numre kunne med fordel være skåret ned til de 11 bedste, men lig Bob Dylan, som pladen er dedikeret, tror Vesterbro Ungdomsgård tydeligvis ikke på perfektion.</p><p id="p9">Og med huller i gummiskoene og bumser i panden er ’Overhalingsbanen – Mens De Blinde Ser Tv’ et beundringsværdigt stykke meget dansk ungdomskultur.</p><p id="p10"><em style="italic"><a href="mailto:tom@eb.dk">tom@eb.dk</a></em><em style="bold">Udkommer onsdag </em></p><p id="p1">En hel stribe af københavnske daginstitutioner ser ud til at blive ofre for Ritt Bjerregaards aftale med de borgerlige partier om næste års budget i Københavns Kommune. </p><p id="p2">Det drejer sig om hele 35 institutioner, der ifølge planen skulle slås sammen for at blive til nye, moderne og tidssvarende institutioner. En enig forligskreds med deltagelse af Socialdemokraterne havde stillet børn, pædagoger og ansatte i udsigt, at de ville få nye og moderne institutioner med rige muligheder for fleksibel indretning og pædagogisk udvikling. Nu har Ritt Bjerregaard sluttet sig til de borgerlige og vendt institutionerne ryggen. </p><p id="p3">På Vesterbro bliver konsekvensen, at seks sammenlægninger af institutioner helt eller delvis må udsættes. For eksempel sammenlægningen af vuggestuen og børnehaven Buegården. Hvis ombygningen ikke gennemføres, kan institutionen ikke modtage en hel børnehavegruppe med uheldige konksekvenser for pladsomlægningen i hele distriktet. Institutionen har fra 1. april "manglet" 6 børnehavepladser, som først kan tages i brug når ombygningen er udført. Desuden vil der mangle faciliteter for lederen og personalet, tolietter, en ny liggehal, og gruppe- og puslerum. Det kan Ritt Bjerregaard ikke være bekendt. Jeg vil på det kraftigste opfordre hende til at finde tilbage til et samarbejde med SF og De radikale. Københavns borgere går ind for velfærd frem for skattelettelser. </p><p id="p4"><br /><em style="bold">Børne- og </em></p><p id="p5"><br /><em style="bold">ungdomsborgmester </em></p><p id="p6"><br /><em style="bold">Bo Asmus Kjeldgaard (SF) </em></p><block><p>Den københavnske festival, der startede som et lokalt initiativ for flere øvelokaler, har udviklet sig til en veletableret begivenhed med seks scener, et hav af bands fra vækstlaget og en publikumstilvækst på 100 procent hvert år. </p></block><p id="p1">STATUE: Statuen ' En rigtig dansk familie' har længe stået foran Statens Museum for Kunst. Den skal have et nyt hjem, og Vesterbro Lokaludvalg er gået ind i kampen for at få den placeret på de nye boligområder ved havnen. Enten ved Skibbroen eller ved Uniscrap-bygningen overfor. De har været i dialog med de lokale, der har været positive over for stateuns placering. rem. </p><p>Så er det tid til masser af singer-songwritere på scenen i København.<br /></p><p id="p1">For niende gang kan man komme til Copenhagen Songwriters Festival. Her kan man på Onkel Dannys Plads på Vesterbro opleve en lang række sangskrivere fra hele verden.</p><p id="p2">På scenen kan man bl.a. se danske Black Dog Howl, finske Mirja Kippel og amerikanske Bright Blue Gorilla. Festivalen har i år fokus på den ulmende vækstlagsscene.</p><p id="p3">Foruden det officielle program med koncerter, så præsenterer festivalen også workshops og koncerter arrangeret af de Københavnske Sangskriverklubber.</p><block><p>Titlen 'Blacklight' er metafor for en anden virkelighed end den umiddelbart synlige, for de ufortalte historier og for det glemte og uafdækkede. </p></block><p id="p2">Indre Vesterbro ligger i Københavns hjerte tæt på Hovedbanegården.  Bydelen har i mange år været kendt for prostitution og narkomisbrug.  Men nu vender det, mener beboerne.  De forudser, at Indre Vesterbro i løbet af få år bliver en mondæn bydel,
hvor stofmisbrugere, lavtlønnede og pensionister siver ud, og ind flytter unge mennesker, familier med normale indtægter og børnefamilier.</p><p id="p3">Et repræsentativt udsnit på knap 600 af bydelens godt 5.600 indbyggere har disse forventninger til bydelens fremtid.  90 procent af dem spår en drastisk udskiftning af de nuværende beboere.  Alt det fremgår af en undersøgelse, som offentliggøres i
dag.  Den er bestilt af Byfornyelsesselskabet Danmark og udført af Amternes og Kommunernes Forskningsinstitut, AKF.  <br /><em style="bold">
DEN SORTE PLET</em><br /> Beboernes dom er klar, når de vurderer, hvad der i dag er 'specielt dårligt' ved at bo på Indre Vesterbro.  Omkring 73 procent siger, at misbrug i form af narko og andre stoffer er bydelens sorteste plet.  En trediedel af de adspurgte
peger på kriminaliteten som alvorlig.  Trafiklarmen betragtes som den tredie største ulempe.
En af forskerne bag undersøgelsen, Henrik Christoffersen, AKF, bekræfter, at misbrugsproblemerne på Indre Vesterbro fortsat er store, og de kan langt fra løses gennem byfornyelsen alene.  <br /><em style="bold"> ØNSKE - STÅLDØRE</em><br /> Direktør Niels Andersen, Byfornyelsesselskabet
Danmark:  'Vi kan håbe, at vi med byfornyelsen ad åre får nogle beboere, som bedre
kan håndtere problemerne.  Og den udvikling mener jeg, at vi allerede har beviser for.  Vi startede byfornyelsen på Indre Vesterbro med en af de mest mishandlede gader, Eriksgade, tæt på Halmtorvet.  Beboerne erklærede straks, at deres første og største
ønske var at få gadedørene erstattet med ståldøre og sikkert låsetøj.  På det tidspunkt var der ustyrligt mange narkomaner i gaden.  Nu er
beboersammensætningen ændret, og der er bedre tjek på narkoproblemerne,' siger Niels Andersen og tilføjer:  'Men på Vesterbro siger man jo ikke:  Smid narkomanerne ud!  Væk med de prostituerede!  Nu er hele Eriksgade byfornyet, og det, man i dag
forlanger og i nogen grad har opnået, er, at der kommer styr på misbrugproblemerne, så de er til at leve med.  Det har aldrig været en forventning, at der med
byfornyelsen en gang for alle kunne gøres op med de voldsomme sociale problemer,' siger Niels Andersen.  <br /><em style="bold"> NYE BEBOERE</em><br /> AKF-undersøgelsen bekræfter, at beboersammensætningen på Indre Vesterbro har ændret sig, og at det går hurtigt.  Det er ikke
byfornyelsen alene, der er årsag til den store udskiftning af
bydelens beboere.  Det er en tendens, som har eksisteret i mange år.  Men i dag er den karakteriseret ved, at flere familier flytter ind på Vesterbro, mens enlige i højere grad end tidligere vælger at flytte andre steder hen.  I løbet af 1996 flyttede 28
procent af alle indbyggerne væk fra Indre Vesterbro.  <br /><em style="bold">
HVORFOR FLYTTER FOLK</em><br /> Niels Andersen mener ikke, at byfornyelsen har medført 'udskydning' af beboere.  Men han og AKF-forskeren siger, at det har ikke været muligt inden for undersøgelsens økonomiske rammer at finde de fraflyttede og høre deres motiver
for at rykke teltpælene op.  Henrik Christoffersen medgiver, at 28 procents fraflyttere er en 'meget stor' flytte-hyppighed.  Men det er hans opfattelse, at en del af
fraflytning en skyldes 'at boligerne ved byfornyelsen er gjort bedre, mere attraktive for tilflyttere.  Det har sat fart i udskiftningen af beboere'.  'Hvis nogen vil blive boende i bydelen, så er det muligt i de allerfleste tilfælde,' mener
AKF-forskeren.</p><p id="p1">Vesterbro er et af de områder i landet, der er dårligst forsynet med friarealer og rekrative forhold. Måske det dårligste. Et væsentlig led i bestræbelserne har længe været at få udlagt den såkaldte »Brune Kødby« til brug for bydelens borgere, og dette arbejde er efterhånden blevet samlet i en særlig forening for Vesterbro Folkepark. Borgerrepræsentationen i København besluttede i 1984 at udarbejde en handlingsplan for byfornyelse på Vesterbro. Den Brune Kødby - der er fredet - blev udlagt til offentlige formål som børneinstitutioner, kulturaktiviteter osv. Samtidig sikrede man sig, at det store centralanlæg med den såkaldte Øksnehal, stalde og indgangsbygninger blev fredet. Siden da har enkeltgrupper såsom Lille Folkepark, Bybondegårdsprojektet og Boldbanen arbejdet videre med afgrænsede projekter. I går afleverede en arbejdsgruppe, nedsat af det såkaldte Folkeparkråd, et oplæg til magistraten med forslag til, hvordan hele det store område kan indrettes til glæde for beboerne.</p><p id="p2">Området »Lille Folkepark« skal efter planen indeholde cafe, kvindedaghøjskole og studier for Radio Vesterbro. Her tænkes indrettet musikøvelokaler og musikscene, og der skal være et byøkologisk forsøgs- og informationscenter. I »Hjørnet« holder Fiolteatret, biblioteket og video- og dataværkstedet til, mens det arkitektoniske centrum bliver Øksnehallen, en kæmpemæssig bygning, som skal rumme legearealer for børn, en slentrehal med salg af økologiske varer, et kunstgalleri m.m. Folkeparken skal desuden indeholde idrætshaller, kunstnerværksteder, et musikspillested - »Musikhuset,« og en såkaldt bybondegård. Det koster penge alt sammen, f.eks. vil en istandsættelse af Øksnehallen alene koste mellem 50 og 100 millioner kroner, hvis den skal købes ude i byen. Derfor skal genopretningen af de nedslidte bygninger hovedsaligt ske som beskæftigelsesprojekter under Københavns Kommune, hedder det i oplægget til projektet. Driften finansieres ved hjælp af huslejeindtægter fra de mange lokaler, som lejes ud til brugerne. »På den måde kan vi skabe et kulturelt tiltrækkende miljø, der kan holde på skatteborgerne,« mener Claus Oppermann, der er administrator på Fiolteatret og medlem af Folkeparkrådet. Han understreger, at huslejen skal holdes ned, så lokalerne bliver tilgængelige for almindelige interesserede borgere.</p><p id="p1">En ny festival ser i år dagens lys på Vesterbro. Og dog. For det er faktisk kun navnet, som er nyt. Start! Festival har nemlig levet fint siden 2003, hvor den lille festival blev startet for at indsamle penge til øvelokaler på Vestrbro. Dengang - og indtil sidste år - under navnet Vesterbro Festival.</p><p id="p2">På godt et halvt årti har Vesterbro Festival vokset sig så stor, at den nu må betragtes som én af årets vigtigste københavnske musikbegivenheder, og i år skifter festivalen så navn, formentlig for at gå den århusianske SPOT Festival i bedene og forsøge at tiltrække udenlandske branchefolk, der forhåbentlig kan kaste opmærksomhed på det danske musikvækstlag.</p><p id="p3">Tre festivaldage med et utal af optrædende kunstnere indenfor en bred genrevifte, samt en glimrende mulighed for at kigge nærmere på hvad der rører sig i dansk musik netop nu, gør Vesterbro Festival til en københavnerbegivenhed, man ikke bør gå uden om.</p><p id="p4">Som sædvanlig bliver festivalpladsen en blanding af Øksnehallen og pladsen foran, samt de omkringliggende cafeer og Kødbyen. Start Festival varmer faktisk op flere uger før festivalpladsen åbner med godt 20 koncerter fordelt rundt omkring i byen. Det er arrangementet Opstart, der står bag warm up koncerterne. Opstart er en sammensat af Start! Festival, Musikforeningen Vesterbro, PH Caféen og Bandbase.</p><p id="p5">I de første spæde år bestod Vesterbro Festival af en enkelt scene og et par ølboder, og havde til formål at samle penge ind til øvelokaler til vestrbros upcoming musikere. I dag er det en fuldt professionelt arrangeret festival, med seks scener placeret ved Halmtorvet, hvor både Øksnehallen og Den brune kødby er taget i brug. Og årets Start festival bliver ifølge arrangørerne den hidtil største i rækken af festivaler på Halmtorvet.</p><p id="p6">For et par år siden udviddede festivalen også sit deltagerfelt. Hidtil havde kun københavnske kunstnere fået adgang til scenerne, men i dag præsenterer festivalen kunstnere fra hele landet. I år kan man foruden en lang række up-coming kunstnere, også høre etablerede navne som Sys Bjerre, Mike Sheridan, Diefenbach, Jokeren, Camille Jones, Johnny DeLuxe og mange flere.</p><p id="p7"><br /><em style="bold">Hvad: Start! Festival med over 100 bands</em></p><p id="p8">Hvor: Ved Halmtorvet locations rundt om i bydeleen</p><p id="p9"><br /><em style="bold">Hvornår: Torsdag 4. juni-lørdag 6. juni</em></p><p id="p10">Hvordan: 3 dage for 300 kr. 1-dags billet koster 100 kr. Se mere på Vesterbrofestival.dk</p><p id="p11"> kasperaok.dk</p><p id="p1">På lørdag kl. 10 stævner sejlbåden ' Vesterbro.</p><p id="p2">til verdens ende' ud fra Lynetten... Mod fjerne kyster fristes man til at sige, for det var den populære TV2-serie, der i første omgang inspirerede Vibeke Svenningsen til at stå til søs.</p><p id="p3">»Og jeg har generelt ikke langt fra idé til handling.</p><p id="p4">Selv om det var lidt vildt, jeg havde aldrig været på et sejlskib, den gang for 2,5 år siden. Jeg mangler stadig meget i at kunne kalde mig en erfaren sejler,« mener hun. Selv om tiden er gået med at blive klogere på livet til søs, både teoretisk og praktisk, på skolebænken og med sejlture rundt i de europæiske og danske farvande.</p><p id="p5"><br /><em style="bold">Naturligt navn</em></p><p id="p6">I maj sidste år blev hun for 440.000 kroner ejer af den Phantom 42, der skal sejle hende rundt om jorden.</p><p id="p7">»Jeg har boet på Vesterbro i ti år, min kæreste boede på Vesterbro, da jeg mødte ham, og vi flyttede sammen på Vesterbro. Så da vi stod dér med vores ' nye' båd, var det naturligt at kalde den for ' Vesterbro', og så ' til verdens ende'. Der er meget Vesterbro i mig og jeg tager også ting med, der kommer herfra,« fortæller Vibeke Svenningsen, og kommer med et eksempel »Hvis du kender Riccos kaffebar på Istedgade, de har sådan et fantastisk billede på væggen, et foto af en gammel mand, der giver fuckfinger. Jeg fandt frem til kunstneren og billedet og har hængt det op på bådens toilet. Så hvis/ når man/ jeg ligger derude og brækker mig af søsyge, kan jeg blive mindet om, hvorfor jeg gør det her,« griner hun.</p><p id="p8"><br /><em style="bold">Cafékaffe til søs</em></p><p id="p9">Og peger på, at selve bådens brune teakindretning også kan få tankerne hen på interiøret i en Vesterbrolejlighed.</p><p id="p10">»Ikke fordi det er en hipsterbåd, men alligevel.« En sponsoraftale med Kontra Coffee skal hele togtet holde ' Vesterbro' forsynet med kaffebønner.</p><p id="p11">»De fleste ville nok bruge neskaffe, men det synes jeg smager forfærdeligt. Så besøgende og gaster tager friske bønner med, så vi kan have god cafékaffe om bord,« fortæller hun der er midt i 30' erne og indtil for nyligt arbejdede i Mærsk Lines HR-afdeling, men sagde sit job op for at hellige sig drømmemålet.</p><p id="p12">»En jordomsejling tager mellem to og tre år og jeg har ingen bagkant med et arbejde herhjemme. Forberedelserne og den planlagte tur er ikke drømmen i sig selv, det er når planen ender, som den gør, midt i Stillehavet, og hvordan det skal gå derfra,« forklarer hun.</p><p id="p13"><br /><em style="bold">Nyder de sidste dage</em></p><p id="p14">Med kun er få dage til afgang har hun i øjeblikket travlt med at nyde den sidste tid på landjorden.</p><p id="p15">»Jeg cykler flittigt mellem Lynetten og Vesterbro, så jeg kan få mit daglige bad og sove i min egen seng, der ikke bevæger sig. Alt i alt er det gået godt, og der sker mange ting lige i øjeblikket, men båden skal nok blive klar. Jeg er glad og begejstret, men selvfølgelig også spændt og nervøs, fortæller hun kort inden ' Vesterbro' sætter kursen nord om Skotland over Azorerne til De Kanariske Øer og derfra vestover.</p><p id="p16">Med på sejlturen, der foregår i mange etaper, gør betalende gaster og familie hende selskab på det lange togt fra Lynetten til det sydlige Stillehav. Gasterne har det ikke været svært at finde, så det skib er sejlet, men man kan følge Vibeke og Vesterbros togt på facebooksiden ' Vesterbro til verdens ende'.</p><p id="p17">God vind!.</p><p id="p18">" En jordomsejling tager mellem to og tre år og jeg har ingen bagkant med et arbejde herhjemme.</p><p id="p1"><br />
I den øjeblikkelige kulde og snestorm kan beboerne i de nærmeste gader omkring Københavns Hovedbanegård sove igennem om natten uden at blive vækket af narkomanernes indbyrdes slagsmål eller af deres afmagtsskrig op i nattehimlen. De kan komme ind i deres opgange uden at skræve over narkomaner på trappestenene. Men det er en stakket frist. Med varmere vejr vender narkomanerne tilbage med deres efterladte sprøjter, deres evindelige slåskampe og blod og urin i trappeopgangene. Alle kan de fortælle historier om et barn, der pludselig står med en brugt sprøjte i hånden, narkomaner, der får fat i en systemnøgle og begår indbrud i en hel opgang eller fixer i kælderen, og ældre damer og familier, der flytter, fordi Vesterbro er blevet for utryg. I det seneste år er historierne blevet flere.</p><p id="p2"><br />
Hans Fagel har i 24 år fra sit vindue kigget ned på Maria Kirkeplads. Da han flyttede ind, kunne beboerne sende børnene ned at lege.<br />
»Der sad et par alkoholikere, men herregud, de synger jo bare deres fædrelands vemodige sange«, siger han.<br />
Scenen er skiftet. Udsigten fra hans vindue er blevet en ganske anden, efter at kommunen har rejst hegn og puttet narkomaner ind bag det.<br /><br /><em style="bold">HENTES I KOMA</em><br />
»Vi føler os ikke truet. Men genen ved narkomanerne er, når de ligger dernede og dør og roder rundt i deres eget lort. Fra mit vindue ser jeg 2-3 gange om dagen ambulancen komme og hente narkomaner i koma«, siger Hans Fagel.<br />
I Stampesgade sidder Henning Thomsen med familie.<br />
»Jeg må bruge meget tid og alvorlige tonefald på at forklare mine børn, hvorfor de aldrig, aldrig må samle noget op fra gaden. Når der ligger en brugt sprøjte uden for døren, eller en af de aldeles frygtelige pushere, der er fuldsætning kolde over for mine opråb, står og graver stoffer op af vores blomsterbed, hvor han har gemt dem tidligere, så græder min datter store tårer, for hun bliver simpelthen skidebange for, hvad pokker der foregår«, siger han.<br />
Johnni Balslev i Helgolandsgade føler, at narkomiljøet er blevet barskere.<br />
»De tider, hvor narkomanerne var venlige, forhutlede, tynde siv, er længst forbi. I dag er der mange fuldstændig utilregnelige blandingsmisbrugere«, siger Johnni Balslev, der finder det helt urimeligt, hvis Vesterbro selv skal løse narkoproblemerne.<br />
»Langt de fleste narkomaner bor her jo ikke, men hænger kun ud herinde.<br />
Og pusherne bor her slet ikke, de bruger kun Vesterbro som markedsplads«, siger han.<br /><br /><em style="bold">TRÆTTE AF BESKYLDNING</em><br />
Narkomanernes fristed, Mariatjenesten, har ifølge Balslev for længst udspillet sin rolle.<br />
»Mariatjenesten leverer godhed syv timer midt på dagen - på det tidspunkt, hvor der er mindst brug for det. Det løser ingenting, men giver politikerne et skalkeskjul for at mene, at så bliver der da gjort lidt for narkomanerne«, siger han.<br />
Alle er de stærkt irriterede over at blive beskyldt for at være ligusterfascister, der fjerner den gamle tolerante ånd fra brokvarteret.<br />
»At Vesterbro ændrer sig, er naturligt. Derfor er det underligt og tankevækkende at observere dem, der romantiserer over forgangne tider og har svært ved at indstille sig på forandringen«, siger Henning Thomsen.<br />
Han undrer sig især over de københavnske politikere, der gennem byfornyelsen netop har inviteret familierne til Vesterbro.<br />
» Politikerne har ikke gjort meget for narkomanerne - og de tørrer den så af på en forandringsproces, som de selv ønsker sig. De har byfornyet for at få familier og skattekroner. Men man kan ikke både ønske sig bedre tider og så sige, at det er de samme ubemidlede, der skal sikre det. Så givetvis er der ofre i den krig, men det altså ikke narkomanerne - de er ofre for en anden og langt større krig, der ikke kun føres på Vesterbro, og ikke bare kan løses fra og af Vesterbro«, siger han.<br /><br /><em style="bold">Fakta: Fem døgn på Vesterbro</em><br />
Vesterbro skifter ham. Ti års omfattende byfornyelse har sat markante spor på Vesterbro, hvor en lille toværelses lejlighed i dag koster en million.<br />
Den typiske Vesterbroborger er ikke længere den midaldrende mandlige førtidspensionist med en stor hund, men derimod den unge kvinde med studentereksamen og cykel.<br />
De nye beboere kæmper en stadig heftigere kamp med Vesterbros narkomaner og prostituerede.<br />
Politiken følger i årets sidste fem dage kulturkampen om opgangene.</p><p id="p1">SKYGGESPIL: På lørdag åbner den interaktive lysinstallation ' The We Silhouette'.</p><p id="p2">Det sker med to event, der sker samtidig på Enghave Plads og på Tingstedet.</p><p id="p3">På Vesterbro er det en projektor, der oplyser metrohegnet foran Kaffeplantagen ved Dybbølsgade, så de forbipasserende kaster skygger på væggen.</p><p id="p4">På Tingstedet står en lignende installation og skyggerne transmitteres live over internettet mellem de to steder. På den måde bliver det muligt at kommunikere gennem skyggerne.</p><p id="p5"><br /><em style="bold">Alt det digitaliserbare</em></p><p id="p6">Projektet tændes begge steder på lørdag klokken 17.</p><p id="p7">»Vi forbinder dagligt fjerne steder, når vi Skype'r, taler i telefon og sms'er. Men der er aldrig tvivl om hvem der fysisk tilstede og hvem der blot er virtuelt repræsenteret. Siluetten er en velkendt sanselig ur-erfaring, men på samme tid er den også utrolig simpel og let digitaliserbar. Jeg tror at vi, ved at tage udgangspunkt i et så simpelt fænomen som skygger, kan komme tættere på en sanselig sammensmeltning mellem det virtuelt og fysisk tilstedeværende,« lyder det fra altmuligkunstner og programmør Sune Hede fortæller i en pressemeddelelse.</p><p id="p8">Projektet er støttet af Områdefornyelsen Gl. Valby, Områdefornyelsen Vesterbro, Byens Hegn, Danske Bank i Valby og i samarbejde med Open Air Neighborhood.</p><p id="p9">SKYGGE-EVENT. Tingstedet i Valby og Enghave Plads på Vesterbro. Lørdag 25. januar fra kl.17.00.</p><p id="p1">Claus Ankersen er en lille mand med filtret skæg og hår, der stritter vildt i alle retninger. Han taler hurtigt og ivrigt og afbryder ofte sig selv. Som om munden ikke altid når at filtrerer tankestrømmen, før ordene kommer ud.</p><p id="p2">Claus Ankersen er multikunstner.</p><p id="p3">Han skriver, tegner, digter, taler, maler og alt ind imellem. En multikunstner i ordets egentlige forstand. Bare ikke hvis man spørger manden selv.</p><p id="p4">-Jeg hader titler. Det har jeg altid gjort. Vores titler bliver vores identitet, siger Claus Ankersen.</p><p id="p5">-Jeg prøver at opretholde illusionen om, at jeg er fri til at udtrykke mig, som jeg har lyst til, siger han.</p><p id="p6">Men hvad siger han så, når han bliver spurgt, hvad han laver? -For det meste siger jeg, at jeg skriver.</p><p id="p7">Det er jo også rigtigt nok. Men så får jeg altid spørgsmålet: » Nå, kan man leve af det? « , siger Claus Ankersen.</p><p id="p8">Han lægger armene over kors, løfter hagen og kniber øjnene mistroisk sammen. Det holder dog ikke længe.</p><p id="p9">Han bryder posituren, og tilbage er Claus Ankersen. Den glade mand. Den lykkelige mand, hvis han selv skal sige det.</p><p id="p10"><br /><em style="bold">Basen i Koblerne</em></p><p id="p11">Claus Ankersen er født i Frederikssund i 1967, som den ældste i en søskendeflok på tre. Han er opvokset i det naturskønne område Koblerne nord for Jægerspris, hvor han stadig bor i sine afdøde forældres hus.</p><p id="p12">Faren var lærer, moren pædagog, og barndommen var fyldt med leg.</p><p id="p13">-De var gode til at lære os at være legesyge, siger Claus Ankersen om forældrene.</p><p id="p14">-Det er den legesyge, som jeg stadig bruger i min kunst, siger han.</p><p id="p15">Han blev samfundssproglig student fra Frederikssund Gymnasium i 1986, hvorefter han læste filosofipå Aarhus Universitet og antropologi på Københavns Universitet og University of California, Santa Barbara ( USCB) i USA.</p><p id="p16">I 1999 havde Claus Ankersen sit sidste » day job « , som han selv kalder det.</p><p id="p17">Det var som tekstforfatter på et reklamebureau.</p><p id="p18">-Det kunne jeg absolut ikke holde ud. Af et funktionærjob var det meget sjovt, men det var frygteligt, at jeg skulle derhen hver dag klokken ni, selv når der ikke var noget at lave.</p><p id="p19">Hvis jeg endelige skal leve af min kreativitet, så kan jeg lige så godt arbejde for mig selv og almenvellet end for Coca Cola og Folkevogn, siger Claus Ankersen.</p><p id="p20">Efter fire måneder sagde han sit job op for at hellige sig sin kunst på fuld tid, og i 2003 debuterede han med tekstsamlingen » Hil Amdi « . Han har siden udgivet tre bøger, en lyrik cd og en dokumentarfilm.</p><p id="p21">I de sidste par år har han udover at lave kunst rejst rundt i verden og holdt foredrag.</p><p id="p22">-Jeg er så heldig, at jeg af og til bliver inviteret til udlandet, blandt andet Island og Indien, for at akademisere omkring min kunst, siger Claus Ankersen.</p><p id="p23">Med heftig rejseaktivitet til udlandet kommer også et behov for en base. Udover huset i Koblerne, som han deler med sin lillebror Daniel, har Claus Ankersen også en lejlighed på Gasværksvej på Vesterbro i København, hvor han har atelier.</p><p id="p24">-Jeg har boet i København i en årerække, ligesom jeg har boet en del i udlandet.</p><p id="p25">Men min sjæl er i Koblerne. Det hus, vi er vokset op i, er mit hjem, siger Claus Ankersen.</p><p id="p26">-I de perioder, hvor jeg har arbejdet og boet meget i udlandet, var huset i Koblerne min base. Jeg kan rigtig godt lide at lege nomade, og så er det enormt vigtigt at have en base. Man har brug for ro og pusterum, siger han.</p><p id="p27"><br /><em style="bold">Værket på Vesterbro</em></p><p id="p28">I København har han en kærlighed til Vesterbro. Det kommer til udtryk i hans seneste værk, som hænger på Byens Hegn, der omgiver metrobyggeriet på Enghave Plads på Vesterbro. Værket er ordet » Altid « , som er skåret ud i birkefiner. Det er tre meter højt og cirka 20 meter langt. Inden i bogstaverne er digtet » Altid « , som er en hyldest til Enghave Plads, som den var engang.</p><p id="p29">-Værket er et langdigt, siger Claus Ankersen.</p><p id="p30">-Så vidt jeg ved, er digtet det største i verden. Bogstaveligt talt, siger han.</p><p id="p31">Selvom » Altid « er et hydelstdigt, er det ikke et sentimentalt digt.</p><p id="p32">-En af de ting, der er sjovt ved storbyen, er, at den nærmest er en kulisse, mens vi er sådan nogle flygtige ting, der kommer og går. Det er det, værket refererer til. Der var én plads, nu kommer der en anden plads, og den vil folk så tage i brug. Vi mennesker er jo tilpasningsorganismer, siger Claus Ankersen.</p><p id="p33">Værket blev sat op på Vesterbro den 19. april, og det skal hænge der mellem et halvt og et helt år, hvorefter det bliver pillet ned. Indtil da får det lov til at blive påvirket af sol, regn, vind, graffi-ti, og hvad livet på Vesterbro ellers har at byde på.</p><p id="p34"><br /><em style="bold">FAKTA</em></p><p id="p35">Digtet » Altid « af Claus Ankersen hænger i øjeblikket til offentlig skue på Byens Hegn omkring metrobyggeriet på Enghave Plads på Vesterbro.</p><p id="p36">Digtet er skåret ind i fem birkfi-ner-bogstaver, der udgør ordet altid, som er cirka 20 meter langt og tre meter højt.</p><p id="p37">Digtet er taget fra Claus Ankersens digtsamling » Træet og Springvandet « , der blev udgivet i 2010.</p><p id="p38">» Altid « er et hyldestdigt til Enghave Plads. Værket bliver tidligst taget ned 19.</p><p id="p39">oktober i år og senest 19. april 2014.</p><p id="p40">Som en del af værket vil Claus Ankersen lave en performancelæsning af digtet den sidste fredag i hver måned klokken 17.</p><p id="p41">For hver gang bliver læsningen forlænget med et eller to digte, og det bliver således en længere og længere performance.</p><p id="p42">Designvirksomheden Klahr Grafisk Design har stået for designet af det udskårne digt.</p><p id="p1">FEJØ Syv voksne og to børn fra Københavns Fødevarefællesskabs Vesterbroafdelingen var i går en tur på Fejø, hvor de besøgte Søren Bertelsens økologiske æbleplantage.</p><p id="p2">Et medlem af foreningen på Vesterbro havde kontakt til Fejø og man enedes om, at foreningen adopterede 100 frugttræer.</p><p id="p3">-Vi havde en rigtig dejlig tur i gode vejr og nød besøget på Fejø, siger Sofie Steenberger fra fødevarefællesskabet, som går ud på, at man køber økologiske vare ind i fællesskab.</p><p id="p4"><br /><em style="bold">Tager gerne på besøg</em></p><p id="p5">-Vi har den politik, at vi meget gerne tager ud og besøger vores økologiske leverandører, hvad enten de bor i Nordsjælland ved Holbæk eller på Fejø, siger Sofie Steenberger.</p><p id="p6">-Det plejer at være en god oplevelse at se, hvor vores fødevarer kommer fra, og leverandørerne er som regel også glade for at få besøg af os inde fra stenbroen.</p><p id="p7">Foreningen har på Vesterbro 600 medlemmer. Den forventer at vende tilbage til Fejø til sommer, eventuelt med overnatning, og i hvert fald til efteråret, når et par tons æbler skal høstes.</p><p id="p8">gade.</p><p id="p1">Københavns Politi har onsdag aften anholdt en mand, som er mistænkt for at stå bag voldtægten af en 37-årig kvinde onsdag morgen på Vesterbro i København.</p><p id="p2">- Her til aften omkring klokken 21 anholdt vi en mulig gerningsmand på Københavns Hovedbanegård, som svarede til signalementet af gerningsmanden, siger central efterforskningsleder Kristian Aaskov fra Københavns Politi.</p><p id="p3">Politiet kender endnu ikke identiteten af den anholdte, og kan derfor ikke oplyse, om han i forvejen er kendt af ordensmagten.</p><p id="p4">- Vi ved ikke, hvem han er, men han svarer til kvindes beskrivelse, det er på den baggrund, vi har anholdt ham, siger efterforskningslederen.</p><p id="p5">Voldtægten fandt sted onsdag morgen i en lejlighed i Hedebygade, hvor den 37-årige kvinde både blev udsat for vold og voldtægt. Hun søgte efterfølgende tilflugt på en nærliggende café, hvorfra der blev ringet til politiet.</p><p id="p6">Politiet skal nu efterforske sagen yderligere, og Kristian Aaskov forventer, at den mistænkte vil blive fremstillet i grundlovsforhør tidligt torsdag.</p><p id="p1">HYGGE: KFUK indbyder lørdag den 18. september til høstmarked -en ægte, gammeldags bazar med café, hjemmelavede delikatesser, lotteri, børnetombola, flødebollekast og masser af lopper. Det hele foregår i Valdemarsgade 21 fra 11-16.</p><p id="p2">Hvis bedsteforældrene har travlt med karrieren eller bor langt væk, og familien har glemtn hvordan hjemmelavet æblekage smager, er det en god idé at kigge forbi Kontaktcentret i Valdemarsgade lørdag den 18. september. Her er garanteret ægte mormorstemning, sjove aktiviteter for børnene og samtidig mulighed for at gøre et kup i de mange boder. Overskuddet går til et godt formål, nemlig KFUKs Sociale Arbejdes hjælpearbejde på Vesterbro, hvor organisationen driver Reden, Reden International og Kontakt-centret »Høstmarked er en oplagt mulighed for at tilbringe en lørdag eftermiddag i super hyggelige omgivelser, samtidig med at man støtter et godt formål.</p><p id="p3">Så kom glad og tag hele familien med,« siger Pernille Kjær Jessen, kommunikationskonsulent i KFUKs Sociale Arbejde.</p><p id="p4">Matthæus Kirken lige rundt om hjørnet holder marked på samme tidspunkt, og der er arrangeret en fælles skattejagt for børnene i kirken og i Kontaktcentret klokken 14.</p><p id="p1">Indtil videre har kommunen kun fire skoler med hver sin faglige profil, fx en idrætsprofil, en musikprofil og naturvidenskab.</p><p id="p2">Skolerne er populære blandt forældrene og eleverne, fordi en særlig faglig profil tiltrækker elever og lærere, der alle ønsker at gøre en ekstra indsats. det smitter af, ikke kun på skolens profil, men også på de andre fag, som alle elever nødvendigvis skal have. Det styrker indlæringen og lærernes trivsel. Vesterbro bør have del i kommunens profilskoler, fx. en skole med en særlig profil med musik eller naturvidenskab, fx. ved at knytte an til den særlige naturvidenskabelige historie, der er knyttet til historien om Carlsberg og det udviklingsarbejde, der er foretaget dér. Den nye skole på Teglholmen i København SV, der lige er besluttet af Borgerrepræsentationen, bør også være en profil skole med en høj og særlig faglig profil. Man kunne fx. benytte skolens unikke beliggenhed ved vandet og havnen, når profilen skal fastlægges. Et højt fagligt niveau er godt for den enkelte elev, men også for samfundet som helhed.</p><p id="p3">Det er viden, der skal gives os velfærd i længden.@Debat signatur: Jakob Næsager ( C) Opstillet som nummer tre til Borgerrepræsentationen.</p><block><p>Læs også Der er opstået problemer for den berømte bombemaskine bedre kendt som Rullemarie på Vesterbro i København. </p></block><block><p>Allstars med Belli, Clemens, Anna David og Dif har fået 60 procent på nationen! </p></block><block><p>Sidste år blev de to venner Ilang Lumholt og Thomas Stengaard pludselig revet ud af hverdagen hjemme på Amager. </p></block><p id="p2">Den stærkeste musikalske knytnæve i København: Ungerne i Vesterbro Ungdomsgård, der har sunget sig hæse siden 1974. Man kan tælle dem i tusinder, ungerne. De, der er begyndt livet dér. Livet med musik, med sange, med rytme, med drøn på fællesskab og ambitioner. De, der har fået hoved og krop proppet med sange. Og tekster sprøjtet i bolden, så vers og rim er blevet hængende.</p><p id="p3">Danske tekster, der er håndgjort til teenageres tanker, deres virkelighed, deres begrebsverden. Jubel, raseri, forurettelse, forelskelse. Hvad som helst, der hører til deres liv, før de gustne overlæg begynder at rumstere. Det nye album har det alt sammen. Tre cd'er med den nuværende gruppe. Den, hvoraf de fleste har været med på turnéer til Sydafrika og New York. I øvrigt gruppens 24. album!! Her er ikke så meget fis med at lege stjerne for en aften i glimmer og flimmer og med engelske tekster. Det er asfaltblues på rådansk: Jeg er farveløs og grå/de si'r jeg er en klam fidus/hvor jeg viser mig i byen/synger de humør-dræber blues. Imponerende. Fængende. <a href="mailto:gregers@eb.dk">gregers@eb.dk</a></p><p id="p1"><br /><em style="bold">/P  </em></p><p id="p2">En mand blev livsfarligt såret af knivstik, da to grupper stødte sammen på åben gade på Vesterbro i København i eftermiddag.  Offeret havde blødt meget på Matthæusgade.  Han var blevet ramt i nyren og blev sidst på eftermiddagen opereret på Rigshospitalet.</p><p id="p3">Den centrale vagtleder i kriminalpolitiet kunne ikke give mange detaljer om sagen et par timer efter det blodige overfald.</p><p id="p4">- To grupperinger stødte sammen i passagen Vestre Gågade, men vi kender ikke motivet, sagde Jesper Simonsen i kriminalpolitiet.</p><p id="p5">I den gruppe, som udførte knivstikkeriet, var der fire-fem mænd.  Og offeret var sammen med to kammerater.  Muligvis kan man betegne medlemmer i den ene gruppe som bodybuilder-typer, sagde politiet.</p><p id="p6">Politiet bekræftede, at vidner havde hørt nogen råbe "nazisvin" under overfaldet, hvor den senere sårede mand blev forfulgt og overfaldet på fortovet.  I Matthæusgade var der meget blod på en grå Citroëns forskærm og fordør.</p><p><a target="_blank" href="http://woview.infomedia.dk/?url=http://www.fyens.dk/VisArtikel.php%3FArtikelID=56236&amp;OpointData=86acc3a39be6cb63e373e53ed01c0b03JmlkX3NpdGU9NDQ1JmlkX2FydGljbGU9NTA2OCZpZF91c2VyPTI4NDAmaWRfYXBwbGljYXRpb249MTAwMDAwOCZpZF9wYXJ0bmVyPTUmbGFuZz1kYQ==">Klik her for at åbne originalartiklen på Fyensstiftstidende.dk</a></p><p id="p1">RADIKALT KERNELAND: Karen Lumholt, der var opstillet til Folketinget i Valby-kredsen i 2007, satser nu på Vesterbro som opstillingskreds ved det kommende valg. Tirsdag den 8.</p><p id="p2">marts regner hun med at blive partiets kandidat i den noget større Vesterbro-kreds.</p><p id="p3">»Vesterbro er radikalt kerneland med mange studerende, nyuddannede og familier med børn, og de er lige min målgruppe.</p><p id="p4">Man vil fortsat kunne stemme på mig i hele Københavns Storkreds, jeg står bare ikke øverst på listen i Valby, men alfabetisk. Jeg vil stadig være Valby-kandidat i den forstand, at jeg sidder i Valby Lokaludvalg, mine tre børn har gået i institutioner og skoler i Valby og jeg har boet og arbejdet i Valby i 15 år og gør det stadig. Jeg opfatter mig selv som kandidat for hele København, men især for Valby, Vesterbro og ikke mindst Sydhavnen, som jeg er blevet helt vild med«, siger Karen Lumholt.</p><p id="p5">Hun planlægger i øvrigt, inspireret af »Radio Karen« en kampagne, som skal hedde »TV KAREN«. Og vil man kende Karen Lumholts politik, kan man finde hende på www.</p><p id="p6">karenlumholt. dk.</p><block><p>Turen slutter på Vesterbro Torv. </p></block><p id="p1"><br /><em style="bold">Internationalt r&amp;b-håb</em></p><p id="p2">Sidste år blev de to venner Ilang Lumholt og Thomas Stengaard pludselig revet ud af hverdagen hjemme på Amager. Deres hjemmestrikkede video til hittet ’Physical’ var tilfældigvis blevet luftet for Universal Records i New York, og på rekordtid landede de to med navn og signatur på en pladekontrakt i mulighedernes land. Så gik det stærkt. The  Benefits blev hurtigt installeret i Los Angeles, og Donald Trumps motto ’Think big and kick ass’ synes at passe meget godt til den energiske duo. I hvert fald blev ’Physical’-videoen lanceret simultant i 14.000 amerikanske biografer i en hel måned som del af trailershowet. Her fik de intetanende amerikanere muligvis både popcorn og cola galt i halsen, når den struttende danske blanding af marcherende hiphopbeats, gale tubatoner og Ilangs hæsblæsende vokal blev serveret med letpåklædte sygeplejersker og skøre fagter. Nu pukler drengene med at have debutpladen klar til sensommeren, og på Vesterbro Festival er der en af de indtil videre sjældne chancer for at opleve dem live. </p><p id="p3"><em style="bold">The Benefits. Fre. 6. juni kl. 22. Øks Scenen.</em></p><p id="p4"><br /><em style="bold">Amokfest som på Balkan</em></p><p id="p5">På serbisk betyder gruppens navn noget i retning af ’Hvor svært kan det være?’. Men selv om Tako Lakos balkanrock lyder legende let, når det otte mand stærke orkester buldrer af sted med Ogis karismatiske vokal i forreste række, skal man ikke tage fejl af kunsten. Balkanrytmer og sigøjnerklange kræver solide færdigheder, uanset om man har ansvar for fiolen, akkordeonet eller trommerne. De færdigheder har de unge og nykårede vindere af Emergenza Festivalen 2008. Både rytmegruppen og harmonisektionen spiller med usvigelig sikker hånd, men gruppens voksende succes i undergrunden skyldes i lige så høj grad deres heftige energi og boblende drive, der får publikum til at gå amok på gulvet. Sidste trumf er forsangerens etniske autenticitet, rock’n’roll-attitude og gevaldige energiudladninger på scenen, når han skråler op om serboengelske røverhistorier med sin teatralske operakanon af stemmeorgan. Prøv at stå stille til den fest. </p><p id="p6"><em style="bold">Tako Lako. Fre. 6. juni kl. 01.15. Mini Øks Scenen. </em></p><p id="p7"><br /><em style="bold">Ninjarock i høj fart</em></p><p id="p8">Med det for danske øre meningsløse navn er Ginger Ninja (kontroversielt engelsk øgenavn for rødhåret person) et af Vesterbro Festivalens mest meningsfulde bud på et rockband med gennembrudspotentiale. Henrik Hamiltons vokal er lysende og skarp som et samuraisværd på toppen af de længselsfulde rocksange, der pisker af sted langs en glødende rød tråd af dansende rockenergi, hvor både guitarer og støvede synthesizere river om kap i øregangen. Bunden lægges af både tørre trommemaskiner og buldrende gryder, og hvis musikken falder i en kasse, må det være et sted mellem Mew, Franz Ferdinand og Turboweekend. Ingefærninjaerne kommer formentlig ikke til at fægte rundt uden pladekontrakt ret meget længere. Netdemokratiet har allerede blåstemplet kvartetten, som i januar var Ugens Band på det musiksociale netværkssite mymusic.dk, og numrene på gruppens hjemmesnittede ep lyder nærmest flyvefærdige. Flyv med lørdag aften i Kødbyen. </p><p id="p9"><em style="bold">Ginger Ninja. Lør. 7. juni kl. 20.45. </em></p><p id="p10"><em style="bold">Mini Øks Scenen.</em></p><p id="p11"><br /><em style="bold">24-årigt funkmonster</em></p><p id="p12">I 2003 debuterede den da 18-årige Mads ’TM’ Bolding med et selvfinansieret hiphopalbum i 200 12-tommers eksemplarer med titlen ’TM &amp; Alec Burton – Slår os ned’. Det <em style="italic">westcoast-</em>prægede rapangreb fra den danske undergrund blev hurtigt afløst af sang- og producerarbejde i indiepopgruppen Faux Pax, og nu har det 23-årige musikalske dampbarn så udsendt sin første solo-ep som digital hyldevare på iTunes under navnet TM. Denne gang kommer Boldings forkærlighed for kunstnere som Prince, Moris Day &amp; The Time samt Talking Heads til udtryk i en funky eksplosion fra hjemmestudiet med sikre melodiske hooks, tørre guitarfigurer og en særdeles groovy bund af synthesizere med savtakker og boblende præcisionsbas. Nu har Mads Bolding samlet et liveband om sine energiske sange, der efter sigende kan formidle det funky budskab, så selv et slagtehus skælver. </p><p id="p13"><em style="bold">TM. Lør. 7. juni kl. 01.15. Mini Øks Scenen.</em></p><p id="p14"><br /><em style="bold">Spiller også på Vesterbro Festival:</em></p><p id="p15">JaConfetti, Magtens Korridorer, As In RebekkaMaria, Rasmus Nøhr, Kings of Dark Disco, Boom Clap Bachelors, Oh Land, Twins Twins, Szhirley, The Alpine, Spejderrobot, Breumm m.fl. </p><p id="p16"><em style="bold">V</em><em style="bold">esterbro Festival. Fre. 6. juni-søn. 7. juni kl. 15-03. Partoutbillet 200 kr. plus gebyr. </em></p><p id="p17"><em style="bold">Endagsbilletter 100 kr. plus gebyr på</em></p><p id="p18"><em style="bold"><a href="http://www.billetlugen.dk">www.billetlugen.dk</a> (tlf. 70 26 32 67). </em></p><p id="p19"><em style="bold">Mere info på  <a href="http://www.vesterbrofestival.dk">www.vesterbrofestival.dk</a></em></p><p id="p20"><br /><em style="bold">De spiller ikke i Kødbyen:</em></p><p id="p21">Sydafrikanske Yoav, der tryller alle tænkelige lyde ud af sin guitar, spiller i aften i et udsolgt Store Vega. Dansk electronicas næste bud på en ny eksportvare efter Trentemøller er dubduoen Lulu Rouge, som består af Dj T.O.M &amp; Dj Buda – de spiller lørdag 7. juni på Vega. Kylie Minogue har hentet en frisk dosis inspiration fra den boblende franske housescene, men spiller hits fra tre årtier søndag 8. juni i Forum på Frederiksberg. Tredive år efter hittet ’Da Ya Think I’m Sexy?’ rocker Rod Stewart stadig videre. Torsdag 12. juni spiller han under den nye Lillebæltsbro i Middelfart.</p><p id="p22"><a href="mailto:jacob.bro@pol.dk">jacob.bro@pol.dk</a></p><p id="p1">Vesterbro i København var fra årsskiftet 1998 og hen på sommeren 1999 centrum for international menneskehandel med østeuropæiske unge kvinder helt ned til 17 år.
Kvinder, der både er blevet lokket til Vesten under falske forudsætninger om job og også er blevet kidnappet og solgt, holdt indespærret, voldtaget, misbrugt og tvunget til prostitution.
Gerningsmændene er to serbiske gangstere og førtidspensionister med bopæl og statsborgerskab i Sverige samt en serbisk kvinde med jugoslavisk statsborgerskab.
Over 20 unge kvinder, hvoraf de færreste var klar over, at de skulle prostituere sig, er blevet flyttet rundt mellem Stockholm, København, Oslo og Bruxelles.</p><p id="p2">Scenen i Danmark er hjørnet af Halmtorvet op mod Kødbyen og Skelbækgade, den trendy café på hjørnet af Skydebanegade og Søndre Boulevard 30, Bar2k, hvor alfonserne og menneskehandlerne holdt til på fortovscafeen i sommeren 1999, og hotellerne Hotel
Bjørnen i Colbjørnsensgade og Turisthotellet i Reverdilsgade, hvor kvinderne blev indlogeret og i flere tilfælde låst inde.
<br /><em style="bold">KIDNAPPET</em><br /> Svensk politi har med hjælp af bl.a. dansk og norsk politi afsløret en af de mest uhyggelige forbrydelser, og der er netop - den 11. november i år - afsagt dom ved Svea Hovrätt i Stockholm.
Menneskesmuglerne og alfonserne Zivota Zivanovic og Milan Stosic blev idømt henholdsvis fem år og seks års fængsel for groft alfonseri og seksuelt misbrug af kvinderne, mens Zivotas fraskilte hustru Marija blev idømt to års fængsel.
Der findes ingen paragraffer om menneskehandel, hverken i dansk eller svensk strafferet, men den svenske statsanklager Nils-Eric Schultz er ikke i tvivl:
- Målet handlede om international organiseret handel med kvinder.
Virksomheden har bl.a. omfattet rekruttering og transport af kvinderne fra deres hjemland, anskaffelse af pas og visum, hvor det var nødvendigt, samt tvang af kvinderne til prostitutionsvirksomhed i København, Stockholm, Oslo og Bruxelles. 
Rekrutteringen af kvinderne skete gennem venner, drengebekendtskaber til pigerne og selv gennem pigernes forældre i visse tilfælde.  Men også i ét tilfælde ved decideret kidnapning og salg.
<br /><em style="bold">LÅST INDE</em><br /> Kvinderne, hvoraf de yngste var bare 17 år, og hvoraf flere var jomfruer, da de kom i kløerne på den serbiske bande, er både blevet snydt, lokket og tvunget til prostitution.  De fleste kommer fra fattige kår i Tjekkiet, Slovakiet og
Bulgarien, og flere er romaer (sigøjnere).
De fleste af pigerne troede, at de skulle til Vesten og arbejde med ganske almindelige jobs, bl.a. i restaurationsbrancen.  Men menneskehandlerne, som transporterede kvinderne til Skandinavien, betalte for deres rejse og logi.  På den måde er kvinderne
kommet i afhængighedsforhold til dem, og de har tvunget dem på gaden og taget så godt som alle de penge, de tjente.
Adskillige gange er kvinderne blevet låst inde, truet og voldtaget.  Men de kunne ikke flygte.  Gangsterne havde frataget dem pas og penge, og de fleste af kvinderne kendte kun deres eget sprog, fremgår det af den 84 sider lange dom fra Stockholms
Tingsrätt og den 37 sider lange dom fra Svea Hovrätt, som disse artikler bl.a. bygger på.
<br /><em style="bold">EFTERLYST</em><br /> Den serbiske bande flyttede omkring årsskiftet 1998-99 sin prostitutionsvirksomhed til København, fordi jorden begyndte at brænde under dem i Stockholm.  Den 17. september 1998 var det nemlig lykkedes for en af de unge kvinder, Margit, der var
blevet kidnappet og bortført fra Tjekkiet, at få fat i en telefon og ringe hjem til sin mor.
Margit var allerede da efterlyst af forældrene og eftersøgt af politiet i Tjekkiet, og moderen henvendte sig omgående til myndighederne.  Få dage efter fandt svensk politi Margit og to andre tjekkiske piger, der var stukket af og gemte sig på et
flygtningecenter i Stockholm.
Det ledte svensk politi på sporet af Milan Stosic og Zivota Zivanovic, men de flyttede blot den givtige forretning til København og Bruxelles.
Zivanovic transporterede pigerne Miluse, Hana og Jirina til København omkring årsskiftet 1998-99.  Her blev de tvunget til prostitution i 14 dage, inden de blev flyttet videre til Oslo.  Men allerede den 8. juni 1999 var Zivanovic igen på banen i
København sammen med sin ekshustru, fremgår det bl.a. ved gennemgang af hotelbøger på Vesterbro.
Han transporterede Libuse, Klara, Jana og Nedezda fra Polen via Sverige til København og beordrede dem til prostitution.  En gang holdt han Libuse og Klara til fange på deres hotelværelse, hvor han låste dem inde i ni timer, for at de ikke skulle flygte.
<br /><em style="bold">HUL PÅ BYLDEN</em><br /> I august og september 1999 blev Monika og kun 17-årige Eva fra Tjekkiet tvunget på gaden i København.
- Vi ved, at kvinderne blev beordret til at gå tæt sammen på Halmtorvet lige ved hjørnet af Skelbækgade.  Imens sad deres alfonser på fortovscafeen Bar2k, hvorfra de kunne holde øje med kvinderne på den anden side af gaden, siger kriminalassistent Erik
Hauervig fra Station 1. Denne station gjorde svensk politi opmærksom på den danske vinkel til de svenske bagmænd og har sammen med drabsafdelingen - afdeling A - på Københavns Politigård hjulpet svensk politi med at skaffe dokumentation for den
internationale handel med kvinder i København.
- Jeg havde fået et tip om, at der kørte en rød svensk indregisteret bil rundt området på Vesterbro og tilsyneladende holdt øje med nogle kvinder.  Jeg undersøgte tippet dengang, men kunne ikke komme nogen vegne med det.  Først da Lyngby Politi senere
stødte på en af kvinderne på gaden, hvor hun gik forvildet rundt og ikke anede, hvor hun var, gik der hul på bylden.
- Hun begyndte at fortælle, og alle oplysningerne blev sendt til Stockholm, hvor det viste sig, at det var meget vigtige brikker i et stort puslespil.  Den svenske statsanklager Nils-Erik Schultz, som selv ledede efterforskningen, kom til København.  Jeg
må sige, at han var fantastisk.  Han kunne ikke se problemer, kun løsninger, siger kriminalassistent Erik Hauervig.
<br /><a href="mailto:anpe@eb.dk">anpe@eb.dk</a></p><block><p>Der er opstået brand i en kælder i et etageejendom på Dybbølsgade 15 på Vesterbro i København. </p></block><p id="p1">VIBORG: Lige fra den første gang Mariana Filip hørte om planerne for byggeriet på den gamle slagterigrund, har hun fulgt ihærdigt med. Nye lyse lokaler har stået øverst på Total Beauty Looks ønskeliste i flere år.</p><p id="p2">» Vesterbro Torv er desværre ikke længere, hvad det var engang, « forklarer Mariana Filip, der har drevet Total Beauty Look i 19 år. Hun har taget konsekvensen og har flyttet sin forretning til det nye sundhedshus Toldboden, hvor hun nu bor dør om dør med massører, psykologer, tandlæger og mange andre faggrupper med mennesket i centrum. Mariana Filip har fokus på hår og hud som frisør og hudplejer og hun er glad for samspillet med de andre erhvervsdrivende i huset, som hun deler venteværelse og faciliteter med.</p><p id="p3">» Jeg er simpelthen så glad for det hele. Alt er nyt og pænt og hvis der er et problem med noget, så bliver det ordnet med det samme, « fortæller Mariana Filip, mens hun stolt viser rundt i den nye salon, som har udsigt mod regionshospitalet.</p><p id="p4">» Da jeg første gang hørte om Toldboden, så vidste jeg, at det lige var det jeg ledte efter og jeg er glad for nu at være en del af Sundhedshuset, « siger hun.</p><p id="p1">HØJHUS: Samtidig med at den pontonbro, der siden 1865 havde forbundet Aalborg og Nørresundby, var på vej til at blive historie, arbejdede man på højtryk med at færdiggøre Limfjordsbroen, så den kunne tages i brug den 1. april 1933. Og det blev den.</p><p id="p2">Mens bygningen af Limfjordsbroen stod på, foregik der et kæmpearbejde med at anlægge en nord-syd gående hovedfærdselsåre gennem Aalborg, så den kunne få kontakt til den nye bro.</p><p id="p3">Dette anlægsarbejde var særdeles omfattende. Der var ikke alene tale om at fjerne eksisterende bygninger, for at kunne anlægge en færdselsåre gennem det centrale Aalborg.</p><p id="p4">Der blev også langs hele vejstrækningen opført hypermoderne etageejendomme, som den dag i dag kendetegner Vesterbro.</p><p id="p5">Det er vist det eneste sted i landet, hvor et helt gadestrøg er opført i denne 1930' er-stil.</p><p id="p6">Imidlertid blev ikke hele den nyanlagte Vesterbro opført i den daværende moderne stil, bl. a. fordi der i forvejen nogle steder lå bygninger, som man af visse grunde ikke ønskede at fjerne.</p><p id="p7">Egentlig ville vel byplanlæggerne helst have opført et fuldt symmetrisk vejkryds der, hvor Urbansgade krydsede Vesterbro, og hvor en af hjørnebygningerne bærer navnet Centrum og en anden navnet Vesterport.</p><p id="p8">Men af en eller anden og besynderlig grund ville man ikke fjerne det gamle gule bindingsværkshus kaldet Skipper Madsens Gaard og dets nabohus.</p><p id="p9">Derfor blev den ene fjerdedel af krydsets hjørnebygninger ikke opført, og vejkrydset blev ikke så symmetrisk, som meningen havde været, og som ville have fuldstændiggjort Vesterport-krydset.</p><p id="p10">Gennem ca. 80 år har aalborgenserne måttet affinde sig med det ufærdige vejkryds.</p><p id="p11">Det er der virkelig grund til at græmmes og undre sig over.</p><p id="p12">Men så her for ikke så længe siden skete der nyt på stedet.</p><p id="p13">Ville man virkelig til at genoptage det arbejde, som man ikke fik fuldført for de mange år siden? Det må siges at være på tide! Først fik man fjernes det baghuslignende nabohus til Skipper Madsens Gaard, og området er blevet ryddet.</p><p id="p14">Hvorfor fjernede man dog ikke bindingsværket, mens bulldozeren var i gang? Det er som om stedet er bestemt for at stoppe arbejdet, før det er fuldført! Rundt omkring i byen findes pæne og bevaringsværdige bindingsværksbygninger som Svalegården i Hasseris og Vor Frues præstebolig/ kordegnekontor i Niels Ebbesens Gade.</p><p id="p15">Men så bevaringsværdig er Skipper Madsens Gaard overhovedet ikke.</p><p id="p16">Måske vil Den Gamle By i Aarhus overtage bygningen til genopførelse dér. Skipper Madsens Gaard har egentlig i 80 år råbt til alle beskuere i Aalborg om at blive fjernet, så stedet kunne bebygges med noget, der passer til omgivelserne.</p><p id="p17">Selv om 1930' ernes byplanlæggere for længst er hensovede, er der ingen grund til at lade hånt om deres vel gennemtænkte planer og idéer for Vesterbro, bl. a. om et symmetrisk vejkryds tæt på stedet, hvor Kimbrertyren i 1937 fik sin plads.</p><p id="p18">At opføre en højhuslignende bygning klos op ad Skipper Madsens Gaard, minder i hvert fald om en hovsa-løsning uden hensyn til seriøs byplanlægning.</p><p id="p19">Så vil Vesterport-krydset da først være ødelagt! Kun ved at opføre den fjerde hjørnebygning i krydset i stil med de tre eksisterende, vil man vise den rimelige respekt for 1930' ernes byplanlæggere, de har fortjent.</p><p id="p1">KULTURELT: Vestebros særlige karakter er Hovedbanen, hotellerne og det lette livs fornøjelser og smerte. Og vi har svært ved at komme uden om indflydelsen fra de mange sorte som hvide penge, der er -eller er kommet til Vesterbro. Og som det nu engang er med penge, så rummer de -i for store mængder -en kynisme, som er svært at forene med et rummeligt lokalt miljø, for alle har forskellige interesser. Og konkurrencen eller krigen mellem de forskellige grupper i bydelen er ikke særlig rummelig.</p><p id="p2">Noget bliver ofret. Vi skal sørme passe på, at det ikke bliver bydelens værdighed.</p><p id="p3">På et seminar torsdag i Demokratihuset i torsdags havde jeg til opgave at tale om fattigdom på Vesterbro ud fra et udvidet fattigdomsbegreb.</p><p id="p4">Det betyder at udover økonomisk fattigdom, kunne vi også diskutere social, kulturel eller anden fattigdom.</p><p id="p5">Den økonomiske fattigdom kan vi som lokale aktører ikke gøre så meget ved. Dvs.</p><p id="p6">der er mange organisationer og institutioner, der laver rigtig godt ad hoc-arbejde, men de kan også gå hen og kæmpe for deres egen overlevelse, så de ikke smelter sammen med miljøet, men bliver part i konflikten.</p><p id="p7">Det ville ikke være så heldigt. Den generelle sociale fattigdom er egentlig et statsligt område, og den skal vi have løst politisk på Christiansborg.</p><p id="p8">Et økonomisk plaster hjælpe, men det kan ikke skabe sammenhold.</p><p id="p9">Spørgsmål om netværk, ensomhed og fællesskab kan vi derimod lokalt gøre en hel masse ved sammen.</p><p id="p10">Mit perspektiv på emnet kommer fra mit fag geografi.</p><p id="p11">Her taler man om stedstilknytning, som er forholdet mellem sted og identitet. Mere præcist: Hvordan bevarer vi alles eller flest muliges tilknytning til Vesterbro som et sted, vi holder af, vi passer på ( også hinanden) og et sted, vi har livsoplevelser og minder.</p><p id="p12">En del ligger i, hvordan vi indretter os rent fysisk og på, at lave lokale aktiviteter og arrangementer. Det betyder noget, at vi indretter gårde, pladser og hovedstrøg, så de bliver brudt op og inviterer mennesker til at stoppe op og se sig selv og hinanden.</p><p id="p13">For eksempel må Istedgade eller Enghave Plads ikke blive steder, man bare passerer igennem eller forbi. Istedgade vil blive bedst brudt over af trafikken fra de mindre gader - både gående, cyklende og kørende; og Enghave Plads vil forhåbentlig igen blive et sted, hvor Gud og hver mand hygger sig i ny og næ på tværs af kultur og social status.</p><p id="p14">Det betyder også noget, at der er arrangementer, der samler os og giver os noget at tale om og mindes sammen.</p><p id="p15">Det er sådan noget de forskellige organisationer kunne hjælpe med - at skabe dette usynlige og umålbare klister for bydelen.</p><p id="p16">Og sidste betyder det noget, at de nye beboere på Vesterbro forstår, at uden de gamle vesterbroere, kunne de lige så godt bo på Østerbro. Hvis det ikke er det, de vil, så må de tage ved lære af deres nye boligområde - deres nye hood.</p><p id="p17">I alle storbyer bliver de skæveste bydele attraktive for upcomming kulturer, for det er her det virkelige liv er repræsenteret.</p><p id="p18">Hvis det ikke skal kvæles, må bydelen bare ikke blive for socialt trængt eller for pæn. En bydel med mange forskellige skæbner er krævende, men den giver så meget igen. Det skal vi værne om.</p><p id="p1">Gerningsmanden befandt sig allerede på politistationen, da en voldtægtsanmeldelse mod ham tikkede ind på politiradioen. </p><p id="p2">Efter voldtægten havde manden nemlig røvet 200 kroner fra en prostitueret i Lille Istedgade ved at true hende med en pistol, og det havde fået forbipasserende til at gribe ind og slæbe ham på politistationen på Halmtorvet. Manden, der er en gammel kending af politiet, var lige ved at blive løsladt, da voldtægtsanmeldelsen nåede frem til stationen. </p><p id="p3">Ifølge Ekstra Bladet havde kvinden været til fest med sin voldtægtsmand på Københavns Vestegn. Da de begge bor på Vesterbro, havde gerningsmanden tilbudt kvinden et lift hjem. Han fik hende med op i sin lejlighed, hvor han truede hende med pistolen og voldtog hende to gange.</p><p id="p4">Herefter hev han kvinden med ned i bilen igen, hvor hun blandt andet havde overværet røveriet af den prostituerede.</p><p id="p5">Manden vil i dag blive fremstillet i grundlovsforhør.</p><block><p>Se også ... </p></block><p id="p1">og DJUNA DØD Musikmagasinet Soundvenue folder sig stort og bredt ud genremæssigt, og det beviser det til fulde i aften, hvor magasinet i anledning af Soundvenue # 25 holder en gigantisk fest tre forskellige steder på Vesterbro. Musikalsk veksles der mellem liveshows og dj's, og Soundvenue forstår bestemt at fejre sig selv.</p><p id="p2">Stramt festprogram Festen sparkes i gang klokken 18.30 med en livekoncert med Turboweekend på Jolene Bar, efterfulgt af Oh No Ono- fyrene bag dj- pulten.</p><p id="p3">Derefter går turen videre til Dyrehaven, hvor moi Caprice leverer et live unplugged set klokken 21, efterfulgt af MODmod- MOD, som vender plader i den populære bar og spiseri.</p><p id="p4">Øl og Jägermeister Klokken 23 vender den levende festkaravane atter danseskoene mod Kødbyen, hvor Kødboderne 18 lægger vægge og gulv til festen resten af natten. Her består lineup'et af sværvægtere på den danske djscene med KJELD TOLSTRUP og DJUNA BARNES i front, samt Fagget Fairys, DØD og Kobbe bag pulten.</p><p id="p5">Foruden fabelagtig musik, svedige locations og ustoppelige festmennesker, sørger Soundvenue også for kolde øl og Jägermeister til de hurtige hvert sted.</p><p id="p6">Tjek www. soundvenue. dk for mere info.</p><p id="p1">- Det var et skønt bibliotek med nogle fantastiske bibliotekarer, og hvor vi spillede teater, som vi tog rundt og viste. </p><p id="p2">Sådan husker Ritt Bjerregaard sit barndomsbibliotek, der på det tidpunkt lå allerøverst i karreen i Lyrskovgade. </p><p id="p3">Det var dengang, man først kunne få lånerkort, når man var fyldt ni år, og folk boede tæt i de små lejligheder. </p><p id="p4">I sidste uge var hun tilbage i barndommens gade, inviteret af biblioteket og dets leder Rubina Afzal, der gav overborgmesteren en rundvisning i det nedslidte bibliotek. Håbet er, at biblioteket sammen med Kultur Vesterbro, der benytter tre af husets etager, om få år kan holde flyttedag og rykke aktiviteterne over i en tilbygning til Vega og således være en del af projektet Mega-Vega. For behovet for renovering presser sig på, mener Rubina Afzal, der drømmer om at åbne biblioteket mere op.</p><p id="p5"><br /><em style="bold">Skjulte aktiviteter</em></p><p id="p6">- Hvis ikke man ved det, aner man ikke, at der foregår en masse aktiviteter herinde, forklarede hun overborgmesteren med henvisning til den anonyme facade og de dårlige adgangsforhold. Og det kunne overborgmesteren sagtens se.</p><p id="p7">- Især toiletterne får vi mange bemærkninger om. I går kom en mor med sit lille spædbarn, hun skulle ud og skifte på toilettet. Men hun kom hurtig ud derfra igen, fordi det ikke svarede til hendes forventninger. Og det er også svært at komme til at skifte et barn derude, tilføjede bibliotekslederen, der mener, at bibliotekets fremtoning ikke matcher det Vesterbro, som det er en del af. </p><p id="p8"><br /><em style="bold">På forkant</em></p><p id="p9">- Da biblioteket blev bygget i 1930'erne, var det på forkant med udviklingen. Dengang lå biblioteket øverst oppe i bygningen, og man fik derfor installeret en elevator. Det var meget nyt. Og folk kom bare for at prøve at køre i elevator. Der kom så mange, at biblioteket satte stole op i stueetagen, hvor folk kunne sidde og vente, indtil det blev deres tur. I dag lever vi i en tidslomme. Hele byfornyelsen er slået an blandt brugerne, men ikke på de fysiske rammer på biblioteket, sagde Rubina Afzal, inden Ritt Bjerregaard blev vist rundt på biblioteket, der på ti år har forøget både sit udlån og sine besøgstal.</p><p id="p10">Vesterbro Bibliotek ligger i dag på en tredjeplads, hvad angår udlån og besøgstal. Det skyldes den ændrede befolkningssammensætning på Vesterbro med mange studerende og familier med børn. Og det smitter af på, hvad der står på hylderne. En samling af klassisk musik er kommet til, noget der ikke kunne lånes for ti år siden, fortæller Rubina Afzal på turen rundt i voksenafdelingen, læsesalen og børneafdelingen. Og i kælderen under biblioteket, hvor børnekulturstedet holder til, hilste Ritt Bjerregaard på en af de medarbejdere, der tager sig af Fars Legestue og lektiecafeen, hvor unge gerne må komme og hænge ud. </p><p id="p11"><br /><em style="bold">Klar til at gå i gang</em></p><p id="p12">- Der er mange gode ting her. Men det skal også tænkes igennem, kommenterede Ritt Bjerregaard med henvisning til Mega-Vega planerne, og efterlyste en konkret tidsplan for projektet. Ideen om at indlemme biblioteket og kulturstedet i Mega Vega har endnu ikke været til politisk drøftelse i Københavns Borgerrepræsentation.</p><p id="p13">Men på biblioteket er man fortrøstningsfuld i forhold til planerne efter overborgmesterens besøg.</p><p id="p14">- Hun er jo en garvet politiker, så hun giver jo ingen garantier. Men jeg synes, hun virkede positivt stemt over for at gøre biblioteket til en del af Mega-Vega. Nu afventer vi så, hvordan det går Vega med at finde de sidste midler. Vi er i hvert fald fortrøstningsfulde og klar til at gå i gang, siger Rubina Afzal.</p><p id="p1">INDLEDNING: Socialt udsatte bliver i stigende grad presset ud af bydelen og holdningen om at de helst ikke skal bo lige foran deres gaddedør er blevet mere fremherskende.</p><p id="p2">Det oplever Vesterbro Lokaludvalg, der netop har afsat 200.000 kroner til et storstilet projekt i 2014, som skal skal sætte fokus på de positive fortællinger, der gør op med den såkaldte NIMBY-tendes -Not In My Backyard, som altså illustrer den holdning blandt nogle beboere på Vestebro, der helst ikke vil have, at socialt udsatte skal bo lige foran deres gadedør eller baggård.</p><p id="p3">Derfor vil Vesterbro Lokaludvalg vil give rummeligheden et servicecheck og fortælle de gode historier om vellykket integration mellem bydelens borgere.</p><p id="p4">Det er Områdefornyelsen, der står for byrumsudvikling på Vesterbro, og Vesterbro Lokaludvalg, der har fået ideen til projektet, der vil strække sig over flere måneder i 2014 og hvis formål er at sætte ord på og få drøftet de problemer, der måtte være på indre og ydre Vesterbro, hvor problemerne med socialt udsatte dør om dør med andre beboere er størst.</p><p id="p5">Gennem dialogmøder, byvandringer, kaffemøder og events på gaden vil lokaludvalget og Områdefornyelsen snakke med vesterbroerne om bydelens rummelighed. De forventer, at dialogen siden vil fortsætte mellem vesterbroerne og føre til nye fælles aktiviteter og samarbejder.</p><p id="p6"><br /><em style="bold">Skabe større tolerance</em></p><p id="p7">Det er Thomas Egholm (EL), næstformand i lokaludvalget og formand for social-og sundhedsudvalget, der er leder af projektet.</p><p id="p8">»Vi bor godt 36.000 vidt forskellige vesterbroere tæt dør om dør. Pædagoger, buschauffører, bankfolk, studerende, stofbrugere, musikere, hipstere og arbejdsløse. Mange børn og unge. Knapt så mange ældre.</p><p id="p9">Vi elsker alle den mangfoldighed, vi bor med og i,« siger Egholm.</p><p id="p10">Men må folk ikke have den holdning, de nu engang har -det virker som om alle nu skal være mere tolerante? »Målet er bestemt ikke at ændre folks holdninger. Vi har fokus på at inddrage borgerne som en del af den nye byrumsplan, som vi skal lave til næste efterår,« siger Thomas Egholm.</p><p id="p11">Hele projektet koster 300.000 kroner -Områdefornyelsen betaler 100.000 kroner -og Vesterbro Lokaludvalg 200.000 kroner.</p><p id="p12">Pengene blev bevilliget på lokaludvalgets møde onsdag, og der var en længere snak om projeketet.</p><p id="p13">Og netop derfor er projektet en del af byrumsplanen.</p><p id="p14"><br /><em style="bold">Del af ny byrumsplan</em></p><p id="p15">»Vesterbro Lokaludvalg arbejder hele tiden med at styrke Vesterbro som en god bydel at bo, arbejde og opholde sig i. Vi arbejder meget med de fysiske byrum, men nu vil vi også gerne tage temperaturen på måden, vi lever sammen på. Manglende samtaler og misforståelser kan hurtigt føre til uenighed og konflikt.</p><p id="p16">Midlet til at undgå misforståelserne mellem naboer er selvfølgelig dialog og lysten til at lave ting sammen. Vi vil fortsat være den rummelige bydel med plads til forskel,« siger Egholm.</p><p id="p17">Lokaludvalget vil i samarbejde med Områdefornyelsen og det aktivistiske projektnetværk Supertanker. Ud over dialog med vesterbroerne vil boligforeninger, arbejdspladser og væresteder for socialt udsatte blive inddraget i arbejdet.</p><p id="p18">Lokaludvalget ønsker at lade møderne og dialogerne kulminere i en stor høring om plads til forskellighed i efteråret 2014. De forventer, at de nye ven-og naboskaber vil føre til nye former for samvær i gårdene og på gaderne - fællesspisning, besøg hos hinanden, måske nabohjælp til færden på internettet, indkøb, børnepasning eller andre praktiske gøremål.</p><p id="p19">Vesterbro Lokaludvalg starter på at skrive en ny Trafik-og Byrumsplan i efteråret 2014 og håber derfor også, at nye ideer og måder at indrette byen på vil finde plads i den nye plan.</p><p id="p20">Det kunne være nye ønsker og behov, der er opstået i forbindelse med processen med Plads til Forskel.</p><p id="p1">URENT SPIL: Sidste uge fortalte vi om musikforeningen MUVE, der er blevet sat under skarp lup af kommunen efter tegn på inhabilitet, ulovlige eksklusionssager og ugennemsigtighed i regnskaberne.</p><p id="p2">Ledelsen i musikforeningen MUVE er Jesper Ø. Jensen og Peter Møller -Jesper Ø Jensen er samtidig ansat i MUVE som foreningsleder. Både Jesper Ø. Jensen og Peter Møller er samtidig bestyrelsesmedlemmer af foreningen Vesterbro Festival -Jesper Ø. Jensen er formand.</p><p id="p3">Lige nu søger festivalledelsen frivillige til at løfte opgaverne på den kommende festival, der finder sted 10. til 11.</p><p id="p4">maj i Den Brune Kødby.</p><p id="p5">Men ifølge tidligere næstformand i foreningen MUVE, Mark Andersen, der i 2011 blev suspenderet fra foreningen, bør man overveje kraftigt, om man vil arbejde som frivillig på festivalen.</p><p id="p6"><br /><em style="bold">Karaktermord</em></p><p id="p7">Mark Andersen, der er medieproducer, var i 2011 i praktik på festivalen og blev i samme periode bedt om at være næstformand i foreningen MUVE.</p><p id="p8">En post, han ikke selv havde søgt, men som han dog ikke modsagde sig.</p><p id="p9">»Der var kun lige nok til en bestyrelse, og jeg tænkte fair nok, selvom jeg primært var kommet for at lave tv-produktion af festivalen,« siger Mark Andersen, der for første gang siden han blev bortvist fra foreningen i 2011 står frem og fortæller sin version, han beskriver som »et karaktermord« : På festivalen oplevede Mark Andersen frivillige, der gik grædende hjem efter angiveligt at være blevet overfuset af Peter Møller.</p><p id="p10">Da Mark Andersen dengang var næstformand i MUVE, der økonomisk støtter Vesterbro Festival med flere hundrede tusinde kroner, som beskrevet i forrige nummer af Vesterbro Bladet -ville han høre Peter Møller, medarrangør af festivalen, hvad der var sket i forhold til de frivillige.</p><p id="p11">Men det fik han ikke meget ud af, for han blev omgående bedt om at forlade festivalen og samarbejdet ophørte.</p><p id="p12"><br /><em style="bold">I praktik i foreningen</em></p><p id="p13">Peter Møller er ikke meget for at kommentere den del af kritikken, der kommer fra Mark Andersen: »Jeg synes virkelig, det er dårlig stil at diskutere personsager i avisen, og Mark Andersen er et overstået kapitel. Han var i praktik hos os, og bagefter kom han og ville have penge for det han havde lavet, men det var jo en del af en praktik, som kommunen betalte,« siger Peter Møller.</p><p id="p14">Den version kender Mark Andersen ikke. Ifølge ham var han rigtigt nok i praktik, men de havde lavet en mundtlig aftale om, at han mod betaling kunne lave tv-optagelser af festivalen, mens den fandt sted.</p><p id="p15">En aftale, der ifølge Mark Andersen ikke blev indfriet.</p><p id="p16"><br /><em style="bold">Frivillige overfuses</em></p><p id="p17">Tilbage til de frivillige: Vesterbro Bladet er i besiddelse af flere dokumenter fra frivillige -der ikke vil have deres navn i avisen -som beskriver hvordan de er mistænkeliggjort og verbalt overfuset, mens de var frivillige på festivalen.</p><p id="p18">Forhold, som Mark Andersen i øvrigt også meddelte kommunen i en mail, som Vesterbro Bladet har fået indsigt i.</p><p id="p19">Vi ville gerne høre Peter Møllers forklaring: Hvad siger du til behandlingen af de frivillige på festivalen i 2011, som Mark Andersen beskriver? »Nu havde jeg ikke selv så meget med de frivillige at gøre -vi ( Jesper og Peter, red.) plejer at fordele opgaverne, og jeg havde ansvaret for optællingen af penge, så lige det der med de frivillige, genkender jeg ikke,« siger Peter Møller.</p><p id="p20">Så lad mig spørge på en anden måde -hvordan synes du I behandler de frivillige? »Jeg synes, at vi behandler dem godt -og der er hvert år mange, der gerne vil være med til at få festivalen op at stå,« siger Peter Møller.</p><p id="p21">Han har generelt ikke meget tilovers for den kritik, der kom frem allerede i sidste uge af Vesterbro Bladet -og som også tidligere har mærket festivallen.</p><p id="p22">»Det er jo det rene vrøvl. Det er jo ikke svært at gætte, hvor kritikken kommer fra og selvfølgelig skal kommunen undersøge det, når de får henvendelser -det har jeg selv gjort, da jeg arbejdede i kommunen,« siger Peter Møller, der tidligere har været foreningskonsulent i København Kommune -arbejdet på festivallen er frivilligt.</p><p id="p23"><br /><em style="bold">Som en pyroman</em></p><p id="p24">Ifølge Peter Møller bunder kritikken i personfnidder mellem kasserer i foreningen MUVE, Mads Tamborg, der netop er blevet ekskluderet og Jesper Ø. Jensen.</p><p id="p25">»De to har altid været uvenner.</p><p id="p26">Og det undrer mig, at Mads Tamborg går til kommunen.</p><p id="p27">Det svarer lidt til pyromanen, der står foran det brændende hus og selv ringer til brandvæsenet,« siger Peter Møller.</p><p id="p28">Mads Tamborg fastholder, at han ikke har magt over kommunen, og at kommunen undersøger, at MUVE ikke overholder sine egne vedtægter og ikke lever op til folkeoplysningsloven: »Jeg klagede for halvandet år siden til kommunen, da jeg blev nægtet medlemskab i foreningen MUVE, fordi jeg ikke kunne leve op til foreningens formålsparagraf, som er at bakke op om musiklivet,« siger Mads Tamborg, der er udøvende musiker og formand af musikforeningen RUSK, som var med til at afholde de første Vesterbro Festival.</p><p id="p29">»Jeg har ikke noget personfnidder med Jesper Ø. Jensen -jeg har kritiseret sammenhængen mellem festivallen og foreningen MUVE -at der bliver overført penge fra MUVE til festivallen -men det er jeg jo ikke den eneste der har. Og at kommunen stadig undersøger MUVE, er jo ikke mit ansvar,« siger Mads Tamborg.</p><p id="p30">Peter Møller er træt af at kritikken hagler ned over festivalen, men fortsætter med at lave festivaller, »så længe der er bands der gider spille og frivillige, der vil være med.«.</p><p id="p31"><br /><em style="bold">Lad være med at spille</em></p><p id="p32">Men næstformand i Københavns Kommunes Musikudvalg, Jesper Nordahl direkte fraråder bands at spille på festivalen.</p><p id="p33">»Hvis jeg var ung og skulle starte et band op, ville jeg ikke spille dér. Foreningen Vesterbro Festival har ikke modtaget støtte fra kommunen i flere år og heller ikke fra Vesterbro Lokaludvalg, og hvis man lægger alt det sammen med historier om inhabilitet, dårlig opførsel overfor bands og frivillige og ugennemsigtighed i regnskaber, så giver det ikke så meget mening mere. De ( Jesper Ø. Jensen og Peter Møller, red.) bør rette op og lave demokratiske spilleregler og gennemsigtighed, og det kan ikke være rigtigt, at hvis man som medlem eller deltager rejser en kritik, så bliver man ekskluderet.</p><p id="p34">Det er ikke i orden, og i min optik bør foreningen MUVE og foreningen Vesterbro Festival starte forfra med ny ledelse uden Jesper Ø. Jensen og Peter Møller,« siger Jesper Nordahl.</p><p id="p35">Også Simon Strange, socialdemokratisk kulturordfører på rådhuset, mener, at kommunen skal undersøge sagen til bunds.</p><p id="p36">»Det ser ikke rigtigt godt ud. Vi mangler øvelokaler til bands, og i sådan situation er det ikke godt, at der påny bliver uro. Der er mange bands, der gerne vil spille på en festival som Vesterbro Festival, og de er ikke tjent med, at der kommer usikkerhed. Det er skadeligt for miljøet med en forening, der på mange måder bliver drevet mere af mistillid end af tillid,« siger Simon Strange, der også er bekymret over udmeldingerne fra nogle frivillige: »Det er da ulykkeligt, og det giver da stof til eftertanke, at frivillige ikke føler sig godt behandlet på en festival, der i høj grad er båret af frivillige,« siger Simon Strange, der håber på, at forvaltningen nu undersøger sagen til bunds.</p><p id="p37">Kulturborgmester Pia Allerslev ( V) vil overfor Vesterbro Bladet ikke kommentere sagen, »så længe undersøgelsen er i gang.«.</p><p id="p38"><br /><em style="bold">Generalforsamling</em></p><p id="p39">Mandag aften efter redaktionens deadline var der ekstra ordinær generalforsamling med en eksklusionssag, angiveligt om Mads Tamborg, der netop er blevet ekskluderet fra foreningen som kasserer, om vedtægtsændringer og om budget 2013.</p><p id="p40">Niels Bjerrum, socialdemokratisk kandidat til Borgerrepræsentationen og formand for Kultur, Fritids -og Børneudvalget i Vesterbro Lokaludvalg, var for første gang med til generalforsamlingen efter lige at have meldt sig ind i foreningen MUVE.</p><p id="p41">Inden mødet sagde han: »Jeg håber virkelig bestyrelsen får rettet op på de her ting, for mit fokus er, at der skal være øvelokaler på Vesterbro, og det skal selvfølgelig fungere på en demokratrisk og gennemsigtig måde, og det håber jeg bliver fremtiden,« lød det fra Niels Bjerrum.</p><p id="p42"><br /><em style="bold">Fakta</em></p><p id="p43"><br /><em style="bold">FESTIVALENS ANATOMI</em></p><p id="p44">Foreningen MUVE blev stiftet i 2003 i et forsøg på at skabe øvelokaler på Vesterbro.</p><p id="p45">Det førte til skabelsen af Vesterbro Festival, der i begyndelsen var et samarbejde mellem blandt andre Peter Møller og Kultur Vesterbro -nu Kulturanstalten. Senere kom Jesper Ø.</p><p id="p46">Jensen til og blev en del af Vesterbro Festival.</p><p id="p47">Foreningen MUVE og Foreningen Vesterbro Festival blev i 2007 skilt i to foreninger. Jesper Ø. Jensen er foreningsleder af Foreningen MUVE og samtidig formand for foreningen og ledende medlem af Vesterbro Festival.</p><p id="p48">Peter Regel Møller er menigt bestyrelsesmedlem af foreningen MUVE og sammen med Jesper Ø. Jensen en del af festivalledelsen i Vesterbro Festival.</p><p id="p49">Vesterbro Festival ejer selskabet Ny Dansk Musik aps, der producerer festivalen og ejer tilmed vagtfirmaet Start! Security. Musikforeningen MUVE har to år i træk overført penge til foreningen Vesterbro Festival.</p><p id="p50">Alle fire foreninger/ virksomheder har adresse i Staldgade 27. Dette års festival afholdes 10. og 11. maj i Den Brune Kødby, indgang fra Halmtorvet. En dagsbillet koster 50 kroner.</p><p id="p51">Læs mere på vesterbrofestival.</p><p id="p52">dk, hvor du kan se mere om bandsene også tilmelde dig som frivillig.</p><block><p><br /><em style="bold">FOR ABONNENTER</em> </p></block><p id="p1">KØBENHAVN: Den britiske prins Harry er onsdag ankommet til Vesterbro i København, som han besøger som en del af et todages offi-cielt besøg i Danmark.</p><p id="p2">I strid vind træder han ud af en BMW med tonede ruder, der er rullet ind i et urbant gårdmiljø på Enghavevej, der er rammen for besøget.</p><p id="p3">Dagens kolde vejr får en bemærkning med på vejen, da Harry hilser på en række tilhørere, efter at have spurgt sine sikkerhedsfolk om lov til at gå hen til dem.</p><p id="p4">De får taget billeder af den karakteristisk rødhårede prins, der er trukket i mørkegrøn blazer.</p><p id="p5">Efter at have hilst på de få håndfulde fremmødte går turen ind til KPH Innovation House, der holder til på adressen.</p><p id="p6">Et fællesskab for virksomheder, der arbejder med sociale, kulturelle og miljømæssige initiativer.</p><p id="p7">En time senere tager prinsen en gåtur over til den anden side af den betonlagte gård, hvor Game Denmark ligger -en indendørs facilitet for gadeidræt.</p><p id="p8">Den britiske prins' besøg er en del af en større britisk, royal charmeoffensiv, hvor de kongelige besøger europæiske lande på foranledning af det britiske udenrigsministerium.</p><p id="p9">Besøgene finder sted i en tid, hvor Storbritanniens bånd til Europa er usikre, efter den britiske beslutning om at træde ud af EU.</p><p id="p10">Brexit er dog ikke officielt på skemaet for prins Harry, der i stedet koncentrerer sit besøg om sociale initiativer.</p><p id="p11">Foruden KPH Innovation House og Game Denmark har prins Harry onsdag aflagt audiens hos dronning Margrethe.</p><p id="p12">Det bliver dog ikke til et of-ficielt møde med kronprinsparret, der er optaget af andre pligter.</p><p id="p13">Men torsdag mødes Harry med prins Joachim, når han lægger vejen forbi veterancentret på Svanemøllens Kaserne.</p><p id="p14">Netop veteraner har en særlig plads i den britiske prins' hjerte.</p><p id="p15">To gange har prinsen gjort tjeneste i Afghanistan. Første gang i 2007-2008 i Helmand.</p><p id="p16">Prins Harry er den yngste søn af den britiske prins Charles. Han er i øjeblikket nummer fem i arvefølgen til den britiske trone.</p><p id="p17">/Ritzau/</p><p id="p1">LUISE LØT tog for tre år siden springet fra banksektoren ud i et for hende helt nyt eventyr. Hun havde længe drømt om at blive selvstændig.</p><p id="p2">Nu skulle det være.</p><p id="p3">I to år har hun udlevet sin drøm med virksomheden " Luise Løt -skaber forandringer".</p><p id="p4">For hvor hun tidligere rådgav bankens kunder om økonomi, har hun i dag fokus på det hele menneske og den personlige udvikling og forandring, fortæller Luise Løt, der er lykkelig for at kunne gøre en forskel for de mennesker, der vælger at søge hjælp hos hende.</p><p id="p5">Luise Løt har tidligere haft kontor i Støvring, men har nu taget springet og er flyttet til større lokaler på Vesterbro 33 i Aalborg.</p><p id="p6">-Jeg er utrolig glad for, at jeg nu har dette fantastiske sted, hvor jeg kan hjælpe mine kunder til at skabe forandringer.</p><p id="p7">Jeg har glædet mig til at vise mine dejlige lokaler frem, og jeg nyder at byde mine kunder velkommen her, siger Luise Løt, der er klar til at hjælpe endnu flere med at skabe balance i hverdagen.</p><p id="p8">-Jeg oplever ofte, at mine kunder ikke helt er klar over, hvad der er vigtigst for dem i livet. Jeg tror på, at man er ekspert i sit eget liv, så hos mig er der tid og plads til refleksion, og sammen finder vi nye muligheder, så man i endnu højere grad kan få det ud af livet, man ønsker sig, fortæller Luise Løt, der i løbet af sine tre år som selvstændig har styrket sine kompetencer og er blevet certificeret Master Coach og Trainer.</p><p id="p9">Ud over samtalerne i egne lokaler har Luise Løt også undervisning hos blandt andet Aalborg Kommune og tilbyder foredrag og workshops.</p><p id="p1">-Beboerne på Vesterbro kan i fremtiden glæde sig over et spændende mødested og en attraktiv markedsplads. Her vil de finde et godt udvalg af specialforretninger inden for fødevarer og et sted, hvor de også kan få lidt at spise, mødes med andre eller købe færdige retter med hjem, udtalte administrerende direktør hos Westmarket, Christian Kofoed, i dagene op til åbningen. Food&amp;Drink lagde vejen forbi for at finde ud af, hvad den udtalelse dækker over.</p><p id="p2">De mange boder og stader er pakket ind i et moderne og råt udtryk, der suger de besøgende ind i et helt specielt univers, når man kommer ind ude fra gaden. Der er beton, kobber og dette hersens industrielle look fra de åbne lofter, glødepærer og råt træ.</p><p id="p3">-Det har været drømmen, at Westmarket skal være lidt mindre poleret, lidt frækkere og med et stort glimt i øjet, og det er virkelig lykkedes, siger Christian Kofoed.</p><p id="p4">Københavns gastronomiske miljø udvikler og udvider sig hele tiden, og Københavns Kommune har tidligere vurderet, at der er plads til langt flere fødevaremarkeder og torvehaller end blot den ene mellem Israels Plads og Nørreport Station. Og det er de hos Westmarket også enige i: -Opbakningen fra både stadeholdere og beboerne i kvarteret har været overvældende, og desuden ser de ikke Westmarket som en konkurrent til Torvehallerne, fortæller han -Westmarket er først og fremmest en markedsplads for det ydre Vesterbro og vil komme til at fungere mere som et kombineret indkøbs-og samlingssted, fordi det ligger lige om hjørnet, mens Torvehallerne mere er en attraktion, man besøger. På den måde udfylder vi to forskellige roller i København.</p><p id="p5"><br /><em style="bold">Attraktiv bydel med lokalt marked</em></p><p id="p6">Med Westmarket får beboerne på Vesterbro ikke alene et attraktivt fødevaremarked med torvefriske råvarer, fristende lækker convenience food, takeaway og spisesteder fra hele verden - området mellem Vesterbrogade og Matthæusgade får også et stort kvalitetsløft.</p><p id="p7">-Vi skaber en helt ny, levende og spændende markedshal i dét, der indtil for kort tid siden var en trist og nærmest død passage mellem Vesterbrogade og Matthæusgade, udtaler Christian Kofoed.</p><p id="p8">-Jeg er stolt af, at vi er med til at give Vesterbros beboere nye, lokale indkøbsog oplevelsesmuligheder. Samtidig vil Westmarket med placeringen tæt ved Enghavevej medvirke til at strække Københavns centrum en kilometers penge vestpå. Erfaringer fra andre byer viser, at en velfungerende fødevarehal ofte virker som katalysator for nye forretninger og spisesteder.</p><p id="p9">-Sådan vil det formentlig også gå på Vesterbro. Westmarket vil skabe mere trafik til området, der samtidig bliver et naturligt bindeled mellem det indre Vesterbro, Frederiksberg og den nye bydel ved Carlsberg, slutter Christian Kofoed.</p><p id="p1">Ordenspolitiets oprydningsaktioner på Vesterbro i København fortsætter med observationer, anholdelser og uddeling af advarsler og bødeforlæg på Maria Kirkeplads. Herunder har politipatruljer spærret adgangen for mistænkte personer til den sociale hjælpetjeneste i kirkens lokaler. Her foregår der i øvrigt efter politiets opfattelse regulær narkohandel mellem de sociale klienter, hvoraf mange er narkomaner. Politiinspektør Wagn Ludvigsen, der i Berlingske Tidende har foreslået, at kirkens socialtjeneste lukker eller flytter, oplyser, at der ikke onsdag og torsdag, da aktionerne ved kirken indledtes, var tale om at lukke kirken. Men politiet vil ikke længere tolerere, at folk, som man vil tale med, finder et »helle« i lokalerne. Derfor udså politiet sig ved observationer de personer, som skulle kontaktes f.eks. på grund af ulovligt ophold, øldrikkeri, mistanke om narkohandel, og hindrede dem i at søge tilflugt i kirken.</p><p id="p2">»Der er blot tale om en ændret polititaktik. Præsterne ved kirken tror, de skal beskytte disse mennesker i forhold til lovgivningen, og det er ikke deres opgave. Når det får karakter af et spil eller en leg med politiet, så siger vi stop og lukker for adgangen,« siger politichefen. Han pointerer, at aktionen er et led i bekæmpelsen af narkomiljø og anden uorden på Vesterbro - et led i politidirektørens narko-strategi fra 1990, da Vesterbro-aktionerne indledtes. »Der er megen tolerance i politiet, men vi har nu en gang den opgave at opretholde ro og orden samt sikre, at Vesterbro-borgerne kan færdes i fred og ro i bydelen. Fra skolen i nærheden af kirkepladsen har vi meget berettigede klager, afgivet officielt af skoledirektøren og skolens inspektør, over, at kvindelige indvandrere på vej til undervisning chikaneres groft med racistiske tilråb. Det skal politiet også gribe ind overfor. Vi tolererer ikke den slags,« lover Wagn Ludvigsen og oplyser, at på det indre Vesterbro er kriminaliteten dalet med over 60 procent - i hele politistationens område med 17 pct - siden oprydningsaktionen startede i 1990. Leder af den razzialignende aktion, vicekommissær Erik Boisen, oplyser, at onsdag og torsdag blev 32 anholdt i området. Han siger: »Vi lukker af ved kirken og »indrammer« de folk, vi skal tale med om overtrædelse af politivedtægt og straffelov eller mistænker for handel med narko. Lokalerne i kirken er handelssted for narko - heroin, hash og speed. Det accepteres ikke af Mariatjenestens personale og præster, men de kan ikke styre det.« Han betegner pladsen som et fluepapir for narkohandel med folk fra hele landet og andre nordiske lande. Her kan man købe stoffer eller få kontakt til en sælger, siger han og tilføjer: »Vi er utrolig interesseret i at holde pladsen ren og slå narkomønsteret i stykker, som det er sket andre steder.« Korshærspræst Johann Petersen fra Mariatjenesten har tidligere afvist at flytte tjenesten, fordi det ville gå ud over dem, man skal hjælpe. Men man har tidligere lukket i en kortere periode, når der blev konstateret ulovligheder i kirken.</p><p id="p1">En parkeret taxa blev totalsmadret, og et vindue i 4. sals højde blev revet af, da en af Københavns Energis 3.000 kabelkasser sprang i luften på Vesterbro mandag aften. Til alt held kom ingen mennesker til skade. 
Det er endnu uvist, hvorfor kabelkassen eksploderede, men en teknisk undersøgelse er sat i gang, og det ventes, at årsagen vil være klarlagt i løbet af få dage. 
Indtil videre lyder meldingen fra Københavns Energi på, at det tilsyneladende var en kortslutning i de elektriske kabler, der forårsagede den efterfølgende eksplosion i den underjordiske kabelkasse på hjørnet af Vesterbrogade og Oehlen-schlægersgade. Eksplosionen var så voldsom, at et tungt dæksel blev slynget op i 4. sals højde. Dækslet faldt herefter ned på en parkeret taxa. Ingen mennesker kom til skade ved eksplosionen, og elforsyningen til området har ikke været berørt af hændelsen.
Den pågældende kabelkasse har været efterset inden for det seneste år. Vedligeholdelsespraksis er, at der skal ske eftersyn af de underjordiske kabelkasser hvert sjette år. 

<br /><em style="bold">Sikkerheden skal øges
</em><br />
Annette Engell, der er medlem af Københavns Kommunes miljø- og forsyningsudvalg for Venstre, har bedt den socialdemokratiske forsyningsborgmester Winnie Berndtson om at redegøre for, hvordan det kunne gå så galt. Hun ønsker, at sikkerheden omkring kabelkasserne bliver øget. 
»Jeg er rystet over, at sådan noget kan ske. Det er jo det rene held, at ingen kom til skade og blev dræbt. Borgmester Winnie Berndtson må få styr på denne sag, så borgerne i København ikke skal frygte at få et eksploderende brønddæksel i hovedet,« siger Annette Engell.
Det har ikke været muligt at få en kommentar fra Winnie Berndtson, da hun er bortrejst. 
<a href="mailto:maj.munk@jp.dk">maj.munk@jp.dk</a></p><p id="p1">PINK: Tre pink dækningsgrave står lige nu og lyser op på Liva Weels Plads. I fredags inviterede Områdefornyelsen Vesterbro lokale beboere til at gribe en malerrulle og en kop kaffe og fik god hjælp fra nabolagets børn til at give dækningsgravene et farveskift.</p><p id="p2">Planen er, at de midlertidigt skal bruges til information om den fornyelse af pladsen, der er i gang. Derfor kommer der tekst på, når malingen er tør.</p><p id="p3">På den måde kan alle følge med i fornyelsen, og de historiske monumenter får nyt liv.</p><p id="p4">En del forbipasserende undrede sig over pangfarverne, men synes generelt det er en sjov og fin idé.</p><p id="p5"><br /><em style="bold">En rolig og grøn plads</em></p><p id="p6">I foråret og sommeren har en arbejdsgruppe af beboere rundt Liva Weels Plads arbejdet med forslag til, hvordan pladsen skal bruges og se ud.</p><p id="p7">De er enige om, at dækningsgravene på pladsen skal bevares og for eksempel bruges til filmfremvisninger, øvelokaler eller væksthuse.</p><p id="p8">De ønsker generelt en rolig og grøn plads, der primært henvender sig til voksne, da der er mange andre tilbud til børn og unge på Vesterbro.</p><p id="p9">Arbejdsgruppens forslag til, hvad pladsen skal bruges til, er blandt andet fællesspisning, hængekøje, dialogstole, udearbejdsplads, grill, borde/ bænke og bordtennis. Områdefornyelsen Vesterbro har 5.340.000 kr.</p><p id="p10">til fornyelse af pladsen.</p><p id="p11">Det sker nu: Idéerne fra arbejdsgruppen er samlet til en opskrift for udformningen af Liva Weels Plads. Derefter går arkitekterne i gang med at tegne skitser.</p><p id="p12">Områdefornyelsen Vesterbro informerer og inddrager løbende beboerne.</p><p id="p13">Den nye Liva Weels Plads er efter planen færdig i 2014.</p><p id="p1">CARLSBERG BYEN: Det var med positive øjne, at Vesterbro Lokaludvalg i 2009 nikkede ja til en lokalplan over Carlsbergs efterladte bryggerigrund, der skulle udvikles til en ny bydel.</p><p id="p2">Carlsberg Byens oprindelige lokalplan udtrykte nemlig det vindende arkitektforslags intentioner om, at man ikke ville skabe en soveby.</p><p id="p3">Som årene er gået, har det ene tillæg efter det andet dog snittet det oprindelige lokalplanforslag til, og tirsdag i sidste uge, stemte Økonomiudvalget så også for en endelig vedtagelse af tillæg nummer 6 til lokalplan 432. Et tillæg, der blandt andet øger højden på et af Carlsberg Byens planlagte otte højhuse, og et tillæg, der omdanner 10 procent af de oprindeligt planlagte butikslokaler til ejerlejligheder.</p><p id="p4">Frygten for en soveby I Vesterbro Lokaludvalg sidder formand Thomas Warburg (SF) opgivende tilbage med frygten for, at Vesterbros nye nabo bliver endnu en soveby: »Da vi i første omgang blev præsenteret for idéen om Carlsberg Byen og det vindende arkitektforslag, var vi positivt stemt, men som forvaltningen også skriver først i indstillingen til tillægget, så har det konstant rykket sig lidt, da man blev ramt af realiteterne.</p><p id="p5">De står selvfølgelig med nogle bygherrer, som skal maksimere de få kvadratmeter, de har,« siger han og fortsætter: »Vi synes bare, det let kan blive en soveby, hvis ikke man skaber det, der hedder byfunktioner.</p><p id="p6">Hvis der ikke er noget, som trækker folk til.« En ren salamimetode I sit høringssvar til tillægget beskriver Vesterbro Lokaludvalg fire forringelser, som de ser i ændringerne. De er: En betydelig forøgelse af højhusenes omrids og højde, dårligere trafikforhold for beboerne, indskrænkning af de grønne arealer og lejligheder i stueetagerne i stedet for butikker. Om sidste punkt siger lokaudvalgsformanden: »Forvaltningen skriver, at de kun reducerer antallet af butikker med 10 procent, men vi er kede af, at man har fået bygget en ekstremt tæt by, hvor der bliver et seriøst problem med at få lyset ind. Det var netop derfor, man ikke ville lave boliger i bunden, hvor der ikke kommer lys nok, så kunne man lave butikker i stedet.</p><p id="p7">Fint nok, men det princip forsvinder også nu. Det er salamimetoden, hvor de tager en lille bid hver gang, og så hyler vi op, men det nytter ikke. Politikerne kigger på det og oplever, at ændringerne ikke så store, det skal nok gå, og så stemmer de det igennem,« siger Thomas Warbrug, der frygter, at Vesterbro ender med en ny Ørestad.</p><p id="p8"><br /><em style="bold">Balancen er tippet</em></p><p id="p9">Det var dog ikke et enstemmigt Økonomiudvalg, der tirsdag stemte tillæg nummer 6 igennem, idet både Enhedslisten og Radikale sagde nej. Samme resultat sås på Teknik-og Miljøudvalgets møde 28. november, hvor Radikale Mette Annelie Rasmussen stemte imod. Hun forstår nemlig godt vesterbroernes bekymring: »Selv om der er visse gode takter, er det helt uacceptabelt, at et flertal på Københavns Rådhus giver efter for investorens lyst til at etablere boliger i stueetagerne. Jeg kan sådan set godt forstå, at investorerne gør forsøget, og gør det hver gang, for boliger skæpper godt i kassen hos dem. Jeg har derimod svært ved at se, hvad københavnerne får ud af det.</p><p id="p10">Det politiske styre skal sikre, at der er en balance mellem byliv og boliger, og her mener jeg, at balancen tipper til den forkerte side. Vi skal insistere på at skabe de bedste rammer for byliv,« siger hun.</p><p id="p11">Næste skridt er, at Borgerrepræsentationen skal stemme om den endelige vedtagelse af tillæg nummer 6 til lokalplan nummer 432 ' Carlsberg II'.</p><p id="p12">Det er salamimetoden, hvor de tager en lille bid hver gang, og så hyler vi op, men det nytter ikke.</p><p id="p13">THOMAS WARBURG (SF), formand for Vesterbro Lokaludvalg.</p><p id="p1">I debatten om misbrugerne på Vesterbro, bl.a. i Information den 30. juli, påstås en minoritet af intolerante borgere at ville lave Vesterbro om til et ligusterkvarter. </p><p id="p2">Det fortælles, at 'minoriteten' er tilflyttere (som 90 pct. af Vesterbros befolkning), er egoister med millionlejligheder, og at alle kører C5. Samtidig lovprises ludere og udstødte som en palette af livskolorit. Om disse også deler opfattelsen af at være en festlig kulisse i et Onkel Danny wannabe-hysteri vides ikke.</p><p id="p3">At skulle retfærdiggøre en kamp for synliggørelse af misbrugernes problemer, for at stoppe narkohandel, og for trygge omgivelser og nattesøvn, virker urimelig. Undertegnede kan dog indledningsvis oplyse, at jeg bor i lejelejlighed, kører Ford Escort fra 1992, og har været vesterbro'er i knap 10 år.</p> <hl2>Tavshed som løsning</hl2><p id="p4">Når kritikere af beboernes røst mener, at 'tilflytteres' ret til at mene noget må være begrænset, kan der kun gisnes om sammes holdning til indvandreres ditto.</p><p id="p5">Disse - med 'de store hjerter' - fortæller beredvilligt, hvad indehaverne af 'de forkerte meninger' mener, og at de er dårlige mennesker. Igen, som med 'tilflytterne', er der altså nogle, man ikke kan lide og føler sig bedre end.</p><p id="p6">Men beboerne, mange født på Vesterbro, mener at gøre et pokkers godt stykke arbejde for at få de udstødte højere op på den politiske dagsorden. </p><p id="p7">'De store hjerter' mener modsat, at løsningen på problemerne er tavshed, og at fokus vil ramme misbrugerne dobbelt. </p><p id="p8">Samme opfattelse prægede som bekendt indvandrerdebatten i 1980'erne, og det er alle i dag enige om, var en dårlig hjælp.</p> <hl2>Menighedsrådsvalg</hl2><p id="p9">Desuden bekæmper beboerne det faktum, at politi og politikere accepterer den åbenlyse handel med narkotika. Sidste år blev 167 personer sigtet i politikreds København for salg af narko (flot), mens alle i området dagligt oplever 10-15 handler. </p><p id="p10">Påstanden om, at debatten skabes af 'de få rå', er forkert. Ca. 150 personer mødte frem til stiftelsesmøde hos Narkofritvesterbro.dk, og over hundrede personer - alene i Viktoria- og Abel Cathrines Gade - skrev forrige år under på en erklæring, der krævede mere politi i de to gader.</p><p id="p11">Til menighedsrådsvalget i Mariakirken stemte et flertal i sognet for en kraftig afdæmpning af livet ved kirkepladsen, og kun fordi medlemmerne i det daværende menighedsråd (Mariakirkens) fik venner og familie uden for sognet til at løse sognebånd, fik 'de gode hjerter' et spinkelt flertal (fem mod fire). Antallet af fremmede stemmer udgjorde knap 20 pct. af alle afgivende.</p> <hl2>Utrygge teenagebørn</hl2><p id="p12">Endelig er den nuværende kamp ikke ny. Den er kæmpet i årtier - af vesterbro'ere. </p><p id="p13">Den er ikke et udtryk for hetz, men almindelige mennesker kan ikke kan leve med, at folk, der er skubbet ud over kanten, bliver overladt til utilstrækkelige private tiltag, at gader og gårde flyder med sprøjter, og at nattesøvnen ødelægges og råb og skrig. Selv teenagebørn, der er født i kvarteret, er utrygge ved at gå til skole.</p><p id="p14">Så venligst - lad være med at foregøgle lægmand et romantisk Vesterbro, der ikke eksisterer. Stop forsøget på at fastholde bydelen som monument over 30 års forfejlet narkopolitik og sidst af alt: Lad være med at bekæmpe alle dem, som deltager i bydelens udvikling - hvad vej den end tager.</p><p id="p15">På Vesterbro kan folk stadig stå sammen, og selvom de politisk korrekte kan prale af at ikke at have gjort en skid for misbrugerne i 30 år (når ja, de støttede junk-blokaden på Christiania??), skal de ikke stoppe almindelige mennesker fra at prøve.</p><p id="p16">Slut jer i stedet for til kampen om opmærksomheden. Fremvises en iltdød fjord eller golde koralrev, vokser midlerne til at løfte opgaven. Den store fejl er at tie det hele ihjel i den politiske korrektheds navn, i misforstået omsorg for de trængende, eller fordi man synes, det er god underholdning i gadebilledet.</p><p id="p17">Hvorfor beboerne skal angribes for at ville hjælpe folk i armod og for at ville en bedre bydel, er uforståeligt. Læs og hør, hvad beboerne siger, frem for at tillægge dem holdninger som ikke er der.</p><p id="p1">Modtag en e-mail, når Birgitte Rahbek har skrevet en ny artikel</p><p id="p2">Kunst kan være kontroversiel og skabe debat. Og en gang imellem fører kunst sågar til et nyt lovforslag.</p><p id="p3">Det er sket, efter Kristian von Hornsleths skulptur »Love Buster«for et par måneder siden blev sat op i Hede-Magleparken i Ballerup, som hører under Boligselskabet Baldersbo.</p><p id="p4">Skulpturen, der er et kærlighedsknojern, har affødt en heftigt debat, og Dansk Folkeparti har efterfølgende fremsat et lovforslag om, at det fremover skal være obligatorisk med en beboerafstemning ved kunstindkøb i boligselskaber.</p><p id="p5">Forslaget er faldet direktør for Boligselskabet Baldersbo, Søren B. Christiansen, for brystet.</p><p id="p6">»Forslaget fra DF smadrer beboerdemokratiet fuldstændigt. Det er jo ikke sådan, at vi som boligselskab bare har sat en skulptur op. Nej, det er naturligvis gjort i samarbejde med afdelingsbestyrelsen. Vi har spurgt, om de var interesseret i skulpturen, og de har også set en model af den. På den baggrund sagde man ja tak,«udtaler Søren B. Christiansen i en pressemeddelelse, hvor Dansk Folkepartis forslag også bliver kaldt for»helt uforståeligt«og»en våd klud i ansigtet på dygtige beboerdemokrater.«</p><p id="p7">»Med forslaget siger DF jo, at de ikke stoler på, at de beboere, der sidder i afdelingsbestyrelserne, er kompetente nok. Men de er jo valgt demokratisk af beboerne. Det er jo sådan det foregår,«udtaler Søren B. Christensen.</p><p id="p8">Kunstværket har kostet omkring 600.000 kroner, men det er ikke beboerne, der har betalt regningen. Den har Ballerup Kommune og en række sponsorer taget sig af. Værket er efter offentliggørelsen både blevet rost og udskældt.</p><p id="p9">»Love Buster«har især vakt debat, fordi Hede-Magleparken er et område, der har været ramt af uro og vold.»Love Buster«er blandt andet blevet kaldt»en øjebæ«,»et symbol på et voldsvåben«og medført kække forslag til kunstværker andre steder som eksempelvis en skulptur af en kanyle på Vesterbro og en pistol i Tingbjerg.</p><p id="p10">Kunstneren bag værket, Kristian von Hornsleth, har til TV2 Lorry har forklaret følgende om kunstværket:</p><p id="p11">»Kan vi selv vælge, om vi vil udøve vold på vores planet i forhold til dyrelivet og miljøet? Eller kan vi være kærlige og ydmyge overfor naturen? Kan vi selv vælge imellem krig og fred? Kan vi vælge at stoppe volden på mennesker og vælge kærligheden? Skulpturen er tilegnet alle os, der altid ser kærligheden som en mulighed i en ofte voldsom verden. Et knojern er et symbol på rå vold, men ved at lade fingerhullerne være blokerede af hjerter, gøres våbnet uanvendeligt. Kærligheden kan stoppe volden, hvis man vil!«</p><p id="p1">Erik Boysen på Vesterbrogade minder overborgmesteren om, at hun har lovet bydelen en bid af en gågade: Kære Ritt Bjerregaard! Inden du stopper som overborgmester, kunne du måske give os på Vesterbro en gave? Vi husker, at du udtalte, at Vesterbrogade skulle være gågade! Gaden ligger jo også i lige forlængelse af Strøget. Der er en perlerække af store pladser langs gaden lige ned til Vesterbros Torv og Bymuseet.</p><p id="p2">Gaden har altid summet af aktivitet. Der er mange hoteller og restauranter.</p><p id="p3">Mange turister kommer i området og kan lide miljøet.</p><p id="p4">Det er Vesterbros handelscentrum igennem 100 år.</p><p id="p5">Kort sagt en sprællevende del af byen.</p><p id="p6"><br /><em style="bold">Trafikken smadrer hele miljøet</em></p><p id="p7">Men som du sikkert ved, er trafikken ved at ødelægge miljøet i gaden. Bilerne kører i op til fire spor gennem gaden med et enormt stress og svineri til følge. Alt sammen på bekostning af plads til gående, cykler og cykelparkering. Man har svært ved at sige to ord til hinanden for larm og kan ikke sidde og drikke en kop kaffe og trække vejret samtidig for bilos.</p><p id="p8">Misforstå mig ikke. Biler er også en del af et moderne miljø, men alle disse biler har intet med gadens liv at gøre. De er bare gennemkørende! Gøres der ikke noget fra politisk hold, forfalder miljøet i Vesterbrogade og flytter til området omkring Halmtorvet, Kødbyen og Sønder Boulevard, hvor I som politikere udmærket er lykkedes med at adskille mennesker og biler. Vi risikerer, at Vesterbrogade bliver den nye Åboulevard: Lang og uddød og med synkroniserede lyskryds ! Du har sikkert en ide til, hvordan bilernes antal kan reduceres, og vi er sikkert enige om, at det må ske ved, at det gøres sværere for bilerne at køre igennem. Det velkendte slogan, om fremkommelighed for biler, gælder selvfølgelig for motorveje ude på landet og ikke i tætbefolkede beboelseskvarterer ! .</p><p id="p9"><br /><em style="bold">Bussluse på Vesterbros Torv</em></p><p id="p10">Hvad den konkrete planlægning angår, så overlader jeg det trygt til dig.-men jeg har nogle forslag, der alle kan reducere trafikken til det halve: Fx. så kunne man lave en bussluse på Vesterbros Torv, så pladsen kun kan passeres af kommunens el-busser.</p><p id="p11">Det vil i høj grad begrænse trafikken på hele gaden og så ville det måske få passagerer over i busserne.</p><p id="p12">Man kunne også tænke sig en ensretning af Vesterbrogade evt. kombineret med en tilsvarende i modsat retning af Gammel Kongevej.</p><p id="p13">Det ville give mulighed for at stoppe og aflevere varer på Vesterbrogade, så ulovlige stop undgås.</p><p id="p14">En generel hastighedsnedsættelse til 30 km/ t, som I har foreslået for bryggergrunden, kunne også mindske lysten til at køre igennem gaden.</p><p id="p15">En gågadeløsning, med formiddagstrafik til de handlende, kunne også bruges.</p><p id="p16">Hvis du kan nå at gøre noget ved bilproblemet, er vi mange, der vil kunne trække vejret lettere og jeg vil støtte, at opkalde en plads efter dig! Erik Boysen Vesterbrogade 50.</p><p id="p1">First Hotels er vældig kendt for deres attraktive First Lady arrangementer for " PowerQvinder" i rejsebranchen.</p><p id="p2">Arrangementerne knytter sig til hotelkædens First Lady koncept, der fokuserer på de kvindelige rejsende. Gennem længere tid har herrerne i rejsebranchen ytret ønske om et lignende forkælelsesarrangement for mænd og da en stor del af First Hotels gæster fortsat stadig er mænd tog First Hotels udfordringen op og arrangerede en herlig mandeaften under navnet First Gentleman. Dark Lager - kvalitetsbryg Aftenen blev åbnet med en spændende ølsmagning af Husbryggeriets Jacobsens sublime kvalitetsøl sammen med forfatter og ølekspert, Bjarke Bundgaard, der er manden bag bogen " Det gode øl". Gambling og fedtspil Bagefter blev de mange gentlemen sluppet løs i det til dagen indrettede casino blandt Black Jack og roulette borde med professionelle og kyndige dealere. Alt fra fedtspil til kalkuleret gambling og højt spil kunne opleves rundt om bordene. Det gjaldt om for mændene at få startkapitalen til at yngle mest muligt for at deltage i kapløbet om præmier. Tre af aftenens herrer formåede at skille sig ud af mængden og løb med gevinsterne. Vinder af førstepræmien, et ophold for to personer på valgfrit First Hotel i Skandinavien inkl. festmiddag og en ramme " bajere" fra Jakobsens blev Jens Thrane fra NHG. Vinder af andenpræmien, Gavekort fra biludlejningsselskabet Europcar og en ramme af de samme ovenfornævnte blev Søren Damstrup fra DMC. Endelig blev vinderen af tredjepræmien, endnu en ramme, der ellers gennem det meste af slutspurten lå til en førstepræmie, Henrik Jønsson fra BCD Travel.</p><p id="p3">Øl gourmet og bon appetit! Aftenen sluttede af med First Hotel Vesterbros helt nye middag tilberedt med øl og serveret med velskænkede ølsmagsprøver tilpasset retterne. Middagen er en del af hotellets nye Beer Discovery pakke, hvor man har inkluderet overnatning, middag og et besøg på Carlsbergs Besøgscenter og Husbryggeriet Jacobsen.</p><p id="p4">" Det var en fantastisk aften med masser af glade mandlige gæster. Arrangementet var samtidig det perfekte sted at lancere vores Beer Discovery pakke over for branchen. Vi håber, vi kan gøre First Gentleman til en tilbagevendende begivenhed", sagde vært og Sales Manager på First Hotel Vesterbro, Claudio Scalamonti. Key Account Manager for First Hotels, Lisbeth Simonsen fik mange positive reaktioner og selvom arrangementet kun var for mænd, kunne hun , indrømmet, ikke helt holde sig væk. " Jeg kender jo så mange af gæsterne. Jeg har fået så mange glade henvendelser og opfordringer til at gentage First Gentleman arrangementet. Så hvem ved, måske er dette starten til en ny mandlig tradition hos First Hotels", slutter Lisbeth Simonsen. Alle deltagere ved aftens arrangement, fik en testosteron godtepose med hjem.</p><p id="p1"> Herrefrisøren på Kingosgade har en forbløffende indretning og vinduedekoration. Se for dig: klassiske sorte skilte med ordet Herrefrisør sirligt skrevet, der omkranser et vindue, hvori ti år gamle solfalmede kasser med henholdsvis hårtørrer og hårtrimmer møder topløs lilla hårskumsflaske fra midten af 1990'erne. 
I baggrunden dominerer et væld af plasticblomster væggene sammen med et bedeflag, et billede af en gammel pakistansk folkehelt og en plakat for Cirkus Benneweis Tour 2004. Tal om kulturer og tidsaldre, der mødes. 
Salonens pakistanske ejer byder hurtigt på te, men jeg takker pænt nej. 
Har allerede bestemt mig for at undersøge beværtningen på den anden side af gaden, værtshuset 4 DV  ikke mindst for at finde ud af, hvad der får en bodegaejer til at give sin beværtning et navn, der minder om noget, DSB kunne have fundet på at kalde en ny type tog.
Der er plads ved et bord midt i lokalet, hvor ejeren Jørgen og hans mor, Mutti, serverer en kop kaffe. 
Der sidder vi så omkranset af røde vægge, tykke tæpper og de flimrende lys fra spillemaskinerne og sludrer gennem tågerne fra en hel del filterløse Cecil. 
Mens dagen udenfor går ubemærket på hæld, fortæller Jørgen, hvordan det klassiske danske værtshusmiljø er på retræte til fordel for cafeer, der serverer cappuccino, salat og bananer. 
Sådan noget kan man ikke få på 4DV, forsikrer Jørgen og forklarer, at navnet i øvrigt står for Det er Dansk Det er Dejligt, Vesterbro. Der indgår fire D'er i sætningen og så et V for Vesterbro, selvfølgelig. Og menuen på et ægte værtshus står på øl, kaffe og små skarpe. Helst fra kl. 7 om morgenen.

<br /><em style="bold">Halshugget på Amerikavej
</em><br />
Der, hvor 4DV ligger, har der været beværtning siden 1895, fortæller Jørgen, og ovre fra hjørnet af rummet supplerer Flemming over et par øl, at man på den anden side af Vesterbrogade, nærmere betegnet på Amerikavej, plejede at halshugge folk. 
Først tvivler jeg på Flemmings historier, men lidt nærmere undersøgelser viser, at han har ret. 
Fra 1622 til 1799 stod Københavns galge faktisk over for Sorte Hest på Pesthusfælleden. Og det er sandsynligvis lige der, hvor det Muslimske Kulturcenter ligger i dag for enden af Amerikavej. Ligesom der også ligger et tv-tekstningsbureau, der i årevis stod for at tekste blandt andet T2's "Lykkehjulet". 
Så man kan da ikke sige andet, end at udviklingen i det område er gået i retning af noget lidt mere positivt med årene  alt efter om man selvfølgelig hører til dem, der mener, at de 25 minutter med Bengt Burg og "Lykkehjulet" var at sidestille med dødsstraf.
Der går ikke lang tid før hende, der på 4DV omtales som Vesterbros heldigste pige, træder ind ad døren. Hun hedder Lis og har for gud ved hvilken gang vundet i Døde duer. 
Hun svinger kækt to poser med porrer, som hun har hentet ude i nyttehaven i Valby. 
Den ene afleverer hun til Mutti, som sidder og nyder en stille cerut. Ovre fra hjørnet brokker Flemming sig lunt over Lis' evindelige spilleheld, og Lis griner tilfreds. 
Jeg får forklaret, at Døde duer er et spil, som spilles på de fleste værtshuse. Det går ud på, at man tipper på nogle tal mellem 1-20, som så bliver trukket ud. 
Imens den heldige Lis spiller på spilleautomater, bliver der sat likør på bordet, og Flemming fortæller anekdoter om dengang, da han som marinesoldat plejede at komme på denne selv samme beværtning. 
Kort tid efter må jeg forlade selskabet af frygt for, at en solid likørbrandert skal sætte en stopper for resten af aftenens planer.

<br /><em style="bold">Koriander og karry
</em><br />
På vej ud mod Vesterbrogade trækker nysgerrigheden mig ind til den indiske grønthandler lige om hjørnet fra 4DV. 
Grønthandleren bærer navnet East West Food og ligger lige op ad dyrehandlen Papegøjecentret  hvor man i øvrigt kan købe noget så nyttigt som hængekøjer til katte. 
Så snart man træder ind ad døren i East West Food, blander duften af frisk koriander og karry sig med tonerne af indisk popmusik, indisk smalltalk og hektiske mobilringetoner. 
Ejeren af butikken er en indisk litograf, der har haft butikken i to år. 
Før arbejdede han for Aller Press, fortæller han under en stor rød turban. Han kan i øvrigt oplyse, at netop denne butik er en af områdets ældste grønthandlere. Den har ligget der siden 1974. 
Bag ham tårner stakkevis af videobånd sig op. 
Det er Bollywood-film (Indiens svar på Hollywood) med megastjerner som Amitabh Bachchan. Farverige plakater reklamerer med filmenes soundtracks som ringetoner til mobiltelefonen.
Ud af 12 kasser med grøntsager, der står uden for butikken, er det kun muligt for mig at identificere fire af grøntsagerne. 
Resten ligner noget, der kunne have medvirket som figurer i en tegnefilm eller kun bør tilberedes af folk, der virkelig ved, hvad de gør  og ikke netop har drukket lidt for meget likør! Ikke desto mindre dufter de alle sammen ganske godt og ser indbydende ud. 
Inde i butikken kan man gå rundt i en evighed og undre sig over, hvad cocoyam fufu er, og hvem, der spiser det, ligesom man kan hygge sig med at gætte, hvad inggafær og kikkertmel er. Sandsynligvis ingefær og kikærtemel? 
Helt nede i bunden af butikken forsvinder signalet til mobiltelefonen, sandsynligvis opslugt af en tyk mur af alskens typer af bønner, linser og frø fra forskellige steder i verden. 
Tilbage i Vesterbrogades bilos er det som at have været på sviptur i Indien. 
Lugten af bilos fra gaden blander sig med lugten fra mit tøj: nelliker og Jørgens Cecil!
<a href="mailto:jpk@jp.dk">jpk@jp.dk</a></p><p id="p1">cHvis du mangler et job, når du er færdig, så kom ud til mig,« sagde Basecamps køkkenchef, Anders Liisberg, til den nyuddannede kok Jonn Winther for godt et år siden. Og sådan blev det. Efter en lynafstikker til Le Sommelier i Bredgade drog Jonn til Holmen og blev Anders' souschef. Begge har nu forladt den gamle fabrikshal for at blive selvstændige, og i kompagniskab med Anders Selmer og Claus Jørgensen fra madtemplet i Magstræde, TyvenKokkenHansKoneogHendesElsker, åbner de Delicatessen - diner, restaurant og take-away i ét. Meningen er, at de vil husere i hinandens køkkener med jævne mellemrum samt bytte kokke-elever. Delicatessen har til huse i det tidligere Kirsti's Fiskerestaurant på Vesterbrogade 120, der led en krank skæbne, da de oprindelige ejere solgte den i efteråret `98. Knap et år senere røg den lille restaurant på tvangsauktion og har siden oktober været lukket. Men efter en voldsom og gennemgribende forandring af stedets indre er kokkene Anders, Jonn og deres to partnere klar til at byde indenfor.</p><p id="p2">»Jeg har tidligere boet på Vesterbro i tre år og har altid gerne villet lave noget her. Og jeg er ikke nervøs for konkurrencen med alle de mange andre nye steder. Jo flere jo bedre. Fordelen ved vores restaurant er, at hvis fire mennesker er ude at spise, og de alle vil ha' noget forskelligt, for eksempel pizza - sushi - burger og brunch, så kan man få det hos os,« forklarer Anders Liisberg. Han og kompagnonen er blevet inspireret af den franske film Delicatessens farver og stemning og mener, at vanviddet fra filmen passer perfekt til Vesterbro. Jonn: »Jeg elsker selv at gå ud og spise fem retter mad et klassisk sted med en vintjener, der fortæller mig om en drue, jeg aldrig har hørt om. Men mit eget sted skal ha' et touch af humor og ærlighed... og kærlighed til at lave noget mad, som smager af noget!« Anders: »Maden skal være i orden, men for mig betyder det mindst lige så meget, hvordan stedet ser ud, og hvordan stemningen er. Jeg gider ikke lave en klassisk restaurant - så hellere lave et lidt sjovere sted med noget ordentlig take-out eller fastfood på restaurationsplan. Vi har den fordel, i modsætning til så mange af cafeerne og de andre take-away steder, hvor der arbejder folk uden den store kokkelærdom, at vi er tre kokke, som har været i branchen i lang tid. Så vi kan sgu! Jeg vil mene, vi i forhold til så mange »normale take-away steder« er et hestehoved foran.« Kvalitet er nøgleordet, og da Jonn er ellevild med at bage brød, så vil Delicatessens brød være hjemmebagt. Og alle dressinger m.m. skal ligeledes være hjemmegjorte, for som Jonn udtrykker det: »Ikke noget Miracle Whip i vores køleskab. Vi kommer til at lave alt selv og vil følge op på sæsonens råvarer. Og så skal maden smage af noget.« En anden vigtig detalje er, at hele kortet serveres dagen igennem, og så er vi igen tilbage i filmens univers. Anders: »Ja, for det skal ikke være som i »Falling Down« med Michael Douglas, hvor han går amok med et maskingevær, fordi han ankommer et minut for sent til, at de vil servere ham morgenmad på McDonalds. Hos os kan vi lave det hele uanset tidspunktet. Morgen, middag og aften. Alle synes jo, det er irriterende, når tjeneren siger, at køkkenet ikke længere kan lave brunch, fordi klokken er 15.01! Hvad er problemet?« Maden beskriver de som »en stor pærevælling af genrer«, ud fra hvad de finder interessant, og hvor side-orders får en fremtrædende plads. De er nemlig trætte af, at når man bestiller en burger, så kan man stort set kun få den på én måde. Anders: »Vi er inspireret af amerikanske diner-menukort, så i Delicatessen kan du selv sammensætte din burger, så du ikke behøver spise det irriterende salat... Menukortet er endnu ikke helt fastlagt, men det er vores mål at komme lidt ud over det ordinære, man kan få andre steder.« Jonn: »Vi vil også gerne slå et slag for klassikere som hønsefrikassé og skipperlabskovs og klassisk smørrebrød med hjemmelavet pålæg. Og så handler det også om, at vi vil eliminere nogle af de ting, vi er så trætte af ved andre restauranter og branchen generelt. For eksempel er tjenerkontakten og dialogen med gæsterne vigtig. Gæsterne skal kontaktes af en tjener med det samme, når de kommer ind, så de føler, der er en interesse for, at de er der. I dag - jo smartere stederne er, jo sværere synes jeg, det er at komme igennem, når man kommer ind!« Anders: »Tjenerne skal ha' styr på det, men behøver ikke skifte askebæger 25 gange i timen hos os, men de må da gerne være tjekkede som hos for eksempel Konrad, men der skal være en afslappet og god stemning. Vi har set os sur på nogle ting hos andre, der ikke duer, og det vil vi gerne lave anderledes hos os. Der skal være plads på bordet, så det hele ikke vælter rundt i salatmayonnaise. Den rigtige belysning skal være der, du skal sidde godt i stolene, og der skal være noget sjovt og godt læsestof - og helst mere interessant end Nat &amp; Dag. Nok nogle fede tegneserier og gode kogebøger.« Men det er svært at ramme det helt rigtige, mener de to kokke, for det må ikke blive køligt, ej heller alt for gennemdesignet som hos nogle af hovedstadens trendsættende steder, til gengæld skal der være rent. Delicatessen er også med på beatet, hvad angår Internettet. Sammen med et IT-firma er de ved at udvikle et system, så kunderne kan bestille deres mad via Internettet. Anders: »Samtidig bliver vores website jo et showroom, og vi har masser af ideer. Dog vil vi ikke love for meget, og måske tager det noget tid, før Internettet kommer ordentligt op at køre. Men meningen er, at man kan bestille sin mad via Nettet, og så melder vi tilbage, hvornår folk kan hente maden.«</p><p id="p1">HJÆLP: For ottende år i træk samler Vesterbro Lokaludvalg -tidligere Vesterbro Lokalråd -julepakker til familier på Vesterbro, der har svært ved at finde penge til marcipan, mandler, clementiner, rødkål og legetøj.</p><p id="p2">Lokaludvalget har den seneste tid kontaktet virksomheder og foreninger for at høre, om de ville være med til at give et bidrag til julepakkerne.</p><p id="p3">Nogle giver chokolade, andre billetter til svømmehal eller andre oplevelser, som det kan være svært at få råd til, hvis pengene er små.</p><p id="p4">For at alle skal kunne bruge alt, er kravet, at der ikke må være svinekød eller alkohol i julepakkerne.</p><p id="p5">20. december bliver julepakkerne gjort klar til afhentning, og det er Settlementet, der står for at udvælge de familier, der kan få julepakkerne.</p><p id="p6">»Vi har ikke mulighed for at vurdere, hvem der skal have julepakkerne. Jeg skal ike have næsen ned i andre menneskers økonomi, så det er Settlementet og Familietilbuddet Garvergården, der står for kontakten til familierne. Man kan altså ikke søge om at få en julepakke,« siger Niels Vestergaard, der har været med fra julepakkernes fødsel.</p><p id="p7">»Det begyndte med at caféerne på Halmtorvet spurgte, om vi ikke skulle lave nogle pakker til dem, der ikke har, så det har været en fast tradition siden, først i lokalrådet og nu i lokaludvalget, og det er forskelligt fra år til år, hvem der er med,« siger Niels Vestergaard.</p><p id="p1">I sidste uge flyttede Peter Høgh sin forretning Au2style fra Nørrebro 1 til Vesterbro 68 i Nykøbing. Det giver ham endnu bedre mulighed for at betjene kunderne, idet han nu har samlet butik, lager og værksted på en adresse. Samtidig får han også fordel af, at forretningen, der handler med alt i tuning, styling og tilbehør til biler ligger nabo til en af byens autoforhandlere.</p><p id="p2">- Der er mange fordele ved adressen her på Vesterbro. Der er meget trafik. De store vinduesfacader gør det muligt at kigge ind i butikken og se, hvad der er på hylderne, siger Peter Høgh og tilføjer:</p><p id="p3">- Jeg tror, at både VW Haaning og Au2style kan få gensidig glæde af hinanden, da vi har samme målgruppe. Produkterne supplerer hinanden godt.</p><p id="p4">Hos Au2style er der noget for de fleste bilejere.</p><p id="p5">- Man må endelig ikke tro, at det kun er for de unge, siger Peter Høgh og henviser til produkter som cykelholdere, tagboxe og bilplejeprodukter.</p><p id="p6">- Vi har selvfølgelig også noget med mere gejl i som for eksempel kofangere, fælge og store udstødninger, tilføjer han.</p><p id="p7">Tidligere husede lokalerne dækfirmaet Ovethi. Et tilhørende værksted ligger i umiddelbar nærhed af butikken. Det giver mulighed for at tilbyde kunderne komplette løsninger som montering, lakering og styling.</p><p id="p8">En stor del af Au2styles ordrer ekspederes via internettet. Mere end 75% af ordrerne kommer fra kunder øst for Storebælt. Alle ordrer samles nu på Vesterbro og bliver afsendt derfra til kunder i hele landet.</p><p id="p1">På Vesterbro 61 B har Haval Nori etableret madstedet Panini i lokaler, der tidligere var adresse for en alternativ behandler.</p><p id="p2">- Jeg oplevede, at der på Vesterbro manglede et madsted, hvor man kunne droppe ind for at få en let anretning bestående af sandwich, pasta og spændende salat, siger Haval Nori, der driver Panini sammen med sin kone Romina Nori.</p><p id="p3">Haval Nori kom til Danmark i 1985 fra Irak, og hans kone, der er fra Iran, kom til Danmark i 1988. Haval Nori har tidligere drevet et pizzaria i Aalborgs østby og har i 13 år kørt taxa.</p><p id="p4">- På Vesterbro færdes mange mennesker, og siden åbningen 3. august har vi haft mange kunder i forretningen. Vi har selv indrettet forretningen med nyt inventar, og der er plads til at nyde en salat eller sandwich. De fleste henter mad, som de tager med hjem. Vi leverer også mad ud af huset og har på menuen flere specialiteter, der ikke findes hos andre madsteder i byens centrum. Blandt andet har vi spændende aubergine-sandwich med mozzarella, sandwich med chorizo og nogle populære sandwich med laks, løg, dild, lime og guacamole-drerssing, siger Haval Nori, der holder åbent hver dag fra kl. 11-21.</p><p id="p1">Vesterbro i gråt regnvejr en efterårsdag er en stille potpourri af 
facetter af livet, der går. Hvis nogen tror, problemer forsvinder, fordi 
man ikke kan se dem, ja, så spørg Rene, Birger, Ali og Otto.Arbejdet 
sluttede i sidste uge. Vesterbrogade har fået midterrabat, den er pæn, 
og ligesom Halmtorvet er den pyntet med park, rundkørsel og fransk café, 
og de gamle narkoludere og pusherne er moppet  væk.</p><p id="p2">Ude af øje ude af sind, jo, men kun hvis du er blind. Problemer bliver 
ikke væk, fordi de fjernes, og dér ligger en sprøjte, midt i 
efterårsløvet, og dér ligger et  menneske.
Og dér står Ali Baba.</p><p id="p3">Han breder armene ud, kom ind, kom nærmere, ind i min butik, hvad vil I 
 se?</p><p id="p4">Halmtorvets halal-slagterforretning par excellence har under Ali Babas 
lederskab ligget mellem Helgolandsgade og Abel Cathrinesgade i 26 år og 
taget turen med fra dengang, Vesterbro i denne ende repræsenterede det 
tungeste og hårdeste, Social-Danmark kunne byde  på.</p><p id="p5">
Ali Baba kysser på kinden af glæde. Laver virak og byder på sodavand og 
chilipølse. Hans forretning blomstrer, ikke mindst efter omgivelserne 
har skiftet karakter og nu huser flere bohemer end  bumser.</p><p id="p6">»Vesterbro er Danmarks bedste sted,« siger  han.</p><p id="p7">»Her kommer så mange gode mennesker, men sådan har det ikke altid  været.«</p><p id="p8">Ali Baba husker de gustne år, da luderne trak foran de halal-slagtede 
lammesider i udstillingsvinduet, og da han blev kendt  og respekteret  
for at fare ud af sin butik og råbe af narkomaner og drukkenbolte, når 
de gik amok på  hinanden.
»Tag dig sammen, mand.«

<br /><em style="bold">Er på vej
</em><br /></p><p id="p9">I Abel Cathrinesgade er de røde lygter tændt i bordellet Red Light, og 
et papskilt i døren forkynder Kommer straks, hvad det så skal  betyde.</p><p id="p10">På et årti er Vesterbro blevet noget ganske andet. En pæn portion af de 
hårde eksistenser er rykket til andre bydele og gader. De fleste 
lejligheder er moderniseret og huslejen sat op. Og i Vester Radio TV 
overvejer Otto G. Nielsen, hvor længe han kan blive  ved.</p><p id="p11">»Nok ikke så længe. 44 år i samme butik er mange år. Ja, et helt liv,« 
siger den 76-årige forhandler af nyt og  brugt.</p><p id="p12">Butikken ligger på hjørnet af Vesterbrogade og Kaalundsgade og har ikke 
ændret sig synderligt de seneste snes  år.</p><p id="p13">»Vesterbro er et godt sted at bo. Bare man ikke har børn,« siger han og 
hviler den ene arm på kasseapparatet, han købte ved indvielsen i  1959.</p><p id="p14">Otto G. Nielsen er ikke meget for al den renovering. I den ny 
Vesterbrogade har hans kunder ingen mulighed for at parkere bilen. Også 
i sidegaderne er parkering et langt stykke ind gjort  ulovligt.</p><p id="p15">Næ, det er svært. Supermarkederne sælger billige fjernsynsapparater fra 
Asien, der går i stykker efter et par år, men som det ikke kan betale 
sig at reparere. Det er nok snart på tide  

<br /><em style="bold">Et anderledes torv
</em><br /></p><p id="p16">Vesterbros Torv er heller ikke det  samme.</p><p id="p17">
Det kunne man køre på for nogle år siden, nu er der en smart café  og 
det underjordiske toilet er som altid hjemsted for  underverdenen.</p><p id="p18">»Narkomanerne fra Halmtorvet er trukket derned,« siger Rene Poulsen, den 
ene af de tre tørstige sjæle, der drikker stærkøl i regnen, mens 
Vesterbrogade-trafikken hvisler på den våde  asfalt.</p><p id="p19">»Narkoluderne står i Skelbækgade, der ser du kun en dansker ud af ti. 
Resten er fra Østeuropa,« forklarer 26-årige Rene, der har boet på 
Vesterbro, siden han var ganske  lille.</p><p id="p20">Han hygger sig med 52-årige Birger  Rasmussen.</p><p id="p21">
De er enige i, at Vesterbros Torv er blevet et meget voldeligt sted på 
det  seneste.</p><p id="p22">
De stressede narkomaner, luderne og grønlænderne har efterhånden ingen 
steder at  være.</p><p id="p23">»Der er altid slåskampe på torvet. Nogle gange blot over en tom flaske,« 
siger Birger  Rasmussen.

<br /><em style="bold">Det ægte København
</em><br /></p><p id="p24">Vesterbro er i manges øjne det ægte  København.</p><p id="p25">
Mere stille, mere uforfalsket end Nørrebro, hvor konflikt-faktorer som 
Ungdomshuset og religiøse ekstremister som Faderhuset, ortodokse jøder 
og muslimer holder  til.</p><p id="p26">»Vesterbro er stedet. Jeg kan ikke klage,« siger Jack Rubini, 
indehaver af piercingforretningen Gorlubb på  Gasværksvej.</p><p id="p27">»Kunderne kommer fra alle egne, også uden for byen. De klager over 
parkeringsproblemer, men kommer alligevel, og Vesterbro bliver faktisk 
et bedre og bedre sted at være ,« siger  han.</p><p id="p28">Jack Rubini ved, hvad han taler om. Før han for ti år siden blev 
selvstændig, var han leder af et skraldemandssjak på  Vesterbro.</p><p id="p29">Det var ikke småting, de stødte på i baggårdene  dengang.</p><p id="p30">I Gorlubb krammer en voldsomt piercet pige med tatoverede øjenbryn sin 
veninde. Forretningen er kendt i miljøet, og den går  strygende.</p><p id="p31">En kunde har lige købt Gorlubbs sidste penisfængsel til 3400 kroner, og 
Jack Rubini siger med et grin, at »dem skal vi have nogle flere  af.«</p><p id="p32">Bag Gorlubb holder en violinbygger og Danmarks Mavedanserskole  til.</p><p id="p33">Udenfor i regnen går det etniske Danmark  forbi.</p><p id="p34">
Mens Vesterbro spiller sin blues, oh  yeah.
<a href="mailto:jakob.rubin@jp.dk">jakob.rubin@jp.dk</a></p><p id="p35">»Vesterbro er et godt sted at bo. Bare man ikke har  børn.«
Otto G. Nielsen, indehaver 
af Vester Radio TV
</p><p id="p1">Ien treværelses lejlighed på fjerde sal på Vesterbro har Leif Berntsson og Snorre Rennesund skabt en gennemført indretning med referencer til fine herregårde. Hyggen og æstetikken går hånd i hånd hos de to herrer, der sammen driver interiørbutikken Nordic Nesting i indre Købehavn. Og butiksnavnet er meget dækkende for, hvordan deres egen tilgang til indretning er.</p><p id="p2">»Nesting betyder jo at bygge rede, at gøre det hyggeligt, og det er det allervigtigste for os. Vores hjem skal være rart både at leve i og at være gæst i, så hyggen er altid i højsædet hos os,« siger Snorre Rennesund.</p><p id="p3">Han har boet i lejligheden siden 2007. Da Leif Berntsson flyttede ind for tre år siden, renoverede de sammen hele lejligheden. De rev vægge ned, blændede døre, lavede køkken-alrum og fik sat helt nyt køkken ind, og hele lejligheden blev malet og fikset.</p><p id="p4">»HÅNDVÆRKERNE VAR CHOKEREDE over, hvor skævt her er. Det er en meget gammel ejendom, som har givet sig gennem årene, så hvis du lægger en kugle på gulvet, ligger den ikke stille,« fortæller Leif Berntsson, der kommer fra Sverige, men har boet i Danmark i 12 år. Snorre Rennesund stammer fra Norge og har været i Danmark i 23 år.</p><p id="p5">Renoveringen af lejligheden inspirerede de to til at skifte spor rent professionelt. Snorre Rennesund har arbejdet med reklame og grafisk design i 25 år, mens Leif Berntsson har været ansat i Handelsbanken i 23 år.</p><p id="p6">Mens de gik og satte i stand og indrettede, fik de idéen om at åbne en interiørbutik.</p><p id="p7">»MED VORES PROFESSIONELLE baggrunde supplerer vi hinanden godt. Jeg ved, hvad vi vil have, og Leif tæller pengene og siger ja eller nej,« griner Snorre Rennesund.</p><p id="p8">Parret har indrettet sig i en nordisk stil præget af mørke, rolige farver tilsat farvesplash i hvert rum.</p><p id="p9">»Vi blander det hele, sætter dyre og fine ting sammen med billigere sager, arvestykker og loppefund, der løfter hinanden på forskellige måder. Vi kan godt lide det pæne og klassiske, men det skal have et tvist af humor, så det ikke bliver for kedeligt, og så man kan se, hvem der bor her. Det er vores lille jagthytte på fjerde sal midt i byen et godt eksempel på - det er jo surrealistisk.</p><p id="p10">Men vi elsker at sidde der i sofaen foran bioethanolpejsen med geviret over,« siger Leif Berntsson, der håber en dag at kunne få en decideret pejsestue, hvis parret får lov at købe loftet ovenpå og bygge opad.</p><p id="p11">OG MERE PLADS ville hurtigt få ben at gå på indretningsmæssigt.</p><p id="p12">»Når vi hver dag arbejder med nye interiørting, får vi hele tiden lyst til at købe noget nyt, og vi får nye idéer til, hvad vi kunne lave. Så faren er, at her bliver overfyldt, men vi prøver at begrænse os og holde den lidt tæmmede stil,« siger Snorre Rennesund.</p><p id="p13"><br /><em style="bold">TRE HURTIGE OM VORES INDRETNING</em></p><p id="p14">Hvordan vil I beskrive jeres indretningsstil? »Først og fremmest hyggelig. Nordisk og klassisk med et tvist af humor, så det ikke bliver for højtideligt, selv om vores bolig er meget gennemtænkt og gennemført. Og så kan vi ikke få nok af farver.« Hvor køber I oftest ting til jeres bolig? »Selvfølgelig mest i vores egen butik, Nordic Nesting, hvor den nordiske stil dominerer. Illums Bolighus, der har alle de gode designting. Kirk i Lille Strandstræde, der har mange ting, der passer i vores jagtstue. Og så Stilleben, fordi de har en superfed stil med bl. a.</p><p id="p15">lækre plakater.« Hvad er jeres bedste boligkøb? »Sengen fra Tempur. Leif har haft problemer med ryggen, og de forsvandt med det samme, da han begyndte at sove i Tempur-sengen. Og så er det lækkert med den bløde sengegavl, når man skal sidde og læse om aftenen.«.</p><p id="p16" /><p id="p17"><br /><em style="bold">Fakta: Fakta om boligen</em></p><p id="p18">HVEM: Leif Berntsson og Snorre Rennesund, indehavere af interiørbutikken Nordic Nesting, Nordicnesting. dk.</p><p id="p19">HVAD: Lejlighed på 83 kvm + udestue og altan.</p><p id="p20">HVOR: Vesterbro.</p><p id="p21"><br /><em style="bold">Leif Berntsson og Snorre Rennesunds bedste tip til indretning</em></p><p id="p22">Vælg et par farver og hold dig til dem Hvis du overordnet går efter to-tre farver til din bolig, får den ro. Både hvad angår de store møbler og små opstillinger. På den måde kan elementer i andre farver stå endnu mere frem og skabe en flot kontrast.</p><p id="p23">Tag ikke indretning for højtideligt Bland nyt og gammelt, dyrt og billigt. Når du går efter de ting, du bare godt kan lide, bliver dit hjem mere personligt og rart at være i.</p><p id="p24">Skru op for hyggen og det naturlige Få naturen ind med sten, mos, kogler, blade og grene - og tilsæt en masse stearinlys og bløde materialer. Det gør dit hjem hyggeligt.</p><p id="p1">De eksotiske palmer er byttet ud med stueplanter. Den brændende sol er  elektriske halpærer på fuld blus. Og duften af saltvand er erstattet af den  umiskendelige lugt af klor og rengøringsmiddel. Men selv om der er langt fra  Vesterbro Svømmehal til indonesiske bountystrande, gør de forventningsfulde  dykkere deres til, at man glemmer den kolde danske vinter udenfor de store  glasruder.</p><p id="p2">Vi er taget med dykkerklubben Aquarius til deres første prøvedyk i år. Et  arrangement, hvor alle, der gerne vil stifte bekendtskab med dykkersporten,  kan komme med på bunden af det dybe bassin og opleve den forunderlige verden  under vand for første gang. Og forunderligt det er det. Selv i en </p> <p id="p1">flisebelagt og halvgrå svømmehal er det en speciel oplevelse for første  gang at trække vejret under vand, opleve følelsen af fuldkommen vægtløshed  og kun kunne høre den hæse lyd fra luftslangen, når lungerne kræver sit  brændstof.</p><p id="p2">Det virker næsten naturstridigt at gå i vandet med seks kilo dykkerudstyr om  livet. Men dykkerinstruktør Thomas Jensen er ikke til lange diskussioner,  når det kommer til sikkerheden for de fem prøvedykkere. Med myndig hånd  styrer han og kollega Mark Denninger slagets gang, så alle  førstegangsdykkere får en god og tryg oplevelse.  Det handler om at få flere  mennesker gjort interesseret i dykkersportens lyksagligheder. Og allerhelst  i Danmark, så danskerne også får øjnene op for de hjemlige farvande og  dykkerklubber. </p><p id="p3">»Danmark lider under, at mange kun opfatter dykning som noget med  tropestrand, farvestrålende klovnefisk og smukke koralrev. Men vi har så  meget andet at byde på herhjemme for dem, der giver det en chance,« siger  Thomas Jensen, inden han går ned med den første novice.   </p><p id="p4">DEN ENTUSIATISKE TALE om fantastiske dykkersteder,  gamle vrag og oversvømmede bopladser fra stenalderen forstummer først, da  han får hovedet under vand. I stedet erstattes talestrømmen af et  koncentreret blik og greb i nakken på første prøvedykker, 28-årige Katja  Grunnet.</p><p id="p5">Vandet i svømmehallen lukker sig langsomt om hende. Er mundstykket tæt? Er  der mon luft i flasken? Spørgsmålene tårner sig op, mens de garvede dykkere  følger nysgerrigt med fra bassinkanten. Det er altid spændende at se de nye  »ænders« reaktion, når de første gang går ned.</p><p id="p6">Det indøvede tegnsprog gennemgås en sidste gang. Alt ok. De to vigtigste  dykkerregler bliver gentaget: »Hold aldrig vejret. Og husk at trykudligne  ørerne regelmæssigt.«</p><p id="p7">Efter en kort prøvetur i den lave ende og to ture ud på det dybe vand er det  en begejstret Katja Grunnet, der en halv time senere puster ud på en stol i  Vesterbro Svømmehal.</p><p id="p8">»Det har været en meget stor oplevelse. Jeg havde lidt svært ved at  trykudligne i starten, men jeg blev ved med at forsøge, og lige pludselig  var den der. Det var fantastisk at ligge på bunden af det dybe bassin og  have overskud til at se mig omkring, se lyset ned gennem vandet og  luftboblerne, der glider mod overfladen.«</p><p id="p9">Samme begejstrede reaktion kommer fra Kim Henriksen, der efter års snorkling  nu vil prøve kræfter med »the real thing«. Første skridt på vejen er  prøvedykket og det fire en halv meter dybe bassin.</p><p id="p10">»Jeg har i mange år spillet håndbold og gået til boksning, men jeg trænger  til at prøve noget nyt, simpelthen få nye udfordringer. Og dykning lå lige  for, da jeg altid har været lidt af en vandhund,« siger Kim Henriksen, der  allerede glæder sig til at bytte svømmehallens klorvand ud med det virkelige  hav. Prøvedykket var blot første skridt på den dykkeruddannelse, som han  regner med at starte på i løbet af foråret.</p><p id="p11"><a href="mailto:chr@berlingske.dk">chr@berlingske.dk</a></p><p id="p12"><a href="http://www.sportsdykker.dk">www.sportsdykker.dk</a></p><p id="p13">Dansk Sportsdykkerforbunds  komplette liste </p><p id="p14">over alle dykkerklubber i Danmark.</p><p id="p15"><a href="http://www.padi.dk">www.padi.dk</a></p><p id="p16">PADI Organisationen er verdens største kommercielle dykkerorganisation. På  hjemmesiden er der links til dykkercentre i Danmark og  resten af </p><p id="p17">verden.</p><p id="p18">Det var fantastisk at ligge på bunden af det dybe bassin og have  overskud til at se mig omkring, se lyset ned gennem vandet og luftboblerne,  der glider mod overfladen</p><p id="p19">Katja Grunnet</p><p id="p20">Prøvedykket</p><p id="p21">Prøvedyk er et tilbud om at prøve dykkersporten af  i sikre og trygge rammer. De mange kommercielle dykkercentre og  dykkerklubber landet over tilbyder interesserede danskere en aften med  prøvedyk i en svømmehal og generel introduktion til dykkersporten for ca.  100 kroner. </p><p id="p23">»</p><p id="p1">København, onsdag</p><p id="p2">En mand blev onsdag aften anholdt for at have voldtaget en kvinde på Vesterbro i København.</p><p id="p3">Københavns Politi har onsdag aften anholdt en mand, som mistænkes for at have slået og voldtaget en kvinde på Vesterbro i København.</p><p id="p4">- Nu skal vi lige have ham afhørt og undersøgt, og så vil det vise sig, om han skal sigtes og fremstilles i grundlovsforhør, siger den centrale efterforskningsleder hos Københavns Politi, Kristian Aaskov.</p><p id="p5">Manden blev ved 21-tiden anholdt på Københavns Hovedbanegård, fordi han svarede til det signalement, som kvinden har givet af voldtægtsmanden.</p><p id="p6">Voldtægten fandt sted tidligt onsdag morgen i en lejlighed i Hedebygade. Her blev en 37-årig kvinde både slået og udsat for voldtægt.</p><p id="p7">Til sidst lykkedes det kvinden at stikke af fra lejligheden. Hun søgte tilflugt på en nærliggende café, hvorefter der blev slået alarm.</p><p id="p8">Hun kunne give et godt signalement af gerningsmanden og bemærkede blandt andet, at han havde en tatovering på venstre underarm, hvor der på fransk står "ingen venner" eller "uden venner".</p><p id="p9">Det er onsdag aften ikke muligt at få oplyst, om den anholdte har en sådan tatovering.</p><p id="p10">/ritzau/</p><p id="p1"><br /><em style="bold">Foto: Kristine Kiilerich</em></p><p id="p2">På Vesterbros gader går Tom Linnert rundt i sin gule uniform. Med sig har han et opsamlingshåndtag og en lille plasticspand.</p><p id="p3">Med trænede øjne slår han ned i bunkerne af affald, der flyder i rendestenen, og roder lidt rundt for at finde det, han søger.</p><p id="p4">Han er fra SprøjtePatruljen, der er en gruppe af frivillige stofbrugere, der rydder op i København. Han er selv i metadonbehandling og har i 10 år været en del af patruljen. Seks dage om ugen går han sammen med to kollegaer en fast rute på Vesterbro for at rense gader og rendesten for kanyler, blodigt vat, tomme målebægre og spritservietter.</p><p id="p5"><br /><em style="bold">I skjul på gaden</em></p><p id="p6">'Dem' er de stofbrugere, der fylder godt op i kvarteret. Fra Hovedbanegården, ned ad Istedgade og i alle de små sidegader sidder de, når de skal fixe. Selv om de godt ved, at beboerne på Vesterbro er trætte af dem, har de ikke andre steder at gå hen. Ethvert lille indhug, enhver kældertrappe, parkeringsautomat eller lysskab kan bruges til at dække lidt, når der skal skydes stoffer ind i årerne.</p><p id="p1">I en pressemeddelelse forklarer folkene bag festivalen navneskiftet på følgende måde: »Vesterbro Festival (har) været starten for mange bands, hvor man er gået fra øvelokale til scene samt givet publikum kendskab til bands og musik, som de ikke kender. Det ser vi fortsat som vores fornemmeste rolle og dette signalere navneændringen også«.</p><p id="p2">Start! Festivalen fokuserer på danske bands, og hele begivenhedens setup er tilrettelagt således, at danske og udenlandske branchefolk kan få indblik i den hjemlige musikscene. Festivalen bliver med sit nye navn lanceret fra den 4. - 6. juni næste år i Den Brune Kødby. Frem til den 1. marts kan interesserede bands søge om at komme til at optræde på festivalen.</p><p id="p3">Dette års udgave af Vesterbro Festivalen løb af stablen fra den 5. - 7. juni, og listen af seje bands var lang, her iblandt Death By Kite, Electrojuice, Jaconfetti (billedet) og Oh Land.</p><p id="p1">Titlen ' verdensmand' er på ingen måde spildt på<em style="bold"> KURT THYBOE</em>. Han har været omkring. Også i det danske mediebillede, hvor Ugens Rapport, Politiken og en række sportskanaler har genlydt af Thyboes legendariske røst. Den brager også ud over Råhuset på Vesterbro i aften, hvor Thyboe sammen med beatpoeten <em style="bold">CLAUS HØXBROE</em> giver en omgang i mikrofonen til arrangementet ' Onkel Dannys Joint Special'. Her vil de på hver deres måde ' angribe sproget', oplyser arrangørerne.</p><p id="p2">Høxbroe vil blandt andet læse op af sin digtsamling med den poetiske titel ' Solsorten er en skrigende lort ved daggry' og afsløre helt nye digte fra en kommende samling. Kurt Thyboe vil være sig selv, som kun mr. Ramma damma ding dong kan være det.</p><p id="p3">Har du lyst til at forberede dig lidt, udgav Thyboe sidste år biografien ' Storyteller'. Eftersom Thyboe til daglig bor i det solrige Spanien, er der nok rift om pladserne i dag. Så kom i god tid.</p><p id="p4"><em style="bold">THYBOES ANGREB</em></p><p id="p5">Onkel Dannys Joint Special med Kurt Thyboe og Claus Høxbroe I aften fra kl. 17.00 Råhuset Onkel Dannys Plads, Vesterbro 50 kr.</p><p id="p1">AALBORG: Vesterbro er et af byens vigtigste trafikale nervecentre.</p><p id="p2">Men en meget påtrængende renovering af viadukten over jernbanen på Vesterbro har nu været udskudt i 15 år på kommunens budget.</p><p id="p3">Problemet er bl. a., at bygværkets fugtmembran i årevis har været utæt, hvilket betyder, at konstruktionen nedbrydes af vand og ikke mindst salt, og det kan få betydning for bygværkets bæreevne.</p><p id="p4">I budgetforslaget for 2018-2021 er en renovering til 34,5 mio. kr. sat på i 2021, men tilbage i 2012 udtalte den daværende tekniske rådmand Mariann Nørgaard (V) ellers til NORDJYSKE Medier i forbindelse med budgetforhandlingerne, at " det trænger sig på, og det skal laves. Når vi snakker 2014, så skal den laves, det kan vi ikke udsætte".</p><p id="p5"><br /><em style="bold">En K3-er</em></p><p id="p6">I 2014 udtalte afdelingsleder i kommunen, Henrik Jess Jensen, at " hvis det var et hus, ville det være en K3-er".</p><p id="p7">By og landskabsrådmand Hans Henrik Henriksen (S) erkender, at Mariann Nørgaard (V) havde ret, når hun tilbage i 2012 omtalte renoveringen som et akut projekt, der skulle løses.</p><p id="p8">-Det var det også.</p><p id="p9">Med hensyn til om en renovering af viadukten, der blev etableret som en del af det store gadegennembrud i 1930' erne, ikke stadig er akut fem år efter, siger rådmanden: -Det kan du godt sige, men nu har man lavet nogle midlertidige understøtninger dernede, så vi godt kan stå inde for det.</p><p id="p10">Renoveringen er en gammel kending i budgetsammenhæng, og den er blevet skubbet og skubbet, når det kom til forligsforhandlingerne.</p><p id="p11">Grunden til, at byrådet skubber renoveringen år efter år, er ifølge rådmanden, at den nødvendige renovering er bundet op på en elektrificering af jernbanenettet.</p><p id="p12">-Grunden til, at man har skubbet det foran sig, er, at man besluttede, at koordinere det med elektrificeringen af jernbanen. Jeg mener ikke, at vi har et helt konkret projekt fra Banedanmark i forhold til, hvordan man har tænkt sig at lave den der underføring.</p><p id="p13">Vi har haft nogle ting på ideplanet men ikke noget, der er et nøglefærdigt projekt på. Vi kan ikke bare lave det uafhængigt af andre.</p><p id="p14">Det skal koordineres med Banedanmark. Om det bliver i 2021, eller om det bliver 2020, der bliver jeg dig svar skyldig, siger rådmanden.</p><p id="p15">Det er rent teknisk, at viadukt-renoveringen overhovedet optræder i budgetforslaget i 2021.</p><p id="p16"><br /><em style="bold">Jerndragere</em></p><p id="p17">-Nu er det teknisk, at den er smidt derud. Vi har jo sagt, at den skal realiseres der, for hvis man går ned under viadukten i dag -og det har jeg faktisk været -så har vi nogle steder nogle enorme jerndragere lagt op under vejbanen for at holde på betonelementerne, som det er i dag.</p><p id="p18">Han tilføjer, at jerndragerne er enorme, og at de " ligner noget, som man bygger højhuse af på Manhattan.</p><p id="p19">I forhold til renoveringen og planlægningen er der også andre ting at tage i betragtning.</p><p id="p20"><br /><em style="bold">Ny overgang</em></p><p id="p21">-Viadukten er jo interessant i forhold til hele Sygehus Nord-udbygningen, for der er jo faktisk en mulighed for at lave en overgang under vejnettet via indkørslen til den gamle rutebilstation og Grønnegangen på den anden side, og det kunne godt være interessant i forhold til en nem adgang til byen, når der kommer en parkeringsstruktur derovre.</p><p id="p22">Under viadukten er to store garageanlæg henholdsvis nord og syd for jernbanen med i alt 130 parkeringspladser, som er fuldt bookede.</p><p id="p23">En af overvejelserne går på at sælge p-pladserne, og her er der i budget 2021 sat en indtægt på salget af ppladserne.</p><p id="p24">-Men det er ikke noget, vi bliver populære på at sælge, for det er beboere, der lejer sig ind på den parkeringsplads, så hvad vi gør konkret, skal vi selvfølgelig finde ud af, siger Hans Henrik Henriksen, der også peger på, at der er en løbende indtægt fra garageanlægget.</p><p id="p1">MUSICAL: Klokken er 09.47 lørdag morgen. A-mennesker kalder det formiddag. Det myldrer med småpiger foran personaleindgangen til Det Ny Teater.</p><p id="p2">Indenfor kribler og krabler de søde små ind ad en brun kantinedør, der ligner en stor plade chokolade.</p><p id="p3">Pigerne stråler, for en af deres store drømme går i opfyldelse, når der er premiere på musicalen " Annie". En af de dansende, syngende og spillende piger er 9-årige Laura Eskesen, der spiller gadetøsen Pepper sammen med voksne spillere som Ole Thestrup, Ditte Gråbøl, Steen Springborg og Julie Steincke. Den populære musical er en af de længst spillede på Broadway og har modtaget et hav af priser, og " Annie" får repremiere på Broadway næste år, men nu gælder det altså Det Ny Teaters aktuelle produktion.</p><p id="p4">Også børnerollerne er sangteknisk krævende, og forestillingen byder på ørehængere som " Maybe" og " Tomorrow".</p><p id="p5">Laura Eskesen har snusfornuftig sødme, havfruehår og blå øjne, der ligner kornblomster i mælk. Trods kun 9 år på bagen krydser hun sit spor for at spille teater, for hun er født i Istedgade, hvor hun tilbragte sin tidlige barndom, inden hun flyttede til Harrestrup Alle i Valby med sin familie. Hun har altid sunget, danset og laver teater. Det er hyggeligt og sjovt, siger hun.</p><p id="p6">Lillebror synger dagen lang, og storesøster er teatertosset.</p><p id="p7">Faktisk var det hende, der gik til optagelsesprøve på " Annie", men da lillesøster Laura ville med, var det hende, der blev valgt i stedet. Faktisk en det det af de situationer, som drømme er lavet af. Det ved Lauras mor alt om. Pernille Carlsen er uddannet skuespiller og leder af det turnerende børneteater Carlsen &amp; Ko. Hun har valgt børneteater frem for voksenteater, fordi hun fik to børn, imens hun gik på Statens Teaterskole. Dermed var det mest naturligt at fortælle historier for børn, siger hun. Og Laura læner sig da også op ad sin mors viden og erfaring. På teatret har hun en af landets fineste instruktører, Daniel Bohr, tidligere chef for Aalborg Teater og manden bag kæmpesuccesen " Sound og Music" på Det Ny Teater. Laura synes, han er god, men intet kan slå mors måde at drøfte teater på. Og selv om Laura har haft sommerfugle i maven under prøverne, er hun nu kølig som en agurk.</p><p id="p8">»Jeg spiller den skrappe Pepper, der hele tiden er på tværs og bander meget. Hvorfor jeg både danser, synger og spiller teater? Jeg er elev på Skt. Annæ, hvor jeg også går til korsang. Og min mor underviser på Drama &amp; Billedskolen i Gentofte, hvor jeg snart skal undervises,« siger hun.</p><p id="p9">På det Ny teater har man valgt at udtage tre børn til hver rolle, så barneskuespillerne ikke skal på scenen hver aften.</p><p id="p10">Og til de kommende aftenforestillinger har Lauras familie flyttet aftensmaden frem, så de fortsat kan spise sammen, inden Laura skal ind på Det Ny Teater. Desuden sørger de for, at hun bliver hentet og bragt.</p><p id="p11">»Men under prøverne har jeg selv fundet frem og tilbage mellem Vesterbro og Valby med bus og tog, selv om det er længe siden, jeg boede i Istedgade.</p><p id="p12">Vesterbro er en hyggelig bydel, men det er nu dejligt, at man kan se det store blå vandtårn ude i Valby oppe fra den øverste sal på Det Ny Teater.</p><p id="p13">Men det bedste er, at jeg har fået gode venner for resten af livet,« siger Laura.</p><p id="p14">" Annie" er historien om en lille rødhåret pige, der efterlades som nyfødt uden for et børnehjem i 30ernes New York.</p><p id="p15">Hun flygter fra børnehjemmet, og efter mange eventyr i storbyens slum ender Annie hos en rigmand, der vil tage et forældreløst barn ind i julen for at pudse sin egen glorie. Men Annies ukuelige optimisme gør indtryk på ham, og han beslutter at hjælpe hende. Men skumle typer vil have fingre i dusøren, som udloves for at finde Annies forældre. Og så har vi balladen.</p><p id="p16">Laura har tidligere spillet Anni Fønsby og Rene Toft Simonsen som børn i en TV-serie med dramatiserede portrætter. Derfor går man ud fra, at hun vil være skuespiller.</p><p id="p17">Men nej, hun vil være læge, for det er godt at hjælpe andre.</p><p id="p18">Kan hun ikke blive læge, vil hun dog gerne lave teater. Det glæder hendes mor, at datteren ikke er med på hysteriet med stjerner og berømmelse.</p><p id="p19">»Lige nu nyder jeg at læse " Alle vi børn i Bulderby", men jeg læser ikke over-mange bøger, der skal også være tid til at gå til fodbold og trækbasun,« siger Laura Eskesen.</p><p id="p1">»Man bliver sgu lidt stresset i det her miljø. Det er mærkeligt, når man tager sig selv i at vælge andre veje hjem end den direkte og hurtigste,« siger RUNE NISSEN, da Urban møder ham foran hans opgang i Helgolandsgade på Indre Vesterbro.</p><p id="p2">Rune bor i et af byens værste kvarterer, hvis man kigger på politiets anmeldelsesstatistikker, og hvor 23 pct. føler sig utrygge efter mørkets frembrud ifølge tal fra Københavns Kommune. I modsætning til mange af byens andre belastede kvarterer er det ikke utilpassede unge, men derimod narko-og prostitutionsmiljøet, der skaber utrygheden.</p><p id="p3">»En morgen kom jeg kørende med børnene i ladcykel på Istedgade. Så opstod der pludselig slagsmål blandt nogle narkomaner, hvor de kastede saltsyre efter hinanden.</p><p id="p4">Heldigvis blev vi ikke ramt, men der var jeg godt nok bekymret for mine børn,« fortæller Rune, mens vi går ned ad Istedgade.</p><p id="p5">I stedet for blot at se passivt til stiftede Rune sidste år Helgolandsgade Gadelaug.</p><p id="p6">»Vi ville byde armoden trods og gøre opmærksom på, at det, der sker, er en social skandale. Vi har blandt andet planer om at lave en gadefest for at skabe noget opmærksomhed.</p><p id="p7">Hotellerne er også med og har tilbudt gratis ophold til politikerne, så de selv kan se, hvad der foregår.« To ton om året I Lille Istedgade møder vi Tommy fra Sprøjtepatruljen - et lokalt initiativ, hvor en gruppe stofbrugere selv samler brugte sprøjter og kanyler op fra Vesterbros gader.</p><p id="p8">»Folk har lige fået penge, så lige nu er der rigtig mange sprøjter. Jeg har travlt i dag,« siger Tommy, der de sidste ti år har været en del af Sprøjtepatruljen.</p><p id="p9">»Vi har en mission om også at gøre en indsats, så folk ikke kun tænker negativt om stofbrugere,« siger han, mens han lirker en sprøjte op fra en sprække mellem to brosten med fingrene.</p><p id="p10">»Vi samler omkring to ton op om året.« Da vi når Abel Cathrines Gade, fortæller Rune, at det er her, narkomanerne for tiden opholder sig mest. Her går Runes børn i vuggestue.</p><p id="p11">»Det er helt vildt her om morgenen. Når vi skal aflevere børnene, sidder de dér dér dér... og dér,« siger Rune og peger trappeopgangene i gaden ud.</p><p id="p12">»Man vænner sig aldrig til den sociale armod. Det er bare ikke rart, når folk ligger med bukserne nede om anklerne og stikker sig i lysken.«.</p><p id="p13"><br /><em style="bold">HER BOR DE MEST UTRYGGE BORGERE</em></p><p id="p14">Tirsdag og onsdag i sidste uge har man kunnet læse i Urban, at tryghed generelt er meget vigtigt for københavnerne, men også at københavnerne faktisk ikke føler sig så trygge.</p><p id="p15">I den kommende uge besøger Urban tre byzoner, der skiller sig negativt ud: Vesterbro i området omkring Hovedbanegården, Nørrebro omkring Blågårds Plads og Husum i området omkring Tingbjerg. De tre byzoner er de eneste, hvor der både er et markant urban behov for at sænke kriminaliteten og skabe større tryghed blandt borgerne.</p><p id="p16">En række områder i København har et markant behov for øget ndsats både i forhold til kriminalitet og de lokales følelse af tryghed. Det viser Københavns Kommunes tryghedsindeks, som sammenligner trygheden i 35 københavnske byzoner på baggrund af tal fra politiet og spørgeskemaundersøgelser sendt ud til københavnerne.</p><p id="p17"><br /><em style="bold">urban GIVER MAGTEN TIL BYEN</em></p><p id="p18">Urban skal ikke bestemme, hvad der gør en by god at leve i. Derfor har vi i en stor Gallup-undersøgelse spurgt Københavnerne, hvad der er afgørende for deres livskvalitet som borgere i København. De svar styrer serien ' Verdens bedste by? '. 1. TRYGHED PÅ GADEN 2. Bus/ tog/ metro 3. Lægehjælp 4. Nærhed 5. Tryghed i hjemmet 6. Åndehuller 7. Cykler 8. Tolerance 9. Kultur &amp; Fritid 10. Ren by 11. Karriere 12. Boligforhold.</p><p id="p1">På torvet uden for Maria Kirken i Istedgade i København står narkomanerne i spredte grupper. Det er først på måneden, og de fleste fejrer, at der er råd til både fix og guldøl. Bag ved et par biler sidder to narkomaner på hug - klar med kanylen. Pludselig dukker politiet op. Fire betjente i »Den blå Bus«, som politiets minibus hedder i folkemunde. Betjentene hiver flere siddende og liggende på benene og kropsvisiterer dem op ad bussens sider. Så bliver der uddelt bøder á 400 kroner stykket. Det er fjerde gang inden for halvanden time, at politiet kommer forbi. Og det er med garanti ikke den sidste.</p><p id="p2">Sådan foregår det dagen igennem. Til trods for at regeringen og den øverste anklagemyndighed, Rigsadvokaten, har erklæret, at politiet skal lempe politiindsatsen mod narkomanerne og i stedet gå efter bagmændene. »Det er klapjagt på udstødte. Og det er ydmygende og umenneskeligt. Politiet vil ikke indrømme det. Men de stresser dem. De har bare trappet op og op og op. De tror, at hvis de er tilstrækkeligt meget efter dem, bliver de trætte af det og forsvinder,« forklarer Charlotte Fich, der arbejder som sygeplejerske blandt narkomanerne. Politiet på Station 1 mener dog ikke at have en særlig »stress-strategi« mod misbrugerne. »Strategien er da bare at lave ordnede forhold på Vesterbro. Vi gør selvfølgelig, hvad vi kan for at få dem fjernet, men jeg synes absolut ikke, vi stresser dem,« siger kriminalkommissær Preben Mortensen fra stationen. Det handler ikke kun om lov og orden, men om at gøre Vesterbro til et mondænt kvarter med Istedgade som bydelens fashionable indkøbsgade. Pornoforretningerne, sexbiograferne, de prostituerede og misbrugerne skal ud. Cafeerne, tøj- og designforretninger samt en generation af købestærke unge beboere skal ind. Og udviklingen er i gang. Ifølge Charlotte Fich gør politiet alt, hvad de kan, for at drive narkomanerne ud i Sydhavnen og Nordvest-kvarteret. »Man vil bare have fede tegnebøger fra Hovedbanen til Gasværksvej, derfor skal der ryddes op for enhver pris,« siger hun. Det bekræfter kriminalkommissær Preben Mortensen fra Station 1. »Når byfornyelsen er færdig, og det bliver et pænere kvarter, så får vi andre beboere, og så bliver det et rigtig pænt sted. Jeg tror, narkomanerne og pusherne vil fortrække stille og roligt i takt med byfornyelsen.« Han mener i øvrigt, at man er alt for tilbøjelig til at fokusere på de stakkels narkomaner: »De er da stakkels, men hvis du boede på Maria Kirkeplads, ville du også forvente, at politiet sørgede for ordnede forhold på gaden, så du kunne gå hjem, uden at du skulle skræve hen over én, der lå og fixede på din trappe.« En misbruger med betændte stiksår op og ned ad de bare, magre ben, titter ud gennem en dør fra Maria Kirkens skjul. »Nå, nu er de kørt,« mumler han og stavrer ud på pladsen igen, hvor han læner sin skæve krop op ad muren. Kort tid efter ligner torvet sig selv. Uden for kirken står narkomaner i spredte grupper. Det er først på måneden, og de fleste fejrer, at der er råd til både fix og guldøl. Bag ved et par biler sidder to narkomaner på hug - klar med kanylen. Indtil den næste politipatrulje kommer forbi.</p><p id="p1">Præcis kl. 11 slog politiet til. En vogn fuld af uniformerede betjente rullede ind på Halmtorvet. Flere af narkomanerne, der stod og hang på »Det bløde hjørne« begyndte at løbe, så snart de så ordensmagtens blå minibus. Men de nåede ikke langt, for hele området var spækket med civilklædte betjente, der lynhurtigt fik fat i de flygtende narkomaner. Narkomanerne blev visiteret og måtte tømme lommer og tasker. Politet ledte efter stoffer i tændstikæsker og tomme cigaretpakker. Men udbyttet var magert. Kun et halvt gram hash og to stesolider kom frem i lyset. Aktionen i går var blot en af de seneste dages aktioner i politiets oprydningskampagne på Vesterbro i København. Efter en hidsig debat om de barske forhold og den grove kriminalitet i gaderne omkring Istedgade, har politiet valgt at optrappe patruljeringen i området.</p><p id="p2">Men denne Kristi Himmelfartsdag var der færre narkomaner på »Det bløde hjørne« end ellers. Kun cirka 20 stofmisbrugere havde fundet vej til Halmtorvet. Dels fordi det var regnvejr, og dels fordi købmanden på Halmtorvet ikke må sælge øl på helligdage. De fleste narkomaner er nemlig ikke kun stofmisbrugere. De har også et stort forbrug af især guldøl, der dulmer abstinenserne, når der ikke er råd til et fix. Politiet håber med de ekstra patruljer at få spredt narkomanerne noget mere. Som det er nu, søger de sammen i området omkring Istedgade og Halmtorvet, og det overbelaster Vesterbro. »Narkomanerne kommer langvejs fra. Kun cirka 15 procent af dem bor her i området, resten kommer fra provinsen. De bor måske i Malmö, Ringsted eller Århus. Og mange af dem er under behandling. Men når de så mangler stoffer, så tager de ind til Halmtorvet. Her er altid en stribe småpushere, der går rundt og sælger narkotika. De gør det helt åbenlyst. Nogle gange tilbyder de det endda til politiet,« siger politiinspektør Wagn Ludvigsen fra Station 1 i København. »Hvis vi kunne få spredt dem lidt, ville alting være nemmere. Færre narkomaner ville gøre forholdene mere tålelige for beboerne i området, og politiets arbejde ville blive mere overkommeligt, hvis de ikke stod sammen i store klumper. Og frem for alt ville det blive sværere for pusherne at få solgt deres stoffer, hvis narkomanerne var spredt ud i flere byer,« siger Wagn Ludvigsen. Politiinspektøren foreslår i øvrigt, at politiet ligesom i Sverige får mulighed for at tvangsanbringe narkomanerne i op til et halvt år på behandlingshjem uden for de kriminelle miljøer. Som det er nu, er politiets eneste mulighed at sende de udenbys narkomaner hjem og forbyde dem at vise sig i området omkring Istedgade igen. Dukker de alligevel op på »Det bløde hjørne«, får de en mundtlig advarsel. Dem kan de få tre af. Fjerde gang er det en anholdelse og femte gang en bøde. Fra på mandag vil Wagn Ludvigsen og hans folk patruljere fast på »det bløde hjørne« en gang om dagen. Men spørgsmålet er, hvor meget det hjælper. For kort tid efter, at politet er kørt, er narkomanerne tilbage på deres hjørne igen. Også dem, der fik besked på at tage hjem til Ringsted. Narkomanerne blev visiteret og måtte tømme lommer, tegnebøger, tasker og poser, da politiet i går ryddede op på »Det bløde hjørne«.Foto: John E. Jacobsen.</p><p id="p1">HUSETS TEATER: Mangel på klubpladser, flere cykelstier, flere fixerum, flere fodboldbaner, flere gadefester, bedre ældrepleje eller flere økologiske måltider i vuggestuen.</p><p id="p2">Der er nok at tage fat på, og du kan være med til at sætte dagsordenen for temaerne, når Vesterbro Lokaludvalg inviterer til vælgermøde onsdag 1. november.</p><p id="p3">Det foregår på Husets Teater på Halmtorvet, og allerede klokken 17 er der valgcafé i undervognen på Husets Teater, hvor partierne har boder, og man kan komme og få materiale og møde sin kandidat på nært hold.</p><p id="p4"><br /><em style="bold">Vælgerne vælger temaer</em></p><p id="p5">Klokken 19.00 foregår vælgermødet i salen og her - frem til klokken 21.00 - præsenterer kandidaterne deres politik og mærkesager.</p><p id="p6">Men det er altså dig, der skal være med til at bestemme hvilke temaer, der skal på disken.</p><p id="p7">På Vesterbro Bladets Facebookside kan du komme med forslag til de temaer, som du synes, politikerne skal tage fat på.</p><p id="p8">Det er lokaludvalget, der byder velkommen til mødet og også dem, der sørger for kaffe og vand. Men det er altså dig, der skal på banen.</p><p id="p9">»Vi vil gerne have vesterbroernes bud på, hvilke temaer, de synes, politikerne skal debattere.</p><p id="p10">Det er vesterbroerne, der bor her, og derfor er de de bedste til at vurdere hvilke temaer, der skal vendes,« siger formand for Vesterbro Lokaludvalg Thomas Egholm.</p><p id="p11">På vælgermødet, der bliver live-transmitteret på Facebook, kan du møde Niels Bjerrum fra Socialdemokraterne, Henrik Nord fra De Radikale, Thomas Warburg fra SF, Rikke Lauritzen fra Enhedslisten, Danni K. Malkowski fra Liberal Alliance og Lasse Vogel Andersen fra Konservative.</p><p id="p12">Alle borgere er velkomne til at deltage i vælgermødet, og det er ganske gratis at være med.</p><p id="p13"><br /><em style="bold">DEM KAN DU MØDE</em></p><p id="p14">VÆLGERMØDE Onsdag 1. november Klokken 19-21 -partiboder fra klokken 17</p><p id="p15">S: Niels Bjerrum -Socialdemokraterne</p><p id="p16">R: Henrik Nord -De Radikale</p><p id="p17">K: Lasse Vogel Andersen -Konservative</p><p id="p18">SF: Thomas Warburg -Socialistisk Folkeparti</p><p id="p19">LA: Danni K. Malinowski -Liberal Alliance EL: Rikke Lauritzen -Enhedslisten</p><p id="p20">MANGLER: I skrivende stund har DF, Venstre og Alternativet ikke meldt deres ankomst til vælgermødet i Husets Teater på Halmtorvet.</p><p id="p1">» De første dage i Danmark var præget af et utal af udfordringer.</p><p id="p2">Nogle af dem så store, at jeg en overgang overvejede, om jeg havde gabt over for meget. Blandt andet tog båden foruroligende mængder vand ind flere forskellige steder, og jeg bebrejdede mig selv, at jeg ikke havde fået testsejlet båden mere. Men det er altså ikke let at gå fra drømmer til jordomsejler på mindre end to et halvt år « . Det fortæller Vibeke Svenningsen, som er skipper på båden » Vesterbro « , og som med sit » crew « nu for alvor er kommet i gang med sin planlagte jordomsejling.</p><p id="p3">Torsdag ankom de til Inverness i Skotland efter en barsk tur over Nordsøen.</p><p id="p4">Om de hektiske dage op til afrejsen fra Danmark fortæller Vibeke Svenningsen videre i sin blog, der er tilgængelig på internettet, at hun midt i trængslerne endnu en gang oplevede en dominoeffekt, hvor en række mennesker aktiverede deres netværk, så hun på den måde fik den hjælp og den rådgivning, hun havde brug for.</p><p id="p5">» Jeg er så evig taknemmelig for hver og én, som har hjulpet. Der er dog stadig et hav af hovedbrud og udfordringer ombord på » Vesterbro « , og jeg får helt sikkert brug for råd og hjælp et godt stykke tid, men ingen af de problemer, vi har nu, udgør en sikkerhedsrisiko, der gør, at vi ikke kan sejle videre « , fastslår skipperen i bloggen.</p><p id="p6">Hun fortæller videre, at der var modvind det meste af vejen over Nordsøen, og at » Vesterbro « på andendagen endnu havde mere kurs mod Skagen end mod Skotland.</p><p id="p7">Mandskabet har været udfordret af søsyge de første tre dage, og rekorden for antal opkastninger undervejs menes at være 15. Alle kom dog godt igennem strabadserne og er ved godt humør, beretter Vibeke Svenningsen.</p><p id="p8">Efter planen byder den nærmeste fremtid på sejlads i Den Kaledoniske Kanal og Hebriderne, før turen fortsætter via farvandet mellem England og Irland til Azorerne og senere De Kanariske Øer.</p><p id="p1">Kunstnere og kulturinstitutioner fra den syditalienske by Cosenza deltager i den kommende uge i den tværkulturelle festival Fire &amp; Ice i København.
Frem til den 28. august kan man opleve blandt andre fire italienske digtere derimellem den nobelprisindstillede Franco Loi - der - præsentere deres digte på en række usædvanlige steder i København.
Oplæsningen finder bl.a. sted i Folkekøkkenet i Lyrskovgade og i Tove Ditlevsens Mindehave, og det foregår naturligvis på italiensk, men med engelsk og dansk oversættelse.
Man kan også opleve Teatro dell' Acquario efter sigende et af Italiens mest anerkendte gadeteatre der opfører en spektakulær teaterforestilling med musik og dans på pladsen foran Christianskirken i Strandgade.  Her mødes klassiske og moderne kunstformer
med ældgamle folkloristiske traditioner på baggrund af store videoprojektioner på kirkens facade.</p><p id="p2"><br /><em style="bold">Video-dagbog</em><br /> Festivalen byder endelig på et animationsværksted for børn, en skyggeteaterworkshop og en fotoudstilling i Vesterbro Kulturhus med billeder taget af Frederikke Nielsen.
Undervejs vil et TV-hold fra TV-Glad (et produktionsselskab for og med udviklingshæmmede) forevige alle aktiviteterne i en videodagbog.
Ideen til festivalen kommer fra det lille, men anerkendte Vesterbro-baserede teater Terra Nova, som er gået i samarbejde med Vesterbro Kulturhus, Børnekulturhuset og TV-Glad om projektet.  Det er et vigtigt element i festivalen, at de kulturelle
arrangementer foregår i et tæt samarbejde med lokalbefolkningen.
<br /><em style="bold">Middelhavet og Østersøen</em><br /> "Vores håb er, at vi kan skabe en større forståelse mellem almindelige borgere og professionelle kunstnere med en festival som Fire &amp; Ice," siger Peter Bensted fra Terra Nova.
Teatret er selv kendt for at lave sine forestillinger i et tæt samarbejde med lokalbefolkningen.  Men samtidig lægges der stor vægt på at hente inspiration og etablere kontakter til teaterfolk ude i den store verden.  Og det var på en af Terra Novas
mange rejser, at kontakterne til Cosenza opstod i 1998.
"Nu håber vi, at det kan blive en fast begivenhed hvert andet år.  Og på lidt længere sigt drømmer vi om at etablere en kulturbiennale mellem alle landene omkring Østersøen og alle Middelhavslandene," siger Peter Bensted.
<a href="mailto:eva.plesner@jp.dk">eva.plesner@jp.dk</a></p><p id="p1">Vi er vant til, at byrummet forandres under Aarhus Festuge. Tidligere har man lukket Frederiks Allé. I år er turen kommet til Vesterbro Torv.</p><p id="p2">AARHUS: Vesterbro Torv er til daglig ikke meget andet end et trafikknudepunkt, men i Festugen bliver det også en grøn oase.</p><p id="p3">I midten af torvet, hvor der normalt holder biler og serveres pita, bygger Aarhus Festuge et højt stillads formet som en trappe. Trappen fører op til et grønt byrum med siddemøbler. Og fra toppen falder der et vandfald ned, så Vesterbro Torv bliver mere end bare trafikknudepunkt.</p><p id="p4">Bilerne forvises altså ikke, men kommer til at køre omkring pladsen, som de gør i dag.</p><p id="p5">- Vesterbrofaldet er mere end bare den fysiske forstyrrelse af rummet, det er også et fantastisk sanseligt rum, hvor lyden af vand, lyset i dråberne og prikken af det forstøvede vand vil pirre sanserne hos forbipasserende eller folk, der slår sig ned på den nye plads, siger Aarhus Festuges direktør, Rikke Øxner i en pressemeddelelse.</p><p id="p6"><br /><em style="bold">Vesterbrofaldet</em></p><p id="p7"><br /><em style="bold">Dato/tid: 25. august - 3. september</em></p><p id="p8"><br /><em style="bold">Sted: Vesterbro Torv</em></p><p id="p9">Arrangeret af: Aarhus Festuge i samarbejde med SLA</p><p id="p10"><br /><em style="bold">Midlertidige projekter</em></p><p id="p11">Det er Tegnestuen SLA, der står bag projektet med at forvandle det hektiske og larmende torv til en oase med grøn bevoksning.</p><p id="p12">Projektet er det første af flere i det treårige samarbejde, som Aarhus Festuge og SLA har indgået under navnet City Nature 1:1, hvor SLA hvert år skal realisere et midlertidigt byrumsprojekt, der diskuterer, hvordan Aarhus kan sikre en helhedsorienteret og naturbaseret udvikling af byen.</p><p id="p13">- Med Vesterbrofaldet viser vi helt konkret hvordan en grøn, naturbaseret byudvikling kan sikre og styrke den fortsatte by- og livskvalitet i Aarhus. Den sanselige oplevelse skaber balance til byens exceptionelle byggeboom og peger på vigtigheden i også at medtænke natur, åbne byrum og sociale fællesskaber, når fremtidens Aarhus bliver skabt, siger partner og grundlægger af SLA, Stig L. Andersson.</p><p id="p1">Københavns Politi undersøger, om der kan ligge et hævnmotiv bag drabet på en 48-årig pakistansk kioskejer tirsdag aften på Vesterbro i København.</p><p id="p2">Den dræbte er nemlig tidligere sigtet for medvirken til drab på en 24-årig pakistaner for præcist et år siden.</p><p id="p3">- I den forbindelse var den nu dræbte person varetægtsfængslet i en længere periode. Sagen imod ham blev afsluttet, da det ikke lykkedes politiet at skabe det fornødne grundlag for at rejse tiltale. Vi undersøger nu, om der er et link mellem de to sager, fortalte vicepolitiinspektør Ove Bundgaard Larsen på et pressemøde foran Københavns Politigård onsdag eftermiddag.</p><p id="p4">Drabet sidste år skete foran en moské på Amerikavej på Vesterbro, hvor en flok mennesker var samlet i anledning af den muslimske Eid-fest. Festdagen endte i tumult og skyderi, da der tilsyneladende opstod ballade mellem to grupperinger, og en mand trak et skydevåben og skød ind i mængden. Politiet mistænkte den dengang 47-årige mand for at køre flugtbilen, mens andre af hans familiemedlemmer også medvirkede til drabet på den 24-årige. Sagen er endnu ikke afsluttet.</p><p id="p5">Politiet har ikke mange spor at gå efter i den nye sag. Ove Bundgaard Larsen oplyser, at den 48-årige forlod sin kiosk, »Engkiosken«, kort før klokken 00.30 natten til onsdag. Han krydsede Enghavevej i retning mod Matthæusgade, da han blev kontaktet af en mand, som han ifølge vidner havde en kort ordveksling med, inden han gik videre ad Matthæusgade.</p><p id="p6">Manden fulgte efter, og 100 meter efter krydset mellem Enghavevej og Matthæusgade gik han op på siden af den 48-årige og skød ham i hovedet. Den 48-årige pakistaner blev ramt i tindingen og faldt død om på fortovet.</p><p id="p7">Politiet vil nu gøre »alt for, at der ikke sker gengældelse i miljøet«, siger vicepolitiindspektøren til Berlingske Nyhedsbureau.</p><p id="p8">- Vi vil være på stedet og slå massivt ned, hvis vi ser tendenser eller hændelser, der måtte motivere gengældelse, siger Ove Bundgaard Larsen.</p><p id="p9">Politiet efterlyser vidner, der har været i området på Vesterbro. To personer skal have siddet på nogle bænke tæt på området, og den ene kan være gerningsmanden, mener politiet.</p><p id="p10">Udover at være tidligere sigtet for medvirken til det såkaldte »moské-drab« har den dræbte 48-årige pakistaner afsonet en fængselsstraf for narkotikakriminalitet.</p><p id="p1">Det er torsdag formiddag den 26. november på Gasværksvejens Skole. Her på toppen er klimaklassen samlet.</p><p id="p2">Klimaklassen består af sytten 8.-og 9. klasses elever fra Oehlenschlægersgades Skole, Tove Ditlevsens Skole, Vesterbro Ny Skole, Ellebjerg Skole og Bavnehøj Skole.</p><p id="p3">De har alle søgt om at blive en del af klimatopmødet og er altså særligt udvalgt.</p><p id="p4">I dag er det fjerde gang, de mødes, og de skal planlægge en powerpoint, som de skal fremlægge for deres afrikanske kollegaer, når de kommer til topmødet i København mandag ( 30. november).</p><p id="p5">Undervejs i processen har børnene fra de tre Vesterbroskoler og to skoler i Sydhavnenværet på besøg på blandt andet den nye by i Carlsberg for at høre om virksomheders klimaprofil.</p><p id="p6">»Jeg bliver bare så vred, når jeg fornemmer, at de faktisk kun er grønne for at få pr.</p><p id="p7">Der er ikke noget, de gør, som ikke i forvejen er et lovkrav.</p><p id="p8">De mener det ikke rigtigt«, siger Bertram Arly Møller-Jacobsen, der ellers er glad for at være med til topmødet.</p><p id="p9">»Det er en dejlig oplevelse, og jeg glæder mig rigtigt meget til næste uge ( denne, red.) hvor jeg sammen med de andre skal arbejde hårdt for at hjælpe klimaet«. Tror du det hjælper noget? »Ja, jeg er rigtigt glad for børneklimatopmødet. Det er jo os børn, der arver jorden, så det er vigtigt at vi har medbestemmelse over, hvad der sker«, siger Bertram Arly Møller-Jacobsen, der også derhjemme forsøger, hvad han kan for at skåne klimaet.</p><p id="p10">»Jeg sparer på strømmen og tager stikket ud og tager kortere bade. Mine forældre er meget gode til det, men min lillebror på seks år glemmer tit at slukke for fjernsynet, der håber jeg, han lærer med tiden«, siger Bertram Arly Møller-Jacobsen.</p><p id="p11"><br /><em style="bold">Om børneklimatopmødet</em></p><p id="p12">Børneklimatopmødet er et samarbejde med Unicef og København Kommune. Det startede i lørdags og varer til fredag den 4. december.</p><p id="p13">Der deltager i alt 150 børn mellem 14 og 17 år, og der er delegationer fra hele verden.</p><p id="p14">Målet er at give børnene en stemme i den globale klimadebat.</p><p id="p15">Klimaklassen på Vesterbro består af 17 elever og skal være værtsklasse for i alt 18 afrikanske elever fra Kenya, Malawi, Marokko, Nigeria, Senegal, Sydafrika og Zambia.</p><p id="p16">Klimaklassen på Vesterbros lærere er Hans Bach fra Tove Ditlevsens Skole og Semir Catovic fra Oehlenschlægersgades Skole.</p><p id="p17">Fredag skal eleverne fra Vesterbro og deres kammerater fra de afrikanske lande aflevere en klimaresolution.</p><p id="p1">En markant omdannelse af hjørneejendom på Vesterbro Torv har delt vandene. Inden længe går ombygningen, som bliver "en gave til bybilledet", i gang.</p><p id="p2">AARHUS: Meningerne var i den grad delte, da entreprenør og byudvikler Jørn Tækker sidste år kom på banen med en storstilet plan for omdannelsen af hjørnebygningen ved Vesterbro Torv og Vester Allé.</p><p id="p3">- Smukt, ambitiøst, endelig noget, der ikke er firkantet, lød det fra den ene lejr.</p><p id="p4">- Grimt, for meget og endnu et byggeri, der ødelægger vores by, lød det fra den anden på de sociale medier.</p><p id="p5">Planerne, som er tegnet af arkitektfirmaet JDS, rummer store glaspartier, en gylden facade og i alt otte etager til forskel for de nuværende to.</p><p id="p6">Byådet godkendte tilbage i april 2016 planerne, men heller ikke her var der bred enighed om de markante planer.</p><p id="p7">- Projektet er for voldsomt - både i højden, i volumen og i den måde, det forholder sig til omgivelserne på, lød det blandt andet fra Enhedslistens Peter Bonfils.</p><p id="p8">- Nu hvor jeg har set det flere gange, tænker jeg: Var det ikke også sådan, man i sin tid så på Gaudis bygninger i Barcelona? Og kunne det her måske blive vores Gaudi-bygning i Aarhus, lød det til gengæld fra Steen Stavnsbo (K).</p><p id="p9">Nu er planerne kommet på skinner, aftalerne med Coop, som fortsat vil have Super Brugsen i stueetagen, er på plads, og om godt en måneds tid går arbejdet i gang.</p><p id="p10">Nedenfor kan du ved at trække billedet til den ene eller anden side, se den forvandling, der venter bygningen på hjørnet (artikel fortsætter under)</p><p id="p11">Det markante byggeri kræver, at ejendommen Vester Allé 26 rives ned, så der kan opføres en hjørneejendom i otte etager med 31 lejligheder, som alle bliver lejeboliger.</p><p id="p12">Byggetilladelsen er på trapperne, lyder det fra Jørn Tækker, der også er idémanden bag Isbjerget på Aarhus Ø og den kommende bydel Nye i det nordlige Aarhus.</p><p id="p13">Han har solgt hele projektet til investeringsselskabet Koncenton, som overtager bygningen, når den er færdigombygget.</p><p id="p14">- Vi regner med at gå i gang med byggeriet om fem uger. Det vil så tage omkring 12 måneder at færddiggøre, siger Jørn Tækker, som ikke er i tvivl om, hvad han mener, det nye hjørne vil betyde for Vestervro Torv.</p><p id="p15">- Jeg er helt sikker på, at det bliver en gave til bybilledet. Projektet skal fremme Vesterbro Torvs arkitektoniske udtryk, så det ikke er et forblæst hjørne af byen. Jeg synes, det er meget smukt og vil være med til at løfte området.</p><p id="p1">SAMBALEG: Til pinse bliver skoven ikke bare rigtig grøn -gaderne bliver pink, gule, orange, røde og med masser af glimmer, når det københavnske karneval folder sig ud på Vesterbro.</p><p id="p2">Det er nemlig lykkedes arrangørerne af årets karneval at få det københavnske mini-Rio til Vesterbro, så fra 7. til 9.</p><p id="p3">juni bliver DGI-Byen lagt ned af intense og hede sambyrytmer, bare ben der nok har fået en tur med sun-tan-behandling korte skørter og sølvstiletter.</p><p id="p4">Det er manden bag Øl og Kød, Stranden og Boxland i Carlsberg Byen, Kevin Bendix, der har fået Vesterbro på karnevalskortet.</p><p id="p5"><br /><em style="bold">Søgte Carlsberg</em></p><p id="p6">»Allerhelst ville jeg have haft karnevallet på Carlsberg, men det kunne ikke lykkedes, og vi har haft et fantastisk samarbejde med DGI, hvor vi også skal holde det til næste år,« siger Kevin Bendix, der er glad for at føre karnevallet til Vestertbro: »Jeg ser det som en kæmpe og fremadrettet kulturløft for Vesterbro og for karnevallet,« siger Bendix, der i samarbejde med gadefestivallen Distortion åbner karnevallet allerede i dag, onsdag, w på Nørrebro.</p><p id="p7">»Mange gadefester og festivaller modarbejder hinanden og kæmper om at få støtte -jeg synes vi skal gøre op med den brødnid, der har været og se fremad og komme videre,« lyder det fra Kevin Bendix, der selv har investeret i begivenheden.</p><p id="p8"><br /><em style="bold">Karnevallet historie</em></p><p id="p9">Pinsekarnevallet i København blev første gang afholdt i 1982 og et godt pinse-vejr sikrede det første karneval succes med flere deltagere end de forventede 200.000. Det var næsten umuligt at gå gennem byen uden at blive mødt med struttende skørter og rytmiske franskebrød.</p><p id="p10">København var dog efterladt med en stor regning til oprydningen efter de mange knuste flasker, der var blevet brugt til at slå rytmen med. Året efter blev i stedet indkøbt store mængder billige rytmeinstrumenter i Brasilien. Karnevallet kæmpede løbende med en trængt økonomi og måtte efter pinsen i 1993 dreje nøglen om, på grund af underskud.</p><p id="p11">I 1994 blev Landsforeningen Karneval i København dannet, og de stod for karnevallet i København fra 1994 og indtil 2007.</p><p id="p12">Landsforeningen Karneval i København måtte i 2008 opgive at arrangere endnu et karneval.</p><p id="p13">Men de københavnske sambaskoler indgik i et samarbejde og hyrede en gruppe, til at drive karnevallet.</p><p id="p14">Et vellykket karneval i 2008, skabte optimisme i karnevalsmiljøet og for at sikre flere karnevaller, besluttede man efterfølgende at stifte Fonden Copenhagen Carnival. Denne forening har sidenhen været en del af afholdelsen af Københavns karneval, under navnet Copenhagen Carnival.</p><p id="p15">Og i år er det altså Vesterbro, der skal ligge ryg og lokaler til det festlige og farverige karneval, der byder på både flotte shows, optog, mega-jam og natklubber. Om dagen, om natten, indendørs og udendørs.</p><p id="p16">Se det fulde program på karneval-kbh. com.</p><p id="p1">En biograf på Gl. Kongevej - et sted på strækningen søerne og Værnedamsvej. Det er 24-årige Jesper Larsen fra Amagers drøm.</p><p id="p2">Til daglig er han servicemedarbejder i en bankfilial i Kastrup Lufthavn 'ikke bankrådgiver, jeg egner mig ikke til at rådgive folk om deres dårlige økonomi, det har jeg rigeligt af selv', om aftenen er han filmoperatør i Grand Teatret og ind i mellem er han direktør i eget firma Scandinavian Culture Filmdistribution, der netop har købt den svenske film 'Man tänker sitt'.</p><p id="p3">"Den går helt vildt dårligt, den kommer til at give underskud. Det er ingen hemmelighed. København går godt, men Odense og Århus; de er ikke til svenske kulturfilm," lyder det ærligt fra den unge ø-bo.</p><p id="p4">Lige nu drømmer han om at åbne en biograf på Gl. Kongevej med tre sale, men understreger at der ikke er nogen konkrete aftaler eller planer lige nu. Beliggenheden skal dog helst være på Vesterbro-siden.</p><p id="p5">"Jeg ville hellere stjæle kunder fra Falkoner Biografen, end fra Vester Vov Vov. Men omvendt vil jeg hellere åbne biografen på Vesterbro, for folk på Vesterbro er mere urbane end på Frederiksberg. Det undrer mig ikke, at det er Nordisk Film, der har åbnet biografen på Frederiksberg, der skal være lidt mere ordnede forhold," siger Jesper Larsen.</p><p id="p6"><br /><em style="bold">Hvad med at stjæle kunder fra Imperial?</em></p><p id="p7"><br /><em style="bold">"Dem er jeg ikke bange for."</em></p><p id="p8"><br /><em style="bold">Men hvorfor lige Gl. Kongevej?</em></p><p id="p9">"Empire sidder hårdt på Nørrebro og os på Amager, vi gider ikke rigtigt rejse os med mindre, det er for at drikke øl. Vesterbro er et fedt sted, og folk på Vesterbro kan godt klare flere biografer," siger den unge Amagerkaner, der oprindelig er fra Frederikssund.</p><p id="p10"><br /><em style="bold">Hvad er den bedste film du har set?</em></p><p id="p11">"Det er pinligt at indrømme det, også fordi jeg gambler med min mandighed, men det er Den fabelagtige Amélie. Den opfylder mange af mine krav til en god film. Den er ikke-amerikansk og så er den visuelt lækker og det gør, at man bliver tæppebombet med visuelle indtryk," siger Jesper Larsen, der ikke kan sætte navn på den værste film, men siger, at 'der er rigtigt mange dårlige'.</p><p id="p1">En biograf på Gl. Kongevej -et sted på strækningen søerne og Værnedamsvej.</p><p id="p2">Det er 24-årige Jesper Larsen fra Amagers drøm.</p><p id="p3">Til daglig er han servicemedarbejder i en bankfilial i Kastrup Lufthavn ' ikke bankrådgiver, jeg egner mig ikke til at rådgive folk om deres dårlige økonomi, det har jeg rigeligt af selv', om aftenen er han filmoperatør i Grand Teatret og ind i mellem er han direktør i eget firma Scandinavian Culture Filmdistribution, der netop har købt den svenske film ' Man tänker sitt'.</p><p id="p4">»Den går helt vildt dårligt, den kommer til at give underskud.</p><p id="p5">Det er ingen hemmelighed.</p><p id="p6">København går godt, men Odense og Århus; de er ikke til svenske kulturfilm,« lyder det ærligt fra den unge ø-bo.</p><p id="p7">Lige nu drømmer han om at åbne en biograf på Gl. Kongevej med tre sale, men understreger at der ikke er nogen konkrete aftaler eller planer lige nu. Beliggenheden skal dog helst være på Vesterbro-siden.</p><p id="p8">»Jeg ville hellere stjæle kunder fra Falkoner Biografen, end fra Vester Vov Vov.</p><p id="p9">Men omvendt vil jeg hellere åbne biografen på Vesterbro, for folk på Vesterbro er mere urbane end på Frederiksberg.</p><p id="p10">Det undrer mig ikke, at det er Nordisk Film, der har åbnet biografen på Frederiksberg, der skal være lidt mere ordnede forhold,« siger Jesper Larsen.</p><p id="p11">Hvad med at stjæle kunder fra Imperial? »Dem er jeg ikke bange for.« Men hvorfor lige Gl. Kongevej? »Empire sidder hårdt på Nørrebro og os på Amager, vi gider ikke rigtigt rejse os med mindre, det er for at drikke øl. Vesterbro er et fedt sted, og folk på Vesterbro kan godt klare flere biografer,« siger den unge Amagerkaner, der oprindelig er fra Frederikssund.</p><p id="p12">Hvad er den bedste film du har set? »Det er pinligt at indrømme det, også fordi jeg gambler med min mandighed, men det er Den fabelagtige Amélie. Den opfylder mange af mine krav til en god film. Den er ikke-amerikansk og så er den visuelt lækker og det gør, at man bliver tæppebombet med visuelle indtryk,« siger Jesper Larsen, der ikke kan sætte navn på den værste film, men siger, at ' der er rigtigt mange dårlige'.</p><p id="p1">Poul Erik Andersson har været vidt omkring i sin journalistiske karriere. Svedige brydere og dygtige atletikudøvere havde i ungdommen hans bevågenhed, mens det i den modne alder ikke mindst er i den smokingklædte rolle - blandt stilfulde dansere på tv-skærmen - at han er blevet kendt som tv-vært. </p><p id="p2">I 1992 opfandt han programserien "Dans på Tværs", som i gennemsnit havde en million seere på DR1 - og har fortsat succesen på dk4 i en lang række danseprogrammer. Senest fra Cirkusbygningen i København.</p><p id="p3">Den 4. november kunne han fejre 50-års jubilæum som sportsjournalist, og det har dk4 valgt at fejre med programmerne "Den allersidste dans" (som vises på dk4 pt.) og "Drengene fra Vesterbro", som har premiere 2. juledag.</p><p id="p4">I dokumentarprogrammet "Drengene fra Vesterbro" møder Poul Erik Andersson syv af sine klassekammerater fra Enghavevejens Skole. I julimåned kunne de nemlig også fejre 50-års jubilæum, og det fejrede de med en rigtig hyggelig dag i hinandens selskab. På programmet stod en rundtur i barndommens gader, skøn frokost, besøg på Carlsberg og afslutning i Tivoli.</p><p id="p5">I "Drengene fra Vesterbro" fortæller "drengene" muntre anekdoter fra deres barndom i Vesterbros gader  Peter Vadmand beretter: </p><p id="p6">- Der var det krig på kniven. Så stod vi sammen og vi havde klub oppe på min mors loft - Sortemaskernes Klub - og vi lærte at skyde med bue og pil oppe på loftsgangen. Og så gik vi over og fangede børn i Søndermarken og skød til måls efter dem. Det var lidt halvfarligt, synes vi nok, men det gjorde vi så. Vi klatrede også, ja, fra Lyreskovgade og ned over Saxogade i alle tage og så videre - det var ikke noget min mor og far var glade for.</p><p id="p7">Barndommen havde stor betydning for deres videre liv, og Poul Erik Andersson slår det fast med ordene: </p><p id="p8">- Jeg har altid været stolt over, at være Vesterbro-dreng og jeg undlader aldrig at fortælle, at jeg er født og opvokset på Halmtorvet for at understrege, hvor vigtigt det har været for mig at være en Vesterbro-dreng.</p><p id="p9">En anden af "drengene" er den anerkendte kunstmaler Hans Voigt Steffensen, som er født og opvokset i Hedebygade - og han konkludere følgende i programmet:</p><p id="p10"> - Jeg føler mig dybt privilegeret. For mig er det en H.C. Andersen historie, at komme fra det miljø jeg kommer fra - og så komme til at arbejde med det jeg allerhelst vil.</p><p id="p11">Programmet vises på DK4 2. juledag.</p><p id="p1">ÅBNING En ny pladepusher åbner dørene i det centrale Odense tirsdag klokken 13.</p><p id="p2">Glad Samler Records, der har små to år på bagen, har ikke længere nok i lokalerne i Villestofte, og derfor har indehaver Jens Nicolaisen besluttet at udvide sin gesjæft med en afdeling i centrum -nærmere betegnet på adressen Vesterbro 1F.</p><p id="p3">Nogen stor kvadratmetermæssig udvidelse er det dog ingenlunde, for Glad Samler Records har lejet sig ind på blot 6,6 m2 hos Minikræmmeren, og dermed bliver der efter alt at dømme tale om landets mindste pladebutik.</p><p id="p4">" Forretningen bliver indrettet med maksimal meget hyldeplads, så der kan være mange lp'er trods få kvadratmeter.</p><p id="p5">Hver uge skifter jeg pladerne ud, så det bliver en ny oplevelse at komme i butikken med en uges mellemrum," fortæller Jens Nicolaisen, som udelukkende sælger nye og brugte lp'er og vinylplader.</p><p id="p6"><br /><em style="bold">Jagter unikt indhold</em></p><p id="p7">Når pladeconnoisseuren ikke er at finde i butikken, så er han ofte land og rige rundt på diverse plademesser, hvor han forsøger at jagte unikt indhold til de mange hylder.</p><p id="p8">" Jeg skal i højere grad bruge messerne til at finde spændende ting, som jeg kan præsentere i butikken ugen efter.</p><p id="p9">Kunderne vil også have ind-flydelse på sortimentet. Hvis de for eksempel vil have mere reggae, så må jeg jo ud og finde det," forklarer Jens Nicolaisen, der senere i august er vært for L. P. Plademesse på Kulturmaskinen i Odense.</p><p id="p10">Salg af grammofonpladerne, der ellers havde sin storhedstid frem til slutningen af 80' erne, hvor CD'en gjorde sit indtog, er de seneste år eksploderet.</p><p id="p11">I 2015 blev der solgt næsten 12 millioner lp'er på verdensplan.</p><p id="p12">dcp.</p><p id="p1">Den 79-årige Vesterbro-dreng Ivan Dyhrberg har forfattet en del af sine erindringer fra Vesterbro i 40' erne og 50' erne -mange siger de gyldne år i bydelen -trods besættelsen.</p><p id="p2">For det var også de år, hvor sammenholdet blev sammentømret -et sammenhold, som vist kun Nørrebro kunne matche.</p><p id="p3">Ivan Dyhrbergs fortælling er udkommet på forlaget Legimus.</p><p id="p4">Han er en rigtig god fortæller og kommer vidt omkring i sine små fortællinger.</p><p id="p5">Lokalavisen Vesterbro bringer her et uddrag fra bogens begyndelse: " Saxogade ligger på Vesterbro mellem Vesterbrogade og Sønder Boulevard.</p><p id="p6">Men for os drenge gik grænsen ved Matthæusgade.</p><p id="p7"><br /><em style="bold">Usynlige grænser</em></p><p id="p8">Kom man over denne grænse, var man trængt ind på fremmed territorium og risikerede at få bank af de drenge der boede her.</p><p id="p9">Ligeledes kom drengene derfra også nødigt i vores ende af gaden.</p><p id="p10">Nu var det ikke sådan, at man levede en beskyttet tilværelse i sin egen ende af gaden, der var altid en røvfuld inden for rækkevidde, der var en bestemt hakkeorden, de store drenge tyranniserede de mindre.</p><p id="p11"><br /><em style="bold">Masser af tæv</em></p><p id="p12">Når jeg tænker efter, var vi omgivet af megen vold i min barndom. Alle tævede alle.</p><p id="p13">Vores forældre tævede hinanden, og de tævede os.</p><p id="p14">I skolen var der forskellige afstraffelsesmetoder.</p><p id="p15">Vores dansklærer stak vores hoveder ind imellem sine ben, hvorefter han slog os med flad hånd i enden, nogle gange lå hans hånd temmelig længe på vores bagdel.</p><p id="p16">Vores sang-og religionslærer slog os i hovedet med buen fra sin violin, og medens han slog, stak han altid sin tunge ud af munden.</p><p id="p17">På et tidspunkt knækkede han violinbuen i kraniet på en af drengene.</p><p id="p18"><br /><em style="bold">Ustyrligt morsomt</em></p><p id="p19">Det var ustyrligt morsomt, men vi turde ikke grine, for manden var så ophidset, at fråden løb ham ud af munden.</p><p id="p20">Inspektør og viceinspektør brugte spanskrør, sløjdlæreren løftede os i den tynde hud på halsen og gymnastiklæreren tampede os med tovværket til klatreøvelser.</p><p id="p21">Det var også meget brugt at løfte os i ørerne -jeg kan endnu se det for mig.</p><p id="p22">" Tykke Bent" bliver løftet i ørerne, så øreflippen løsnede sig, gårdvagten stak lussinger eller satte os til vægs og det kostede som regel en eftersidning, at blive sat til vægs.</p><p id="p23"><br /><em style="bold">Den pæne ende af gaden</em></p><p id="p24">På gaden blev vi som sagt tævet af de større drenge og værtshusslagsmål hørte til dagligdagen. Vi boede i den pæne ende af gaden, det sagde de voksne altid, jeg ved ikke hvorfor de kaldte den det? For mig at se, var gaden ens hele vejen igennem.</p><p id="p25">Beboerne lignede alle hinanden, måske med undtagelse af alfonserne, sortbørshandlerne og kortspillerne, de var bedre klædt, og delte man gaden op i længder på 100 meter gentog forretnings-sammensætningen sig selv.</p><p id="p26">Der var lige så mange husspektakler i vores ende, som i den anden og " Salatfadet", politiets udrykningsvogn, kom lige meget alle steder.</p><p id="p27">I vores ende af gaden, op mod Vesterbrogade, (I den pæne ende) lå der et værtshus, hvor der tit var slagsmål.</p><p id="p28"><br /><em style="bold">Ud på gaden</em></p><p id="p29">Så tumlede kombattanterne nogen gange ud på gaden og lå der og rullede rundt i hestepærer og deres eget blod, det var sjældent at nogen prøvede at skille dem ad.</p><p id="p30">Tværtimod dannede tilskuerne en ring rundt om de kæmpende og kom med tilråb.</p><p id="p31">Af og til stoppede slagsmålet af sig selv, men andre gange nåede politiet frem i deres store udrykningsvogn (kaldet Salatfadet), og skilte slagsbrødrene.</p><p id="p32">De blev så taget med til Svendsgades Politistation, der lå et par gader væk. Havde slagsbrødrene været for genstridige ved afhentningen, blev det fortalt, at de tre fire betjente der havde hentet dem, gav dem en afklapsning inde i salatfadet.</p><p id="p33">Det er sikkert rigtigt nok, for nogle gange lød der megen tumult inde fra vognen, når den forlod skuepladsen.</p><p id="p34"><br /><em style="bold">Med hestevogn</em></p><p id="p35">Næsten al varetransport til gaderne foregik med hestevogn.</p><p id="p36">Det var grunden til der lå så mange hestepærer foran værtshuset, da alle kuskene spiste deres frokost her.</p><p id="p37">Udenfor stod der nemlig en vandpost, hvorfra hestene kunne få vand i spande som kuskene holdt.</p><p id="p38">Når de havde drukket, var det helt sikkert, at de skulle af med noget.</p><p id="p39"><br /><em style="bold">Mellem brosten</em></p><p id="p40">Det var helt utroligt, som sådan et par heste kunne urinere, og det hele nåede aldrig hen til kloakken, men sivede ned mellem brostenene, som hele gaden var belagt med og man var aldrig i tvivl om, at her havde der stået et par heste.</p><p id="p41">Når de havde drukket færdig, fik de muleposer på med deres æde i, og kuskene gik ind på værtshuset.</p><p id="p42">Hestene var meget rolige, selv om der var meget støj omkring dem, men en gang imellem var der et eller andet der forskrækkede dem, og selvom bremserne på hestevognen var trukket, kunne de store stærke heste nå at trække hele vognen hen af gaden eller op på fortovet, hvor gående sprang for livet.</p><p id="p43">Så kom kuskene farende ud fra værtshuset og fik manøvreret heste og vogn på plads igen." Vesterbro på godt og ondt.</p><p id="p44">Mange savner " det gamle Vesterbro". Mange er glade for, at bydelen nu har forandret sig og er blevet smart og moderne. Glædespiger og værtshuse er her stadig.</p><p id="p45">Og resten må man læse sig til.</p><p id="p1">

Lægeordineret heroin: Sundhedsministeren siger nu ja til lægeordineret heroin. Før valget var der et flertal for tanken i Folketinget, da Dansk Folkeparti i starten af oktober fremlagde forslag om forsøgsordning med lægeordineret heroin.</p><p id="p2">Det er godt, at Folketinget nu afspejler befolkningen – med et bredt flertal, der vil gøre noget for de mest udsatte i samfundet. </p><p id="p3">Det er godt, at der via de gode erfaringer og dokumentation fra udlandet, kan handles direkte til en permanent ordning, der dækker hele landet.</p><p id="p4">
Det ved vi på Vesterbro – for her kommer de mest udsatte stofbrugere – og de kommer fra hele landet. Der kommer 300-500 hver dag. Vi ved også, at de har det dårligt – meget dårligt! De tager, hvad de kan, for at få stillet et basalt behov. </p><p id="p5">
Det er dem vi ser med bukserne nede – med en nål i lysken; det er dem, der bliver misbrugt for at få råd til deres stof; det er dem, der er overladt til gaden – for at overnatte, for at arbejde og for et toilet. </p><p id="p6">Det er dem, der mærker, hvordan vi behandler de svageste i samfundet. Det er dem, der ser stofferne som løsningen på deres problemer. Det er dem, der er glade for, at de kan få et værdigt liv med lægeordineret heroin. </p><p id="p7">
Samtidig viser det, at næsten alle Folketingets partier, nu sammen med regeringen, begynder at se perspektiver i de gode erfaringer, der kan hentes fra udlandet. </p><p id="p8">At de over 80 steder i verden, hvor man har etableret fixerum/brugerrum har gode resultater og kan dokumentere, at de redder liv og forbedrer sundheden hos de stofbrugere, der benytter brugerrummene. Og dermed sikre et bedre udgangspunkt, når stofbrugerne er klar til forandring. </p><p id="p9">
Vi skal redde liv, når vi kan. Vi skal forbedre livet, når vi kan. </p><p id="p10">Det er stadig grundopfattelsen af formålet med vores sundhedsvæsen og velfærd i Danmark – der stadig er unik. I stedet for at forfølge internationale standarder – skal vi udvikle nye: </p><p id="p11">Kære politikere: Danmarks problem på Vesterbro har brug for, at vi hæver standarden til internationale vestlige standarder. Redder liv, forbedrer sundheden og skaber værdighed. </p><p id="p12">Giv os muligheden for at etablere fixe- og brugerrum.
</p><block><p>De op mod 40 daglige brugere af værestedet Gang i Gaden på Vesterbro i København gruer for, hvad der skal ske med stedet efter nytår: </p></block><p id="p1">BIBLIOTEK: Arbejdet med at etablere 10. klassecenter i Vesterbro Bibliotek og Kulturhus i Lyrskovgade er godt i gang.</p><p id="p2">Arbejdet betyder at Informationen på biblioteket lukker fra 1. juli til 26. august. Informationen ligger ved indgangen i stuen og indeholder de skranker, hvor der er kasse til betalinger og mulighed for personlig betjening fra kl. 13 til kl. 17 på hverdage og fra kl. 11 til 15 om lørdagen.</p><p id="p3">Lukningen skyldes, at der brydes gennem væggen til gaden og etableres en ny indgang fra Informationen og ud til Lyrskovgade.</p><p id="p4">Det betyder, at al sagsbehandling og betaling af regninger ikke er muligt på Vesterbro Bibliotek i perioden. Biblioteket henviser i stedet til Hovedbiblioteket eller Valby Bibliotek. Regninger kan desuden betales online via bibliotek. kk.dk. Derudover er der skærmbetjening i biblioteksrummet, hvor man kan kontakte Biblioteket Online, som kan hjælpe med meget sagsbehandling.</p><p id="p5">Dog ikke betalinger. rem.</p><p id="p1">Vesterbro er byens gamle arbejderkvarter, der blev opført med boliger til håndværkere og arbejdere. Og det er ikke bare vejen Vesterbro, men området, som ligger i en trekant mellem Vesterbro og Vindegade.</p><p id="p2">I dag er kvarteret spækket med små butikker og sammenhold. De mange beboere er gået sammen i en beboerforening, der hvert år holder et stort loppemarked i Dronningensgade, samler affald ind i området og har dannet en vegetarisk spiseklub.</p><p id="p3">Tag en tur rundt i området. Shop lopper, bliv klippet eller nyd en bid mad.</p><p id="p4"><br /><em style="bold">1. Letbanen kommer</em></p><p id="p5">Lige nu er der temmelig meget byggeri på Vesterbro. Men det skal som bekendt være skidt, før det bliver godt, ik?</p><p id="p6">Når letbanen er færdig i slutningen af 2020, kan man hoppe på den langs Vestre Stationsvej, som er det ydre Vesterbro.</p><p id="p7">Letbanen skal ifølge planen køre hvert 10. minut i begge retninger fra klokken fem om morgenen til klokken et om natten.</p><p id="p8"><br /><em style="bold">2. Det gemte værksted</em></p><p id="p9">Ved siden af porten i Krudthusgade hænger et meget lille skilt, hvor der står Junkart. Bag porten ligger et lille åbent værksted og showroom. Det er Krudthuset.</p><p id="p10">Her går de to herrer Peter Byskov og Tom Pedersen og sysler. Måshe har du på Café Den Smagløse lagt mærke til, at der hænger små bure med dukkehoveder i. Det er Tom Pedersen, der står bag dem.</p><p id="p11">Han laver alskens kunst af gamle dukker, og hvad han ellers finder på sin vej. Den anden herre i værstedet er Peter Byskov. Han sliber knive, laver ting i træ og jagtintarsier.</p><p id="p12">Gå ind og tag et kig og få en sludder. Det vil du ikke fortryde.</p><p id="p13">Hvad: Åbent værksted og showroom Hvor: Dronningensgade 88 i baggården. Indgang fra Krudthusgade.</p><p id="p14">Hvornår: Efter aftale, men de fleste dage åbner de klokken 8.30.</p><p id="p15"><br /><em style="bold">3. Mormormad</em></p><p id="p16">Selv om navnet kunne antyde, at restaurant Cro'n har ligget der så længe, at bønderne kom kørende i hestevogn, når trangen til sovs og kartofler blev for stor. Men det er ikke tilfældet. Stedet hed engang Blomsten og var et broget værtshus. Senere blev stedet til Café Blomsten, der var café og beboerhus. Men også et anpartsselskab bestående af 40 beboere fra Vesterbro. I dag er stedet mormormadens højborg. Det er her, du skal gøre holdt, hvis du er til klassiske retter som stegt flæsk med persillesovs, dansk bøf eller stegt ål. Hvad: Restaurant Cro'n Hvor: Dronningensgade 29</p><p id="p17">Hvornår: Mandaglørdag: Fra kl. 17.</p><p id="p18"><br /><em style="bold">4. Gå en tur</em></p><p id="p19">Det er næsten et must at gå en tur gennem kvarterets farverige gader.</p><p id="p20">Tag en tur uden andet formål end at nyde de mange farverige byhuse, hvor stokroserne slængrer sig op ad de fleste.</p><p id="p21"><br /><em style="bold">5. Udforsk en baggård</em></p><p id="p22">Der er masser af små, finurlige baggårde bag gaderne på Vesterbro. Tag et kig ind i dem og lad dig overraske. Her er vi bag det tidligere Kræftens Bekæmpelse i nummer 46.</p><p id="p23">Det smukke bindingsværks hus, der står i stor kontrast til den farverige baggård, der leder tankerne til Thailand og vinkende katte.</p><p id="p24"><br /><em style="bold">6. Flaggade</em></p><p id="p25">Måske har du lagt mærke til de små, metal holdere, der sidder på næsten alle husene på Odinsgade? Det er flagstangsholdere, og de er der, fordi alle huse på gaden flager, når en beboer har fødselsdag.</p><p id="p26">Festligt, ik? Hvor: Odinsgade.</p><p id="p27"><br /><em style="bold">7. Legepladser</em></p><p id="p28">Det er ikke til at se det, hvis man ikke lige ved det. I sprækken mellem nummer 65 og 63 på Thorsgade ligger der en hyggelig, lille legeplads til de mindste. For nylig mødtes nogle af beboerne fra kvarteret for at rydde op på arealet. Så der er klar til at blive hygget på legepladsen.</p><p id="p29">Der er to legepladser på Vesterbro. Den anden ligger for enden af Dronningensgade, hvor Store Glasvej krydser. Her er der legeplads, sandkasse og boldbur med basketballnet.</p><p id="p30">Pladsen er lidt i forfald, og især den gule mur langs pladsen kunne bruge et lag friskt maling. Derfor spurgte beboerne i området Odense Kommune, om de måtte sætte planter langs muren. Og det blev et ja. Hvis du bor i området og har lyst til at give en hånd med at plante og vande, er det 22. maj kl. 11-13.</p><p id="p31">Hvad: Legepladser.</p><p id="p32">Hvor: For enden af Dronningensgade og på Thorsgade.</p><p id="p33"><br /><em style="bold">8. Keramik</em></p><p id="p34">Bag ruderne er Mona Vander i gang med at ælte en klump hvid ler. Og det er ok, at du kigger på.</p><p id="p35">Hendes butik Mona Vander er nemlig også et åbent værksted. Så gå bare ind og se, hvordan kopperne, skulpturerne og vaserne bliver til.</p><p id="p36">Hvad: Åbent værksted Hvor: Vindegade 79 Hvornår: Tirsdag-fredag 11.00 til 17.30.</p><block><p>Præstegården ligger på 4. sal, og indgangsdøren på Vesterbrogade i København er med løs og ung hånd pyntet med spraydåse. </p></block><p id="p1">1. juli 2018 blev det tilladt at forhandle CBD produkter i Danmark med en indholdsværdi på max 0,2 pct THC.</p><p id="p2">I Esbjerg åbnede Ronni Pedersens gode ven Michael Svendsen straks efter butikken GrowBis, og her var Ronni mødt frem til receptionen for at ønske sin ven tillykke med butikken.</p><p id="p3">-Da jeg kommer til Esbjerg og ser hans butik, får jeg selv en enorm lyst til at blive selvstændig med en lignende butik i Odense. Jeg får lavet en aftale med min ven om, at jeg vil åbne en GrowBis butik i Odense. 10. november stod butikken klar til åbning på Vesterbro 17, siger Ronni Pedersen.</p><p id="p4"><br /><em style="bold">CbD produkter</em></p><p id="p5">GrowBis er en butik, der forhandler kosttilskud og andre produkter indeholdende CBD. CBD produkterne kommer fra Cannabis planten, uden for meget af det psyko-aktive stof thc.</p><p id="p6">-I USA er der lavet en masse forskning omkring CBD produkter, og jeg har selv på nært hold oplevet folk med eksempelvis kræft, som har haftstor glæde af at benytte CBD produkter. Produkterne er også hjælpsomme til personer, der lider af smerter i kroppen, mod psoriasis eller personer med psykiske lidelser.</p><p id="p7">-Det er helt fantastisk at se og opleve personer, der lider, få det bedre efter at de benytter CBD produkterne. Produkterne fås i flere forskellige varianter. Jeg har Vape olie til e-cigaretter, olie der indtages med dråber under tungen, fiskeolie tabletter med 3-6-9 Omega fedt, karameller og the.</p><p id="p8">-Jeg forhandler mærket Mary Moonlight, et mærke, hvorfra jeg forhandler deres pasta, snacks og urter til madlavning fra. Derudover forhandler jeg økologiske produkter fra Nyborggaard, hvorfra vi har proteinpulver og hampefrøolie.</p><p id="p9">-Og endelig forhandler jeg hudplejeprodukter fra Trompetol, hvor jeg har forhandlingen af f. eks. shampoo, massageolie og diverse salver, siger Ronni Pedersen.</p><p id="p10"><br /><em style="bold">FAKTA GROWBIS</em></p><p id="p11">GrowBis Vesterbro 17 Indehaver: Ronni Pedersen Salg af CBD produkter Facebook: GrowBis Odense Hjemmeside: www.Growbis.</p><p id="p12">dk.</p><p id="p1">Beliggenhed, beliggenhed og beliggenhed er de tre vigtigste faktorer for prisen. Sådan lyder et ejendomsmæglermundheld.</p><p id="p2">Men det gælder ikke hos Skat.</p><p id="p3">Direktør og aktuar Lars Wismann har gennemgået de offentlige vurderinger af 750 boligejendomme i Region Hovedstaden. Undersøgelsen viser store forskelle.</p><p id="p4">Den laveste vurdering målt pr. kvadratmeter ligger på Sundvej, idyllisk lige ud til Øresund og Hellerup Strand, mens de dyreste kvadratmeter er i en byfornyet ejendom på Enghavevej 32 på Vesterbro.</p><p id="p5">»Det bør være åbenlyst, at prissætningen i vurderingerne er fuldstændig absurd. Du har på den ene side Danmarks måske bedst beliggende boligejendom med en kvadratmeterpris på 4.632 og på den anden side en Vesterbro-ejendom til 29.435 kr. pr.</p><p id="p6">kvadratmeter. Det hænger overhovedet ikke sammen,« siger Lars Wismann.</p><p id="p7">Han konstaterer, at der lige ved siden af de dyreste kvadratmeter i undersøgelsen ligger en lignende ejendom, hvor kvadratmeterprisen er 19.359 kr. ifølge den offentlige vurdering.</p><p id="p8"><br /><em style="bold">Dyrere end naboen</em></p><p id="p9">Enghavevej 32 har dermed en vurdering godt 50 pct. højere end naboejendommen.</p><p id="p10">Skattedirektør Jens Perch Nielsen vil ikke udtale sig om de konkrete ejendomme.</p><p id="p11">»Jeg vil ikke på forhånd afvise, at der kan være fejl i disse vurderinger, og vi vil naturligvis undersøge dette.</p><p id="p12">Skat kan imidlertid ikke kommentere på enkeltsager, idet det nu er op til ejerne af de pågældende ejendomme at klage, hvis de ikke er enige i den vurdering, som de modtager i næste måned,« siger Jens Perch Nielsen.</p><p id="p13">lene.andersen@jp.dk </p><p id="p14"><br /><em style="bold">Fakta: ANDELSBOLIG Værdisættelse</em></p><p id="p15">Andelsboligforeningerne kan vælge mellem tre metoder, når de værdisætter deres ejendom. Andelsværdien deles derefter ud på de enkelte boliger i foreningen.</p><p id="p16">Skats offentlige vurdering, der kommer hvert andet år og hviler på handelspriserne for lignende boligejendomme i området omkring vurderingstidspunktet.</p><p id="p17">En valuarvurdering af ejendommens aktuelle stand og handelsværdi.</p><p id="p18">Anskaffelsessummen fra da andelsboligforeningen blev stiftet.</p><p id="p19"><br /><em style="bold">ANDELSBOLIG</em></p><p id="p20">Maksimalpris Maksimalprisen er den højeste lovlige pris, som en andelshaver må sælge sin ejendom til. Maksimalprisen findes ud fra værdien af andelskronen, som beregnes ud fra, hvor meget hele ejendommen ville kunne sælges til som udlejningsejendom.</p><p id="p21">Undersøgelsen Realkredit Danmark laver en form for opdateret valuarvurdering, hvor der tages udgangspunkt i hele ejendommens værdi som udlejningsejendom ud fra de aktuelle markedsforhold nu-og-her.</p><block><p>De udenlandske narkomaner er i modsætning til typiske danske narkomaner aggressive, når de bliver bedt om at gå, formentlig fordi deres misbrug består af kokain og amfetamin, der i modsætning til heroin får folk til at fare op. </p></block><p id="p1">Det lykkedes ikke for de to fremtrædende SF'ere, Hellen Hedemann og Martin Günter, at blive opstillet i Vesterbro-kredsen forud for kommunalvalget til november. Ganske usædvanligt foretrak de lokale SF'ere på et opstillingsmøde fire andre kandidater heraf flere ganske ukendte. Hellen Hedemann og Martin Günter sidder begge i dag i Borgerrepræsentationen (BR), og Martin Günter er formand for SF's gruppe og i øvrigt også tidligere formand for BR. Hellen Hedemann er næstformand i Borgerrepræsentationen og har i de seneste år markeret sig kraftigt på flere social-sager.</p><p id="p2">De er begge meget fåmælte om situationen efter opstillingsmødet på Vesterbro. "Vi tager det stille og roligt. Det er vores eneste kommentar," lyder det samstemmende fra Martin Günter og Hellen Hedemann, som deler lejlighed på Vesterbro.<br /><em style="bold">Kan opstilles andetsteds</em><br />
 Både Martin Günter og Hellen Hedemann har dog mulighed for hvis de skynder sig - at finde en anden kreds at blive opstillet i og derved bevare muligheden for at blive valgt til Borgerrepræsentationen. Martin Günter er tidligere blev valgt i Indre By og Hellen Hedemann i Vanløse. Thomas Warburg var dirigent på det møde, hvor Martin Günter og Hellen Hedemann blev vraget, og han medgiver, at det er en ganske usædvanlig situation, at to fremtrædende medlemmer af Borgerrepræsentationen ikke bliver opstillet i den kreds, de bor i. "Jeg ved selvfølgelig ikke, hvorfor folk stemte, som de gjorde. For mit vedkommende var det mere et tilvalg af de andre end et fravalg af Martin Günter og Hellen Hedemann," siger Thomas Warburg, der dog gerne vil stå ved, at han ofte er politisk uenig med Martin Günter<br /><em style="bold">Tvangsfjernelser</em><br />
 Direkte adspurgt giver Thomas Warburg to bud på, hvorfor vesterbroerne har fravalgt to politikere, som ellers lignede sikre kort. Den ene forklaring er, at der har været uro i gruppen i flere år, og at Martin Günter har været en central figur i den interne magtkamp. Det er en offentlig hemmelighed i SF, at Jens Johansen, som er ordfører, og Martin Günter ikke har en kemi, der passer sammen. Den anden forklaring er, at Martin Günter er formand for det udvalg, som afgør om børn i Københavns Kommune skal tvangsfjernes. Dette udvalg, Børne- og ungeudvalget, tog den kontroversielle beslutning om at fjerne de to jordanske børn, Nasra og Nidal, fra deres danske plejeforældre og sende dem til Jordan. Sagen fik stor pressedækning, fordi meget tydede på, at de to børn vantrivedes, og udvalgets beslutning blev derfor kraftigt kritiseret. De fire opstillede fra Vesterbro-kredsen i SF blev Torben Fleckner, som er formand for partiforeningen på Vesterbro, Jens Johansen, Jens Andersen og Erik Willumsgaard. <a href="mailto:niels.ditlev@jp.dk">niels.ditlev@jp.dk</a></p><p id="p1">TORSDAG 6. APRIL 19.30 Gospel Koncert i Eliaskirken.</p><p id="p2">Påskens budskab i glade gospeltoner med Vesterbro Gospelkor.</p><p id="p3">20.00 Opera, klaver og violin i én koncert. Cecilie Holst Markussen og musikere i Kristkirken.</p><p id="p4">7. FREDAG 7. APRIL 19.30 Hildegardmeditation om nyskabelse i Enghave Kirke. Skye Løfvander, overtonesang; Louise Hjort, fløjter og elektronik; Viggo Julsgaard Jensen, præst.</p><p id="p5">20.00 DJ Simon Witzansky i Fredagskirken på Vesterbros Torv.</p><p id="p6">Lydcollager og soundtracks der skaber billeder for det indre øje og rum for ro og refleksion.</p><p id="p7">LØRDAG 8. APRIL 14.00 Børnegudstjeneste i Sct. Matthæus Kirke. Optakt til Påske med Peter Hjort.</p><p id="p8">SØNDAG 9. APRIL PALMESØNDAG GUDSTJENESTER 10.00 Sct. Matthæus Kirke. Peter Hjort.</p><p id="p9">10.30 Apostelkirken. Niels Nymann Eriksen.</p><p id="p10">11.00 Enghave Kirke. Viggo Julsgaard Jensen.</p><p id="p11">11.00 Kristkirken. Mette Gramstrup.</p><p id="p12">13.00 Eliaskirken. Birgitte Kvist Poulsen.</p><p id="p13">17.00 Mariakirken. Jens Johansen.</p><p id="p14">19.30 Mariakirken. Korshærsgudstjeneste.</p><p id="p15">16.00 Koncert med Lübecher Mädchenkantorei og Vesterbro Sogns Ungdomskor i Enghave Kirke.</p><p id="p16">PÅSKEUGEN Hils på gadepræst Liane Zimsen Dambo og sogne præst Viggo Julsgaard Jensen, når de sammen iklæder Vesterbro i gult med påskehilsner.</p><p id="p17">TIRSDAG 11. APRIL 14.00 Gudstjeenste i Enghave Kirke 14.20 Lav din egen påskedekoration i Enghave Kirke med blomsterbinder Søren Lorenzen.</p><p id="p18">17.00 PåskeJAZZ. Birgitte Kvist Poulsen og Olivier Antunes i Eliaskirken.</p><p id="p19">ONSDAG 12. APRIL 17.00 Taizé-sange i Mariakirken.</p><p id="p20">SKÆRTORSDAG 13. APRIL GUDSTJENESTER MED FÆLLESSPISNING 11.00 Gudstjeneste i Kristkirken med kirkens konfirmander. Fællesspisning ved pølsevognen.</p><p id="p21">13.00-Det store gæstebud i Mariakirken.</p><p id="p22">Mariatjenesten serverer lammeragouti kirkens rum.</p><p id="p23">17.00 Måltidsgudstjeneste i Eliaskirken for børn og voksne i samarbejde med Mariakirken.</p><p id="p24">17.00 Enghave Kirke. Gudstjeneste med efterfølgende middag.</p><p id="p25">17.00 Påskemåltid i Sct. Matthæus Kirkes menighedssal, Valdemarsgade 14. 19.30 Gudstjeneste i kirken.</p><p id="p26">Peter Hjort.</p><p id="p27">17.00 Tyg og Tænk i uKirke. Den Alternative Madklub inviterer til fællesspisning med overskudsmad, doneret fra lokale restauranter og madsteder på Vesterbro.</p><p id="p28">18.00 Påskemåltid i Apostelkirkens sal. 19.30 Gudstjeneste i kirken.</p><p id="p29">Andreas Rasmussen.</p><p id="p30">LANGFREDAG 14. APRIL GUDSTJENESTER 10.00 Sct. Matthæus Kirke. Liturgisk musikgudstjeneste. Peter Hjort.</p><p id="p31">11.00 Enghave Kirke. Viggo Julsgaard Jensen.</p><p id="p32">17.00 Kristkirken. Toner og Tanker til Langfredag. Mette Gramstrup m. fl. EVENT 19.30 KØBENHAVNER-PASSIONEN En nutidig fortolkning af begivenhederne Langfredag.</p><p id="p33">Optog fra Eliaskirken til Helligåndskirken via Københavns Rådhus og Domhuset.</p><p id="p34">LØRDAG 15. APRIL RETRÆTE OG GUDSTJENESTER 09.30 Apostelkirken. Påskelørdag-Retræte. Inger Dahl Jensen og Lene Skovmark.</p><p id="p35">16. PÅSKESØNDAG 16.4.</p><p id="p36">FESTGUDSTJENESTER 10.00 Sct. Matthæus Kirke. Peter Hjort.</p><p id="p37">10.30 Apostelkirken. Andreas Rasmussen og Niels Nymann Eriksen.</p><p id="p38">11.00 Enghave Kirke.</p><p id="p39">Jette Steffensen.</p><p id="p40">11.00 Kristkirken. Mette Gramstrup.</p><p id="p41">13.00 Eliaskirken. William Salicath.</p><p id="p42">19.30 Mariakirken. Korshærsgudstjeneste.</p><p id="p43">17. MANDAG 17.4. 2.</p><p id="p44">PÅSKEDAG GUDSTJENESTER 10.00 · Sct. Matthæus Kirke. Birgitte Kragh Engholm.</p><p id="p45">17.00 · Mariakirken. Børnegudstjeneste med fællesspisning Jens Johansen. Med tilmelding.</p><p id="p46">KONCERT 17.00 Luther musik -Martin Luther i toner, film, billeder og ord. Koncert i Kristkirken med Dorthe Zielke og Søren Johannsen.</p><p id="p47">EVENT 19.30 · Eliaskirken. LYSLEVENDE. En fortælle-event med lokale historiefortællere og live musik ved Bjørn Fjæstad og sognepræst Birgitte Kvist Poulsen i samarbejde med HØRT.</p><p id="p1">UNGE: Der er nærmest tale om et Vesterbros unge-topmøde -bare uden unge -når folk fra boligorganisationer, forvaltningen, skolerne, ungdomsklubberne, Lokaludvalget og Områdefornyelsen på tirsdag har sat hinanden i stævne i Tænkeboksen på Oehlenschlægersgades Skole. Det er det såkaldte SSP-samarbejde, der har indkaldt til mødet. Det vil sige det samarbejde mellem Skole, Socialforvaltning og Politi, som arbejder med at forebygge kriminalitet blandt børn og unge.</p><p id="p2">Hvor brænder det, Hvordan har bydelens unge det, og bruges kræfterne på det kriminalpræventive arbejde godt nok? Det er nogle af spørgsmålene, deltagerne skal ind på.</p><p id="p3">Målet er at sætte alle de gode kræfter, der arbejder med kriminalpræventive projekter på Vesterbro, sammen. De mange forskellige folk skal lære hinanden at kende, udveksle erfaringer og koordinere indsatserne, så de opsøgende medarbejdere ikke falder over hinanden i bydelen. De skal hjælpe hinanden med at finde ud af, hvor de unge opholder sig i bydelen, hvilke fritidstilbud, de har og hvordan tilbuddene fungerer.</p><p id="p4">»Lokaludvalget er rigtig glad for dette ungenetværk, der nu bliver samlet. Vores opgave er jo at arbejde for at skabe de gode rammer for både børne-, unge-og voksenliv på Vesterbro. Derfor er det vigtigt at stoppe op en gang i mellem og spørge hinanden, om vi gør det godt nok. Virker vores forskellige ungeprojekter og kan vi gøre det endnu bedre ude i felten ved at slå kræfterne sammen?,« siger næstformand i Vesterbro Lokaludvalg, Thomas Warburg ( SF).</p><p id="p5"><br /><em style="bold">Brug kræfterne på sport</em></p><p id="p6">På ungenetværket på tirsdag vil der især blive sat fokus på Otto Krabbes Plads, Litauens Plads og Alsgadekvarteret.</p><p id="p7">SSP, forvaltningen, skolerne og boligselskaberne har længe arbejdet med at skabe meningsfulde tilbud i de unges fritid.</p><p id="p8">Projekter, væresteder og initiativer, der skal få de unge til at bruge deres kræfter på kreativitet, sport og samarbejde med hinanden i stedet for bare at hænge på gadehjørnerne og blive fristet af kriminalitet.</p><p id="p9">»Vesterbro er en meget ung bydel med mange børn og unge. Det frivillige sociale arbejde med pædagoger, der opsøger de unge på gader og pladser er verdenskendt i hele København. Vi har i modsætning til andre steder i byen kunnet stoppe ungebander, bilafbrændinger og anden hærværk i opløbet.</p><p id="p10">Fordi vi kender de unge og har daglig kontakt med dem i gaderne. Det succesfulde arbejde er siden blevet forstærket af enkeltstående indsatser fra Lokaludvalget og senest Områdefornyelsen, som også har kunnet poste penge i det opsøgende arbejde med de unge. Alle de kræfter skal vi have til at samarbejde, så vi får et endnu stærkere og finmasket tilbud til de unge,« siger Thomas Warburg, Mellem de mange praktiske erfaringer og udfordringer, der skal diskuteres på ungenetværket, vil der også blive tid til en vitaminindsprøjtning fra den erfarne oplægsholder Søren Østergaard, som gennem kvalitative interviews med tusinder af unge, er en af de eksperter, der bedst ved, hvad, der rører sig blandt de unge og hvilke initiativer, der virker.</p><p id="p11">Han har tidligere stillet skarpt på de unges oprørstrang med det humoristiske foredrag »Det er sgu svært at gøre oprør mod en far med en federe hættetrøje end én selv«.</p><p id="p1"> I få øjeblikke lignede det startskuddet på en lang og indædt kamp mellem Vangede og Vesterbro, som begge ønskede sig en Dan Turèlls Plads.  Argumenter  om hvor forfatteren foretrak at få sin aske hældt ud, eksempelvis  føg i fugleflugtslinje mellem vest og nord, og i det hele taget lod det ikke til, at nogen af parterne agtede at give sig.  Men så gik der på bedste turèllsk vis realiteter i sagerne, og til sidst trak stenbroens folk deres ansøgning tilbage fra Vejnavnenævnet under Københavns Kommune.  </p><p>I erkendelse af at nordkøbenhavnerne var først ude, satser Vesterbro nu på kælenavnet Onkel Danny, oplyser formand Niels Vestergaard fra bydelens lokalnævn. »Vi ønskede ikke, at det skulle udvikle sig til rivalisering mellem os og Vangede. Desuden ligger Onkel Dannys Plads meget godt til Vesterbro-jargonen,« mener han, til trods for at det ansigtsløftede arbejderkvarter ikke længere ligner beskrivelserne fra Dan Turèlls mange skildringer i årenes løb. Da lokalrådet tilbage i november meldte sig i kapløbet om at hædre forfatteren på den mest imposante vis, var det planen at navndøbe et indhug på Enghavevej nær Sønder Boulevard. </p><p>»Men det ligger måske for langt væk fra det centrale Vesterbro og de steder, Dan Turèll normalt færdedes. Derfor overvejer vi nu et par andre steder,« forklarer formanden. En mulighed kunne være det stykke af Halmtorvet, der strækker sig mellem rundkørslen og Stampesgade. Et alternativ er den trekantsammenføjning, som Viktoriagade, Abel Cathrines Gade og Istedgade danner. Skal det blive til noget, kræver det dog, at beboerne accepterer at ændre post-adresse.  <br /><em style="bold">Passivt rådhus </em><br /> Niels Vestergaard forventer en afklaring på placeringen af Onkel Dannys Plads inden for de næste par måneder, og foreløbig har Københavns Kommune sagt god for det nye navn. Imens glæder ejendomsmægler Ivan Brich sig over, at endnu en forhindring er fjernet i Vangedes mange-årige bestræbelser på at opføre en plads og udstyre den med en skulptur. Nu er der efterhånden kun én knast tilbage. Gentofte Kommune skal give sin byggetilladelse på den udsete plads for enden af Vangede Bygade.  Det volder tilsyneladende en del problemer på rådhuset på Bernstorffsvej, hvorfra man ellers har planlagt at ansigtsløfte kommunens fem hovedgader som en kontant belønning til borgerne efter milliardsalget af elselskabet NESA i fjor. </p><p>»Det kunne være perfekt at have pladsen parat til det, der ville have været Dan Turèlls 60-årsdag i maj 2006. Derfor håber vi at kunne lægge lidt pres på borgmester Hans Toft (K). Hvis vi skal nå at søge fondsmidler og have skulpturen færdig, behøver vi grønt lys til at komme i gang inden sommerferien,« fortæller Ivan Brich, der er primus motor på projektet.  <a href="mailto:rune.skyum@jp.dk">rune.skyum@jp.dk</a></p><p id="p1">Vesterbro er kontrasternes holdeplads. De gamle bygninger med baghus på baghus og lokum i gården, hvor Tove Ditlevsen mødte de vagtsomme øjne i digtsamlingen ' Barndommens gade', er væk.</p><p id="p2">Ikke engang beskrivelsen af kvarteret i genudsendelsen af ' Jul på Vesterbro' holder i dag. Anders Matthesens figurer fra 2003 ville ikke have råd til en bolig i kvarteret, men de ville sikkert tappert V kæmpe videre for retten til at være der. Et eller andet sted i Istedgade, eller i sidegaderne. De skal have deres stoffer, sælge deres sex, leve deres liv. Og det må så blive et liv på gaden.</p><p id="p3">Hus Forbi-sælger Allan har også levet på gaden på Vesterbro. Og om natten bliver det et travlt og barskt sted.</p><p id="p4">Allan husker lydene af bremser, sirener og en summen af snak fra gaden på Vesterbro. Her kommer lægeambulancen tit, når der er en på gaden, som har fået en overdosis.</p><p id="p5">Allan sov oftest inde på Mændenes Hjem. Her var lydbilledet lidt anderledes.</p><p id="p6">-Det var råben og skrigen. Det var de mest almindelige lyde. Der blev råbt og skreget om, at folk skyldte hinanden dit og dat, fortæller Allan.</p><p id="p7">Om natten er der stor forskel på Vesterbrogade, som er travl og tra-fikeret, Kødbyen med gallerier, restaurationer og klubber, Halmtorvet med Husets Teater, PH Cafeen og Dugnad, som ligger på den anden side af muren, der blev sat op i PH Cafeens gård, fordi gæsterne, der går ud for at ryge, er lidt forskellige de to steder.</p><p id="p8">Dugnad drives af Mændenes Hjem, som ligger i Lille Istedgade og er et centralt træfpunkt for de socialt udsatte, der lever videre på Vesterbro mellem alle de dyre lejligheder og nye caféer, der er dukket op i dette årtusinde.</p><p id="p9"><br /><em style="bold">Byfornyelse</em></p><p id="p10">I 1960' erne var planen at sanere hele Vesterbro og bygge en motorvej ud af København. Planen blev aldrig realiseret på grund af voldsomme protester, men den medaf virkede til, at mange små butikker blev lukket og tømt hurtigere end andre steder. Det faldt sammen med pornografiens frigivelse, så i stedet dukkede der pornobutikker og tilsvarende biografer op.</p><p id="p11">Vesterbro blev Københavns ' Red Light District'. Et centrum for narkotika og prostitution.</p><p id="p12">Selve boligmassen blev byfornyet, og boligerne blev til andelsog ejerboliger med priser i fri himmelfart.</p><p id="p13">I et interview i Politiken for nogle år siden udtalte en indfødt vesterbrodreng af den lidt mere rå kaliber, at han var træt af ' altaner og jyder med taliban-skæg.' De jyske indvandreres skægmode skifter nok igen, men de nye altaner bliver hængende foran lejlighederne med nogle af Danmarks dyreste etagekvadratmeter.</p><p id="p14">Vesterbro er stadig centrum for prostitution og narkotika. Men de fleste aktiviteter er samlet i den ende af Istedgade, der ligger omkring hovedbanegården og de omkringliggende gader og pladser.</p><p id="p15">Mere mondæne caféer med cafe latte om dagen og specialøl om aftenen har taget over.</p><p id="p16"><br /><em style="bold">Advarsel</em></p><p id="p17">I december 2014 advarede det amerikanske udenrigsministerium i sin officielle rejsevejledning folk mod at frekventere Vesterbro (og i øvrigt også Nørrebro) i nattetimerne.</p><p id="p18">' København er i almindelighed en sikker by. Men visse områder udgør en større risiko end andre.</p><p id="p19">For eksempel bør De undgå indre Vesterbro og Nørrebro sent om natten'.</p><p id="p20">På Vesterbro køber Hus Forbi-sælgerne aviser på Mændenes Hjem, som er den største aktør på socialområdet på Vesterbro. Mændenes Hjem står både for natcaféen for kvinder, Café Klare, stofindtagelsesrummet Skyen med mellem 400 og 800 indtagelser i døgnet og mange andre aktiviteter på forskellige adresser.</p><p id="p21">Først og fremmest er det et herberg for hjemløse, hvor man også kan søge indenfor i kontaktstedet og få en kop kaffe, en snak eller et hvil døgnet rundt. Og man kan købe sine aviser, som Hus Forbi-sælger Allan gjorde, da han solgte på Vesterbro.</p><p id="p22">-Du kan hente aviserne flere gange om dagen. Jeg stiller mig typisk ved Føtex på Vesterbrogade og sælger. Det påvirker ikke mig, når det bliver mørkt klokken fi-re. Jo mere koldt og mere mørkt det er, jo flere aviser kan jeg sælge, fortæller Allan.</p><p id="p23">Han var selv stofbruger, da han levede på gaden på Vesterbro.</p><p id="p24">Så der skulle skaffes nogle penge og sælges nogle aviser.</p><p id="p25"><br /><em style="bold">Mangler du noget?</em></p><p id="p26">-På den tid solgte jeg aviser ved Føtex på Vesterbrogade. Der var biler og masser af mennesker, som gik forbi. Når du går gennem Istedgade, så bliver der spurgt, om man mangler noget hele vejen ned til Mændenes Hjem, fortæller Allan.</p><p id="p27">Nede ved Mændenes Hjem oplever han tit, at der er ballade om aftenen. Oppe ved hovedbanen er der ikke så mange om aftenen.</p><p id="p28">Det er i dagtimerne, der er trængsel der.</p><p id="p29">-Jeg holder selvfølgelig øje med, hvis der er ballade. Så går jeg udenom, siger Allan.</p><p id="p30">Tilbuddet om at sælge Hus Forbi reddede ham, dengang han tog stoffer.</p><p id="p31">-Jeg skulle lave penge dengang.</p><p id="p32">Det at sælge Hus Forbi holdt mig fra at skulle sælge stoffer selv og fra at stjæle. Det har holdt mig ude af spjældet, siger han.</p><p id="p33">Det var lidt forskelligt, hvor mange gange om dagen han kom på Mændenes Hjem. Nogle gange to-tre gange om dagen for at købe aviser.</p><p id="p34">Om aftenen og om natten kom han der for at prøve at slappe af i det, der i dag hedder Kontaktstedet.</p><p id="p35">-Man kunne sidde og slappe af og sove lidt i hallen. Men man skulle holde øje med sine ting og sove med det ene øje åbent. Når jeg sover den dag i dag, og folk lister hen til mig, så vågner jeg. Går man normalt hen mod mig, så vågner jeg ikke. For normalt, når folk vil stjæle, så lister de sig jo frem, fortæller han.</p><p id="p36">Allan sov også nogle gange i en parkeringskælder på Vesterbro.</p><p id="p37">-Der sad også folk og tog stoffer en gang imellem. Det var nemmere at sove dernede. Du er mere tryg ved, at du ligger et sted, hvor du kan gemme dig lidt. Det kan du ikke på samme måde på Mændenes Hjem. Der er larm hele tiden.</p><p id="p38">-Jeg stiller mig typisk ved Føtex på Vesterbrogade og sælger.</p><p id="p39">Det påvirker ikke mig, når det bliver mørkt klokken fire. Jo mere koldt og mere mørkt det er, jo flere aviser kan jeg sælge.</p><p id="p40">Du er mere tryg ved, at du ligger et sted, hvor du kan gemme dig lidt. Det kan du ikke på samme måde på Mændenes Hjem.</p><p id="p41">Der er larm hele tiden.</p><p id="p42">Man skal passe på sine ting.</p><p id="p43"><br /><em style="bold">HJEMLØS I NATTEN</em></p><p id="p44">I december og januar, hvor dagene er kortest, sætter Hus Forbi fokus på natten.</p><p id="p45">Og på at være hjemløs i natten. Når dagen er længst om sommeren, er den på omkring 17 timer.</p><p id="p46">Lige nu er vi nede omkring de syv timer. For de fleste betyder det også, at sindet bliver mørkere.</p><p id="p47">Flere bliver ramt af regulære vinterdepressioner.</p><p id="p1">Det er gået op og ned for Vesterbro Rengøring og Polering, siden Kurt Carlsson etablerede sin virksomhed i Nykøbing i 1975.</p><p id="p2">Men når den 61-årige indehaver har klaret sig væsentlig længere i branchen end så mange andre, skyldes det blandt andet, at han aldrig har ladet de vilde planer løbe af med virksomheden.</p><p id="p3">-Vi har været mellem to og fire medarbejdere i alle årene alt efter, hvor mange kunder vi har haft. Vi har ikke ønsket at blive en kæmpe virksomhed. Samtidig har vi holdt os til Odsherred, så vi ikke skal bruge så mange timer på landevejen. Til gengæld er vi ikke kræsne med de opgaver vi tager ind, forklarer Kurt Carlsson om sit virke gennem de snart fire årtier.</p><p id="p4">I mange år drev han virksomheden sammen med hustruen Winnie, som han mistede tidligere på året. Hun stod for regnskabet og hjalp med rengøringen, når der var pres på.</p><p id="p5">Lige nu har Kurt Carlsson blot en enkelt medarbejder, fordi virksomheden inden for kort tid har mistet to store kunder.</p><p id="p6"><br /><em style="bold">Hård konkurrence med koncerner</em></p><p id="p7">Vesterbro Rengøring og Polering har både private, institutioner og virksomheder i kundekredsen.</p><p id="p8">Blandt andet havde firmaet i mange år Lundbeck i Lumsås som fast kunde. Nykøbing-virksomheden har også opgaver for Odsherred Kommune, blandt andet når skolerne skal have pudset vinduer. Ud over rengøring og vinduespolering har firmaet desuden opgaver med at slå græs, passe grønne områder og pudse vinduer for forskellige erhvervskunder.</p><p id="p9">Kurt Carlsson har været så mange år i branchen, at han har lært, at det går op og ned -både når der er fremgang og krisen i samfundet. Konkurrencen er der hele tiden. Derfor regner han også med, at tabet af de to store erhvervskunder bliver erstattet med nye opgaver -sådan er rengøringsmarkedet.</p><p id="p10">-Der er som sådan ikke sket de store ændringer i branchen gennem alle årene, men konkurrencen er benhård.</p><p id="p11">Det er umuligt at hamle op med de store koncerner. Samtidig er der i alle årene indimellem dukket nye, lokale firmaer op, der tilbyder arbejde til meget lavere priser end os andre. Men de stopper næsten altid efter nogen tid, forklarer manden, der har set talrige rengøringsvirksomheder åbne og lukke i Odsherred siden midten af 1970' erne.</p><p id="p1">Oven på halvanden måneds relativ ro på overfladen er konflikten mellem indvandrerbander og rockergrupperinger tilsyneladende igen brudt ud på åben gade, efter to mænd mandag aften skød en 40-årig mand ned på en restaurant på Vesterbro.</p><p id="p2">»Der var én med en hættetrøje og én med en elefanthue. Min kammerat sagde, at det så for skummelt ud, og jeg gik ud af restauranten for at se efter dem. En af dem rakte ud efter noget i lommen, så jeg skyndte mig ind, og kort efter skød de. Det er for sygt,« fortalte en ung mand, der havde siddet og spist sammen med den skudramte, til Berlingske Tidende kort efter skudepisoden.</p><p id="p3">Han ønskede ikke sit navn i avisen.</p><p id="p4">Skuddramaet fandt sted lidt før kl. 20 mandag, da en maskeret mand affyrede fire skud fra fortovet og ind gennem en rude til thai-restauranten Ban Gaw, der ligger på hjørnet af Halmtorvet og Eskildsgade, og som på det tidspunkt var godt fyldt med spisende gæster. En 40-årig mand af algerisk afstamning, der ifølge politiet har tilknytning til ¦ indvandrerbandemiljøet på Nørrebro og tidligere har begået kriminalitet, blev ramt i halsen, skulderen og brystkassen.</p><p id="p5">Hans tilstand var kritisk efter skyderiet, men han blev i går formiddags erklæret uden for livsfare.</p><p id="p6">Berlingske Tidende talte kort efter skyderiet med den yngre mand med indvandrerbaggrund, der havde spist sammen med den 40-årige mand på restauranten.</p><p id="p7">Han fortalte, hvordan han og en kammerat havde siddet til bords med den 40-årige, da de så de to maskerede mænd gå frem og tilbage på gaden og spejde ind gennem vinduerne.</p><p id="p8">Da de maskerede mænd trak våben, forsøgte de tre mænd ved bordet at søge dækning bag en bardisk i restauranten, men den 40-årige, som dannede bagtrop, blev ramt. Ifølge politiet har alle tre mænd tilknytning til bandemiljøet på Nørrebro.</p><p id="p9">Gerningsmændene brugte en Fiat Tipo, der i går blev fundet på Frederiksberg.</p><p id="p10">Politiet mener at kunne relatere den til personkredsen omkring AK 81.</p><p id="p11">EN AF DEM RAKTE UD EFTER NOGET I LOMMEN, SÅ JEG SKYNDTE MIG IND, OG KORT EFTER SKØD DE. DET ER FOR SYGT.</p><p id="p12">VIDNE TIL SKUD PÅ VESTERBRO.</p><p id="p1">Har du et sted i København, du altid vender tilbage til? »Da jeg flyttede til byen i 1988, startede jeg i en skummel, lille lejlighed på Frederiksberg. Siden boede jeg på Vesterbro, men jeg havnede på Nørrebro, hvor jeg stadig bor. Vesterbro bliver jeg dog ved med at vende tilbage til. At besøge Vesterbro er stadig som at komme til en stor, lidt beskidt industriby i Norditalien, og stykket fra Hovedbanen op ad Vesterbrogade til Føtex-bygningen er stadig det mest storbyagtige stykke af København.</p><p id="p2">Den strækning har altid været en åbning for mig. Her er der plads, rum, højt til loftet. Der er et mylder af mennesker, men det er et blandet mylder - det vil sige, at folk er forskellige i modsætning til mange andre steder i byen.« Hvad har Dan Turèll betydet for dit forhold til byen?</p><p id="p3">»Det var i høj grad Dan Turèlls København, jeg mødte, da jeg kom hertil. Siden folkeskolen har jeg fulgt ham og læst mange af hans digte, der handlede om København, så det var langt hen ad vejen hans billede af byen, jeg havde med. Det er også »Storbytrilogien«, som mange af digtene på pladen kom fra. Sjovt nok opdagede jeg først digtet »Sidste tur gennem byen«, da vi skulle producere pladen - det, synes jeg, siger det helt præcist. Det rammer ord for ord og sætning for sætning ned i det billede af København, som var dengang.</p><p id="p4">Dan Turèlls København var jo i høj grad centreret omkring Istedgade, hovedbanen og Vesterbro, og det Vesterbro, jeg kom ind til som ung, var netop den slidte og frække Istedgade med alle de her små solløse sidegader, fedtede antikvariater og værtshuse. Alt det, han beskriver i »Sidste tur gennem byen«, hvoraf det meste er helt væk nu.« Hvordan mødte du Dan Turèll? »Jeg kom ud fra Musikkonservatoriet og havde spillet rigtig meget musik som bassist og guitarist, men nu havde jeg købt en sampler, hvilket var helt nyt på det tidspunkt. Jeg købte gamle plader - netop i de antikvariater, Dan Turèll beskrev, og samplede fra dem, og hen ad vejen fandt jeg ud af, at det ikke kun var hip hop, man kunne sample - det var al musik, også jazz. Jeg ville gerne lave noget på dansk, som skulle kommunikere på gadeplan og i øjenhøjde, men som stadig var sofistikeret.</p><p id="p5">Hvor skulle jeg gå hen? Der var ligesom kun Dan Turèll, men jeg tænkte:</p><p id="p6">»Det kan jeg simpelthen ikke.« Jeg gik rundt i to måneder og tog mod til mig. På det tidspunkt boede jeg på Vester Fælledvej, og Vesterbro var mit hood.</p><p id="p7">Indtil jeg fik ideen til at snakke med Dan, havde jeg aldrig mødt ham på Vesterbro, men så snart, jeg havde tænkt tanken, begyndte jeg at støde ind i ham på Ludvigsen eller nede foran bageren søndag morgen - som et vink med en vognstang. Da jeg ringede til ham, sagde han: »Jamen, det lyder sgu meget godt. Jeg har faktisk ventet på, at du skulle ringe«. Vi mødtes og drak nogle øl, og han kunne godt lide det, jeg lavede, så jeg gik hjem og læste hele samlingen og valgte en håndfuld digte ud, som han også syntes var fede. Det udviklede sig til at blive en plade.«</p><p id="p8">Hvilken rolle spillede Vesterbro i jeres arbejde? »Det hele foregik her på Vesterbro, som jo var mit København på det tidspunkt, og det hang godt sammen med hans. Der var ikke grund til at tage andre steder hen. Jeg kan blandt andet huske, at vi skulle have taget nogle billeder. Vi talte om, hvem vi skulle bruge som fotograf, og vi blev enige om bare at bruge ham der i fotoforretningen nede om hjørnet.</p><p id="p9">»Nårh jo, fedt nok.« Til dags dato ved jeg ikke, hvem der har taget billederne. Vi vidste i det hele taget ikke, hvad det var, vi var i gang med at lave - vi havde ikke noget pladeselskab, så det var lidt de glade amatører. Vi gik ned på Ludvigsen for at tage nogle billeder, hvor vi kastede papir op i luften og savede i nogle bøger med en motorsav. Vi var helt glade - projektet var som en legeplads, og ingen af os havde troet, at det ville blive til en forretning af nogen art.« Der er sket en del med København og Vesterbro siden. Hvad synes du om den udvikling?</p><p id="p10">»Da jeg flyttede til byen, var den stadig et sted, hvor folk arbejdede, komplet med blåt Kansas-tøj, sikkerhedssko og smøger. Det var et sted, hvor der var industri, hvadenten det var Politikens trykpresse, som buldrede om natten, Carlsberg som bryggede, så øltågen lå tæt over Vesterbro, B&amp;W på Amager eller FL Smidt i Valby. Hver gang jeg finder spor af den fortid, bliver jeg så glad. En storby skal have sine grimme sider som modvægt til alt det pæne og friserede, ellers bliver tingene uærlige.</p><p id="p11">Fordi huspriserne er steget så voldsomt, bliver det sværere og sværere at finde huse som får lov til at ligge hen og ligne pis, men de er der heldigvis stadig. For eksempel det modernistiske etagehus ved Nørreport station. Det er en underligt ufølsom klods mellem alle de fi-ne gamle rødstenshuse med sine sprosseløse vinduer og det rustne hav af mobil-antenner på taget.</p><p id="p12">Det gamle Hawaii Bio på hjørnet af Oehlenschlægersgade ligner også sig selv - det er sikkert stadig lejelejligheder i dag med en god blanding af københavnere. Man kan sige alt muligt godt om Kartoffelrækkerne, og der er pissehyggeligt, men det er en bestemt type mennesker, som har råd til at bo der, og det tror jeg ikke er sundt for nogen, at man stimler sammen i ghettoer - heller ikke når der er tale om rigmandsghettoerne. Det er blandingen, der er fed. Jeg har selv boet i kummerlige lejligheder, fordi jeg havnede i byen på et tidspunkt, hvor der stadig var etlagsvinduer, petroleumsovne og rim på dynen om morgenen - til gengæld kostede det ikke noget at bo her, og det skabte et mylder af alle slags mennesker.</p><p id="p13">Det må ikke forsvinde.« Hvad er det gode ved København anno 2018? »Jeg savner på ingen måde råheden og alle de kranke skæbner, som jeg mødte, da jeg flyttede til København. Det var aldrig sjovt med alle dem, der havde det ad helvede til på Ve sterbro - det var ikke det, der var kvaliteten.</p><p id="p14">Jeg synes i det hele taget ikke, man skal forherlige ulykke og forfald. Jeg elsker København, og jeg synes grundlæggende, vores politikere på Rådhuset har en god forståelse for, hvad byen er. Du kan bade i havnen, ro kajak - hvilken storby kan man det i? Snart kan man også krydse byen i metro. Engang var det oplagte valg at flytte ud af byen, når man fik børn, fordi byen var hård, men nu har jeg fået tre børn i byen. Jeg ville til gengæld ønske, at jeg kunne hive dem med ud af byen nu, for nu har jeg lyst til at prøve noget andet efter 30 år i København, men det kan jeg ikke. De har slået rødder her. Det er vævet helt ind i dem.«.</p><p id="p15">kais@berlingske.dk </p><p id="p16"><br /><em style="bold">Fakta: Halfdan E</em></p><p id="p17">Født i 1965 i Lyngby.</p><p id="p18">Har sat musik til serierne Borgen, Sommer og Forestillinger og Per Flys film Bænken, Arven og Drabet - plus en række udenlandske film og serier. Arbejder netop nu på 6. sæson af Badehotellet.</p><p id="p19">Har spillet bas i en række danske bands, herunder Laid Back, Dieters Lieder, Poul Krebs og Gangway - og produceret en lang række plader for bl. a. TV2, Peter Belli, Venter på Far og Tobias Trier.</p><p id="p20">Udgav pladerne »Pas på pengene« og »Glad i åbningstiden« i samarbejde med Dan Turèll. Begge udgivelser vandt en Dansk Grammy-pris (nuværende Danish Music Award).</p><p id="p21">Bor på Nørrebro med hustru, tre børn.</p><block><p>Der er plads til mere end 30.000 musikfans, når der er Vesterbro Festival i Den Brune Kødby i juni. </p></block><p id="p1">Narkomanerne, de prostituerede og andre skæve eksistenser skal væk fra Vesterbro, og i stedet skal kvarteret i højere grad befolkes af børnefamilier.
Dét er blandt målene i en såkaldt kvarterplan for Indre Vesterbro, som Københavns Kommune har udarbejdet i forlængelse af den omfattende byfornyelse, der er sat i gang i området.
Byfornyelsen ventes i sig selv at gøre området mere attraktivt for børnefamilier, fordi lejlighederne bliver større, og boligstandarden bedre.
Men kvarterplanen lægger op til at sætte yderligere skub i dén udvikling med en lang række initiativer, som bl.a. sigter på at gøre kvarteret mere grønt, dæmpe trafikken og etablere flere institutioner for børn og ældre.</p><p id="p2">Et formuleret mål er også, »at kvarterets store andel af narkomaner og andre belastende grupper skal søges reduceret«.  I praksis vil det ske ved, at en del af den lange række af institutioner for hjemløse, psykisk syge, stofmisbrugere og
prostituerede, som i dag findes på Vesterbro, stille og roligt forsvinder fra bydelen.
I dag hører en del af disse institutioner, der er såvel offentlige som private, hjemme i baghuse og butikslokaler.  Men »i takt med byfornyelsen vil det blive sværere at finde egnede lokaler til en overkommelig husleje.
Specielt institutioner for stofmisbrugere er under alle omstændigheder vanskelige at indpasse«, hedder det i planen.
Samtidig forventes politiets indsats mod narkohandlen at bidrage til, »at narkomaner og prostituerede i mindre grad vil præge gadebilledet på Indre Vesterbro«.
»Vesterbro har taget sin del af slæbet på dette område.  Der er tale om en bredspektret indsats, som ikke i sig selv går ud på at flytte disse mennesker, men som kan være med til at fjerne årsagerne til, at problemerne opstår,« siger overborgmester Jens
Kramer Mikkelsen (S).
I planen indgår også initiativer, der skal tilføre kvarteret »flere grønne elementer« så som træer, beplantede arealer, espalierer og facadebeplantning.
Hensigten er også at forbinde kvarterets eksisterende grønne anlæg med rekreative områder i nabokvartererne ved hjælp af stier og passager, ligesom der i nogle områder vil blive åbnet mulighed for at etablere tagterrasser, »både til gården og gaden«.
Målet er også at dæmpe trafikken på Indre Vesterbro ved bl.a. at indføre en parkeringsafgift i hele kvarteret og ved at gøre det mere sikkert at krydse f.eks. Istedgade.
I planen, som er blevet til i et samarbejde med beboere og organisationer på Vesterbro, indgår endvidere en udbygning af institutionerne, som skal gøres flexible, så der f.eks. laves daginstitutioner i stueetagen og plejehjemslignende ældreboliger i de
øvrige etager.
»Indsatsen skulle gerne føre til, at Vesterbro bliver styrket, og at folk bliver boende i bydelen.  Derfor er det vigtigt at få gjort Vesterbro til et trygt sted for børn at vokse op.  Det hér er et håndslag til bydelen,« siger Jens Kramer
Mikkelsen.</p><p id="p1">STUDIETID: På DSBs gamle værkstedsarealer ved Otto Busses Vej er der nu udsigt til nye studieboliger.</p><p id="p2">DSB udbyder et areal ved det gamle værkstedsareal på 5500 kvadratmeter til udlejning af midlertidige studieboliger.</p><p id="p3">På grund af en ny planlov, er det blevet muligt at der kan etableres midlertidige boliger til studerende i op til 10 år inden for den eksisterende lokalplan.</p><p id="p4">Underdirektør for DSB Ejendomme Jes Transbøl forventer, at de kommende studieboliger kan skabe et attraktivt og spændende miljø på arealerne og udtaler i en pressemeddelelse at: »Vi forventer, at de studerende sammen med en kommende midlertidig skole vil kunne skabe en god stemning i arealerne, hvor mange børn og studerende vil have deres daglige gang. DSB Ejendomme arbejder i øjeblikket på at få flere arealer i det område af Otto Busses Vej i spil med midlertidige udlejninger, og vi er allerede i dialog med et par stykke.« Lille Vesterbro på vej I det grønne område er der netop planlagt en midlertidig skoleløsning for Oehlenschlægersgades Skole. Lokaludvalget har tidligere udtrykt ønsker om at skabe en stor park på området ved Otto Busses Vej, mens overborgmester Frank Jensen (S) tidligere har fortalt, at han drømmer om en helt ny bydel ' Lille Vesterbro', på DSB-arealet med 3500 nye boliger og 250.000 kvadratmeter erhverv.</p><p id="p5">U Vi forventer, at de studerende sammen med en kommende midlertidig skole vil kunne skabe en god stemning i arealerne.</p><p id="p6">JES TRANSBØL, underdirektør i DSB Ejendomme.</p><p id="p1">Det er ikke nemt at være jyde. I hvert fald ikke i dagene op til en flytning til København. Det måtte musiker Henrik Engqvist sande, da han for fire år besluttede sig at flytte fra Aalborg til Djævleøen.</p><p id="p2">»Jeg lå nok under for nogle fordomme, men altså lidt nervøs var jeg da. Den der store by, og københavnerne, som er så meget fremme på beatet og... Jeg havde da været i København, bl. a andet for at spille, men det er jo ligesom ikke det samme som at bo her.</p><p id="p3">Jeg havde heller ikke nogen idé om, hvor jeg egentlig ville bo i København, for jeg kendte ikke forskellen på bydelene. Jeg skulle bare have et sted at bo,« siger han.</p><p id="p4">Et facebook-opslag om en lejlighed til leje i Flensborggade på Vesterbro var det, der gjorde udslaget. Det var ikke et valg. Men måske var det meningen. For Henrik er blevet fuldstændig vild med bydelen.</p><p id="p5">»Jeg har aldrig nogen sinde oplevet et sted, hvor der er så meget rummelighed, hvor der er plads til alle og hvor man tager hånd om hinanden i både stort og småt.</p><p id="p6">Og det er altså ikke sådan, at jeg aldrig har været uden for Aalborg. Jeg har bl. a boet og studeret 2 1/ 2 år i Los Angeles,« siger Henrik Engqvist og fortsætter: »For mig var det virkelig en øjenåbner. Også fordi jeg jo selv oplevede at blive modtaget med så meget åbenhed, kærlighed og varme.</p><p id="p7">For eksempel da jeg efter et år skulle flytte, fordi mit lejemål var ved at udløbe. Jeg må have nævnt det for min supersøde tyrkiske kioskejer på Sønder Boulevard, for pludselig fortalte han, at der var en andel til salg i bygningen, hvor kiosken lå. Og det var det. Det var så stort og så utroligt fantastisk at opleve.</p><p id="p8">Og ja, der følte jeg virkelig, at jeg var en del af.« Kærligheden til Vesterbro »Der er en helt speciel ånd i det her område. Der er liv i gaderne, også selv om det er koldt derude. Folk putter sig ikke i deres lejligheder, de går ud, mødes over en kop kaffe eller en øl på de her skønne åndehuller, der ligger alle steder. Det gør jeg også selv, og for mig er det som musik at lytte til snakken og lyden af mennesker.« Det eneste Henrik kan blive lidt bekymret for, er, at Vesterbro bliver alt for attraktivt.</p><p id="p9">Forstået på den måde, at f. eks boligpriserne bliver så høje, at ingen almindelige mennesker kan få råd til en lejlighed. Eller at alle de små barer og cafeer hen ad vejen bliver til cocktaillounges og dyre brunchsteder.</p><p id="p10">»Det ville ændre alt. Boligpriserne er jo allerede godt på vej, og flere af mine venner har da også måttet finde andre græsgange. Det skræmmer mig lidt. Også fordi, at det Vesterbro, som jeg har fået lov til at opleve, så vil forsvinde.</p><p id="p11">De mange forskellige mennesker og nationaliteter, de skæve og skøre og skønne, kreativiteten og måske ovenikøbet varmen og rummeligheden,« siger han.</p><p id="p12">Et liv med musik Henrik Engqvist er ikke bare en jyde forelsket i Vesterbro.</p><p id="p13">Han er også noget ved musikken, han er trommeslager, uddannet i LA og han spiller ikke bare over hele København, men også sammen med musikere, der spiller over hele verden.</p><p id="p14">Og han tager med. Mange af dem er studiekammerater fra LA-tiden. Soul, funk, jazz og R&amp;B er hans genrer -blød, melodiøs, musik, der føles lækker for krop og sjæl. Han skriver også sin egen musik og tekster og underviser for øvrigt på Helsingør Musikskole.</p><p id="p15">»Jeg føler mig utroligt privilegeret. Jeg laver det, jeg elsker og jeg kan oven i købet leve af det,« siger han og fortsætter: »Men en ting var at komme til Vesterbro som mig, noget andet var at være musikeren Henrik fra Aalborg.</p><p id="p16">Det er ikke nemt at komme ind på musikscenen i København.</p><p id="p17">Men jeg gjorde et stort benarbejde ved altid at dukke op til jamsessions. f. eks på PH caféen, La Fontaine og Drop In. Selvfølgelig for at vise, hvad jeg kunne, men ikke mindst for at blive en del af og -bidrage. Og så hjalp det altså også ret meget, at jeg har spillet sammen med de her vildt dygtige og berømte musikere. Det åbnede ligesom et par døre.« Spørger man Henrik, om han en dag kunne forestille sig at flytte retur til Aalborg, lyder der et klart og roligt nej. Han savner sin familie, men byen er blevet for lille for ham.</p><p id="p18">»Faktisk var det janteloven, der fik mig til at flytte.</p><p id="p19">Jeg spillede over hele byen, var med i alt muligt. Og langsomt kom den der: Nu ham igen. Skal han da blande sig i alting. Til sidst kunne jeg ikke engang finde ud af at skrive en foromtale til en koncert, for der ville mit navn jo også stå. Så tog jeg til Vesterbro. Og det kan man nok fornemme, at jeg ikke har fortrudt.« Vil man høre Henrik spille, er der mulighed for det allerede i aften på Islands Brygge Kulturhus kl 21, hvor han bl. a spiller sammen med den verdenskendte bassist Jimmy Haslip.</p><p id="p20">Ellers lyt til ham på den lækre Cd ' Engqvisition', der kan købes via gatewaymusic.</p><p id="p21">dk eller streames på f. eks Spotify og Apple Music.</p><p id="p22">henrikengqvist.com Drømmen om et liv som musiker er for længe siden blevet opfyldt. Henrik Engqvist har fejret 25 år som professionel trommeslager og har hele verden som sin legeplads.</p><p id="p23">Men basen er Vesterbro, som han mødte for første gang i Flensborggade.</p><p id="p24">Foto: Dan Møller.</p><p id="p25">" Jeg har aldrig nogen sinde oplevet et sted, hvor der er så meget rummelighed Henrik Engqvist.</p><p id="p1">Resultatet af en politiaktion natten til fredag er, at betjente fra Københavns Politi har anholdt 18 kvinder med udenlandsk herkomst på Vesterbro. De er alle prostituerede og sigtet for at overtræde udlændingeloven ved at arbejde i Danmark uden at have tilladelse til det.</p><p id="p2">Ifølge Københavns Politi har både ordensmagten og beboerne på Vesterbro oplevet en udvikling i prostitutionsmiljøet, så der nu hver aften og nat står adskillige afrikanske prostituerede og tilbyder sig til mænd i kvarteret fra Tivoli til Gasværksvej og omkring Istedgade. Så aggressivt, at det sker, selv om mændene har både kone og børn med sig.</p><p id="p3">Og får kvinderne bid, ordner de forretningerne i gårde, trappeopgange og i områdets klubber - til stor ulempe for områdets beboere og forretningsdrivende.</p><p id="p4">Alle 18 kvinder bliver sigtet og afhørt af politiet, så betjente kan afdække de prostitueredes arbejde, men også at finde ud af, om kvinderne har været indblandet i eller udsat for anden kriminalitet som eksempelvis menneskehandel. De vil samtidig blive tilbudt en samtale med repræsentanter fra Center Mod Menneskehandel, der står for at håndtere regeringens handlingsplan mod menneskehandel. Blandt andet opsøger de netop udenlandske prostituerede.</p><p id="p5">Herudover vil politiet have fremstillet kvinderne i grundlovsforhør for arbejdet uden tilladelse og kræve, at de bliver udvist af landet.</p><p id="p1">Med udgangen af april sluttede høringsperioden for den store Vesterbroplan.</p><p id="p2">Planen skal i sidste ende klæde socialudvalget i København på til at beslutte, hvordan de store sociale udfordringer, som bydelen dagligt står over for, skal håndteres.</p><p id="p3">Ét af de helt store diskussionsemner er placeringen af et eventuelt stofindtagelsesrum på Vesterbro.</p><p id="p4">I den plan, der netop har været i høring, er der lagt op til et ambitiøst tilbud med flere funktioner, herunder også muligheder for overnatning og behandling. Men det bliver ikke nemt at finde det rette sted til rummet, mener Robert Olsen, der er forstander på Mændenes Hjem i Istedgade, som inden for det seneste halve år har fået lagt Sundhedsrummet og Café D ved Halmtorvet ind under sig.</p><p id="p5">-Stedet skal ligge relativt tæt på Hovedbanegården. Der skal være et større antal kvadratmeter. Der skal kunne modtages mange gæster pr.</p><p id="p6">dag. Der skal tages hensyn til naboer og specielt hensyn til for eksempel børneinstitutioner og lignende, skriver han i Vesterbro Bladet.</p><p id="p7">Han foreslår selv følgende placeringer: det gamle posthus i Tietgensgade og arealet mellem posthuset og banelegemet, arealet ved Hovedbanegårdens nuværende cykelhandler, Mariakirken, Mændenes Hjem, Halmtorvet 17, området ved det nuværende Sundhedsrum og Café D samt det tomme autoværksted i Ingerslevgade 90.</p><p id="p8">Socialudvalget forventes at behandle den endelige plan i starten af juni.</p><p id="p1">Centrum: Mens en del kunder helt pr. refleks skælder ud over, at Føtex på Vesterbro nu indfører betaling for at parkere ved varehuset, siger varehuschef Klaus Slotsager, at intentionen fra Føtex' side er den stik modsatte: -Vi ønsker netop at give kunderne god mulighed for at komme af med deres bil, så de kan foretage deres indkøb i Føtex, siger varehuschefen.</p><p id="p2">Den meget brugte p-plads ligger tæt på gågaderne i Odense, hvorfor mange Betal for gratis parkering Læs også forsiden strøgkunder bruger pladsen, fordi den hidtil har haft to timers fri parkering.</p><p id="p3">Avisen har talt med flere faste city-kunder, der lørdag formiddag kører fra parcelhuset i forstaden, parkerer hos Føtex, sætter p-skiven, køber ost og kaffe i specialforretninger i strøggaderne, inden de måske slutter af med en indkøbstur i Føtex inden lørdagsfrokosten.</p><p id="p4"><br /><em style="bold">Svært at få plads</em></p><p id="p5">-Det er netop dén type kunder, vi ikke mere vil lægge to timers gratis parkeringsplads til. Mange kunder har over for mig eller andre i Føtex beklaget sig over, at det for eksempel i slutningen af ugen ikke er muligt at få en p-plads.</p><p id="p6">Nu gør vi noget ved det og sikrer samtidig, at det for vore kunder er gratis at parkere den første time. Når p-billetten trækkes, får man samtidig en papirslip som på samme måde som en flaskebon gælder som betaling i forretningen, fortæller Klaus Slotsager.</p><p id="p7">Hammeren falder ikke med p-afgifter på 590 kroner fra dag et. Ifølge varehuschefen vil kunderne i de første par uger blive vejledt, så de kan vænne sig til de ny forhold.</p><p id="p8">-Det system, vi nu indfører, fungerer upåklageligt i andre Føtex-varehuse i Danmark, tilføjer Klaus Slotsager.</p><p id="p9">Odense Kommune er i gang med at lave en parkeringsstrategi.</p><p id="p10">Her er målet at få så ensartede regler som muligt. Da avisen præsenterer rådmand Jan Boye ( K) for de nye parkeringsregler hos Føtex, får vi denne reaktion: -Føtex kan på sin egen grund gøre, hvad man vil.</p><p id="p11">Når det er sagt, er det ingen hemmelighed, at jeg arbejder for at få indført fælles retningslinjer i hele byen.</p><p id="p12"><br /><em style="bold">Fællesmøde forude</em></p><p id="p13">-I næste måned har jeg inviteret de store p-selskaber til et møde. Her vil de blive præsenteret for kommunens ønske.</p><p id="p14">Det går ud på følgende: Kør dankortet igennem, når man parkerer, og igen når man forlader pladsen. Dermed betales netto, altså for den tid, man faktisk holder.</p><p id="p15">Første halve time skal være gratis, så man kan gå et ærinde, siger Jan Boye.</p><p id="p16">I dag skal man på de fleste privatepladser betale forud.</p><p id="p17">Det er lig med risiko for en p-afgift, hvis indkøbsturen trækker ud, eller spild af penge, hvis mødet er kortere end ventet, og man har kastet for mange mønter i automaten.</p><p id="p18">[ Vi ønsker netop at give kunderne god mulighed for at komme af med deres bil.</p><p id="p19">Klaus Slotsager, Føtex-chef.</p><p id="p20"><br /><em style="bold">12 kroner i timen</em></p><p id="p21">Onsdag morgen indfører Føtex på Vesterbro betaling for parkering.</p><p id="p22">To timers gratis parkering via p-skive erstattes med betaling: 12 kroner i timen.</p><p id="p23">Betaling for den første time kan refunderes ved køb af varer i butikken.</p><p id="p24">Hidtil har p-begrænsningerne kun været gældende i butikkens åbningstid.</p><p id="p25">De nye regler gælder døgnet rundt -også i weekenden.</p><p id="p26">Europark tager sig af kontrollen.</p><p id="p27">Pris for overtrædelser: 590 kroner.</p><p id="p1"> Først er det lidt mærkeligt: En stemme i headsettet fortæller, at man skal gå ned ad Absalonsgade. Og det kan man jo udmærket selv finde ud af:</p><p id="p2">»Du har valgt tur nr. fem 'De boede her' af Lars Frost. Gå nu ned ad Absalonsgade«.</p><p id="p3">Så begynder en stemme, der viser sig at være forfatterens egen, at tale. Sammen med den slæbende stemme, høres slæbende skridt på indspilningen.</p><p id="p4">I begyndelsen vender man sig rundt et par gange, når en kvindestemme råber, at 'så smider hun sgu da bare hele lortet ud, hvis du ikke tager det med dig, din idiot', eller noget i den retning. Lidt senere høres lyden af glas, der smadres mod stenbroen. Men det er ikke nu, det sker. Det skete en anden gang, fortæller stemmen på båndet. Men det var her i Absalonsgade.</p><p id="p5">Lars Frosts beretning om folk, han kender, som engang har boet på Vesterbro - og ret mange andre ting - er en de fem fortællinger, man kan vælge mellem i projektet 'Vesterbro Site' - guidede 'audio walks' rundt i det gamle arbejderkvarter vest for voldene.</p><p id="p6"><em style="italic">»Jeg har kendt mennesker, der har boet i næsten alle de små gader, der løber hen over Dybbølsgade. I Sankelmarksgade kender jeg en, der har boet. Nu bor han i Berlin. I Valdemarsgade bor der en, jeg kender, Jeg har selv boet i Oehlenschlægersgade en sommer og et efterår. I Krusågade kender jeg flere, der har boet. En af dem bor i Paris nu. I Sommerstedgade kender jeg en, der har boet. Der er ingen af dem, der oprindeligt er fra Vesterbro«.</em></p><p id="p7">Man kan høre historierne ved at gå ind på Københavns Bymuseum på Vesterbrogade og låne en mp3-afspiller med headset. Fra afspilleren vælger man så blandt seks forskellige fortællinger om bydelen, som er skrevet og indlæst med det direkte formål, at de skal høres, mens man går en bestemt afmærket rute gennem Vesterbro. Turene varer mellem 20 og 30 minutter i almindeligt slentretempo.</p><p id="p8"><em style="italic">»Man kan godt nogle gange tro, at der kommer en bølle imod en på et fortov på Vesterbro. Men så ser man, når man kommer nærmere, at det er en reklametegner i bølletøj. Sådan er Vesterbro. Vi skal til venstre ved fodgængerovergangen ind i Skydebanegade. Det er fantastisk, at de har bygget hele Skydebanegade på en gang. Man kommer til at tænke på universet - og Gud, når man står i sådan en gade, der er bygget på én gang. Uanset om det er kristendommen eller videnskaben, man lytter til, så får man at vide, at verden var der med ét. Med ét på grænsen til det uforståelige. Med ét byder den sig til, verden, som en forklaring på det hele, men fuld af spørgsmål«.</em></p><p id="p9"><em style="bold">Anderledes eller ej</em><br /> Historierne og deres forfattere bliver præsenteret på bagsiden af et kort over Vesterbro, som man får udleveret sammen med afspilleren.</p><p id="p10">Charlotte Weitze fortæller på tur nr. fire en spøgelseshistorie, der tager udgangspunkt i adressen Amerikavej 24, hvor der for mange hundrede år siden lå et henrettelsessted. Weitze lader bødlens datter fortælle de grumme historier.</p><p id="p11">En anden tur er Kristiane Hauers personlige beretning om sit eget liv og udvikling fra dengang hun som lille legede ved Skydebanen, og til hun nu, som voksen, efter at have boet i andre bydele og byer, har fundet tilbage til Vesterbro. iBYENs stemmehørende fodgænger valgte altså Lars Frosts beretning, der også rummer mange pudsige betragtninger over nutidens byfornyede Vesterbro:</p><p id="p12"><em style="italic">»Det er som om, der er så mange på Vesterbro, der gerne vil være anderledes. Der er så mange, der gerne vil være anderledes, at de har deres egne butikker, hvor de kan købe ting, der gør dem anderledes sammen. En stor masse af anderledes mennesker med den samme alternative livsstil«.</em></p><p id="p13">(...)</p><p id="p14"><em style="italic">»Søndre Boulevard er en grim vej. Og det er synd. For det kunne være en flot boulevard«.</em></p><p id="p15"><em style="bold">At gå i takt</em><br /> Af og til kan det være lidt svært at få afstemt sine skridt til fortællerens tempo.</p><p id="p16">Johanne Løgstrup, der står for projektet, har fortalt mig, at det ideal, de har arbejdet hen imod med de auditive gåture, har været at få det til at ligne dét at gå en tur sammen med en anden, mens han/hun fortæller så meget som muligt.</p><p id="p17">Det er også derfor, de har gjort det så talesprogsagtigt, siger Johanne, der selv har forfattet en af fortællingerne: Nr. tre 'Kirstine' - den handler om hendes egen oldemor, der i sin tid havde frisørsalon lige over for det nuværende bymuseum. Johannes oldemor er præcis 100 år ældre end hende selv. Men det er den samme bydel, de to kvinder har boet i.</p><p id="p18">Johanne Løgstrup har tidligere arbejdet med audiomedier i forbindelse med kunstudstillinger. Der er også mere kunstværk, fortællekunst eller om man vil: Litteratur over det.</p><p id="p19">For eksempel var fotografen, der har taget billederne til historien her, noget skuffet, da han et par dage efter mig, tog ud på audio walk nr. fem.</p><p id="p20">»Det var i hvert fald ikke, hvad folk ville forvente, når de fik en guidet tur fra Bymuseet«, sagde han. Men den kritik var Johanne Løgstrup forberedt på:</p><p id="p21">»Vi prøver ikke at erstatte de almindelige byrundtursguider. Vi vil først og fremmest formidle en oplevelse og stimulere folk til at opleve bydelen. Og så vil vi gerne udfordre lidt og stille spørgsmål ved, hvad litteratur egentlig kan være«.</p><p id="p22">»Foran os ligger Enghave Plads med mange muligheder for at gå i forskellige retninger. Sådan kan mange mennesker lide at forestille sig livet: i begyndelsen fuldt af muligheder som en åben plads som Enghave Plads. Og til sidst: en forsvinding ud i ingenting eller op i himlen. Som himlen over Dybbøls Bro«.</p><p id="p23"><a href="mailto:henrik.vesterberg@pol.dk">henrik.vesterberg@pol.dk</a></p><p id="p24"><em style="italic">Det kursiverede er fra Lars Frosts</em></p><p id="p25"><em style="italic">fortælling på Vesterbro site.</em></p><p id="p26"><em style="bold">Fakta: Vesterbro site</em><br /> De seks indspillede audio walks kan enten lånes sammen med en mp3-afspiller med headset fra København Bymuseum på Vesterbrogade, eller de kan downloades gennem hjemmesiden <a href="http://www.bymuseum.dk">www.bymuseum.dk</a> Fortællingerne er skrevet og indlæst af yngre forfattere med tilknytning til bydelen. Vesterbro site er udarbejdet af Johanne Løgstrup i samarbejde med produceren og lyddesigneren Tim Hinmann. Vesterbro Site Audo Walks fås også i engelske versioner. Københavns Bymuseum har åbent daglig fra kl. 10-16. Onsdag til kl. 21. Der er lukket om tirsdagen. Se <a href="http://www.bymuseum.dk">www.bymuseum.dk</a></p><p id="p1">Københavns Politi anholdt natten til lørdag 17 personer i forbindelse med en aktion mod udenlandske prostituerede på Vesterbro.</p><p id="p2">Aktionen, der blev iværksat i området omkring Istedgade, var primært rettet imod afrikanske kvinder.</p><p id="p3">Politiet oplyser, at 17 personer blev anholdt med henblik på undersøgelse af deres opholdsgrundlag. Der er tale om 16 kvinder fra Nigeria og en kvinde fra Rumænien.</p><p id="p4">12 af de anholdte bliver fremstillet i grundlovsforhør en af de nærmeste dage med krav om varetægtsfængsling, mens fem blev løsladt umiddelbart efter anholdelsen.</p><p id="p5">Sigtelserne omfatter overtrædelse af indrejseforbud, ulovligt arbejde i form af prostitution, ulovligt ophold og subsistensløshed.</p><p id="p6">»Det er et område, vi til stadighed har fokus på, fordi disse kvinder åbenlyst tilbyder seksuelle ydelser til forbipasserende på en meget opsøgende måde og dertil har en adfærd, der gør, at såvel forbipasserende, gæster på områdets hoteller, beboere og forretningsdrivende føler sig generet,« siger politiinspektør Jan Bjørn, Station City, der ikke vil udelukke, at der kommer flere aktioner i den nærmeste tid.</p><p id="p7">Han oplyser, at de anholdte kvinder vil blive vurderet af Center mod Menneskehandel, så kvinder, der er handlet til prostitution, får den nødvendige hjælp.</p><p id="p8">En kvinde satte sig kraftig til modværge i forbindelse med anholdelsen og pådrog sig i forbindelse dermed en skade i den ene arm. Hun blev derfor bragt til skadestuen.</p><p id="p1">Tak for 2008 og goddag til 2009. Alle kender det formentlig.</p><p id="p2">Hoppet fra det gamle til det nye år får en til at tænke over, om man fik udrettet eller oplevet noget særligt i 2008 - ligesom man spørger sig selv, hvad alle de halvtomme sider i ens 2009- kalender skal fyldes ud med.</p><p id="p3">Som politiker er det naturligt at bruge nytåret til at tænke i politiske resultater for året, der gik - og nye ideer og visioner for året, der kommer.</p><p id="p4">Jeg kigger på min resultatliste og tænker på oplevelserne fra mine ugentlige onsdagsbesøg hos institutioner og projekter i Københavns Kommune, hvor jeg har mødt mange engagerede og kreative medarbejdere og borgere - ikke mindst på Vesterbro.</p><p id="p5">Mange udfordringer Min konklusion for året, der er gået er, at vi stadigvæk har mange udfordringer, men at vi også har nået vigtige resultater.</p><p id="p6">Lad mig komme med eksempler - med særlig fokus på resultater med betydning for Vesterbro: Årets budgetaftale er i mine øjne et skelsættende resultat, fordi en tredjedel af budgettet er målrettet sociale projekter, og fordi det omfatter et anlægsbudget på 2, 9 milliarder, som skal bruges til at bygge og renovere bl. a. skoler, daginstitutioner og idrætsanlæg.</p><p id="p7">Aldrig har anlægsbudgettet været højere. Vesterbro vil opleve og oplever allerede konsekvensen af budgetaftalen - fx i form af det nye sundhedshus ' Dugnad' for stofafhængige, fx i form af Københavns Madhus, som står for Ny Skolemadskonceptet, som vi lancerer på 23 skoler i København i 2009, fx i form af støtte til værestedet Fisken på Dybbølsgade for 13- 19- årige og støtte til mændenes hjems kontaktcenter, som har oplevet flere og flere brugere.</p><p id="p8">Sikker bypakken I Abel Cathrines Gade starter i 2009 et pilotprojekt med mere lys i gaden - det er et led i » Sikker by « - pakken, som også er et kerneresultat i 2008.</p><p id="p9">Herudover er det vigtigt at fremhæve, at vi i 2009 har sat over 125 millioner kroner til overholdelse af pasningsgarantien, som desværre er en af de store udfordringer i København lige nu - og en stor gene for alt for mange forældre.</p><p id="p10">Det er mit store ønske for 2009, at vi får taklet problemerne, og at løsningerne sker i en konstruktiv dialog mellem forvaltningen, politikere, forældre og institutionerne.</p><p id="p11">Internationalt fokus 2009 må siges at være et år, som i København bliver præget af store internationale begivenheder - fx IOCkongressen og klimatopmødet.</p><p id="p12">Som overborgmester håber jeg, at københavnerne tager godt imod vores gæster, og at klimatopmødet bidrager til, at flere københavnere bliver mere klimaog miljøbevidste.</p><p id="p13">Vi skal og kan alle gøre en forskel. 2009 må også siges at være et år, som bliver præget af nye økonomiske konjunkturer.</p><p id="p14">Vi mærker det allerede.</p><p id="p15">Kommunens store investeringer i udvikling af København vil hjælpe med at holde hjulene i gang.</p><p id="p16">Men det er da ingen hemmelighed, at jeg som overborgmester kunne ønske mig, at regeringen i 2009 gav kommunerne mere frihed til at sætte endnu flere projekter i gang ved at hæve anlægsloftet og ved at gøre det nemmere for os at bygge boliger, som københavnerne med almindelig indkomst kan betale.</p><p id="p17">Lad dette være nytårsfortsættet for den siddende regering. Et nytårsfortsæt, som jeg vil minde dem om ved enhver given lejlighed af hensyn til Københavns udvikling.</p><p id="p18">Rigtig godt nytår.</p><p id="p2">Den egyptisk-fødte revisor Idris Ibrahim Idris var lige gået ud af sin fars opgang i Baggesensgade på Nørrebro, da der blev affyret en skudsalve mod ham fra et automatvåben.</p><p id="p3">Idris blev ramt af fire projektiler i albuen, balden og underbenet og sank sammen på fortovet foran sin fars hjem. De to sortklædte gerningsmænd forsvandt i høj fart fra stedet på en rød motorcykel.</p><p id="p4">28-årige Idris Ibrahim Idris, som er far til to små børn, overlevede skudattentatet ved højlys dag 22. april sidste år. Han blev efterfølgende af politiet beskrevet som 'banderelateret', hvilket hans familie efterfølgende har nægtet. Ingen kunne dog forklare, hvorfor Idris havde en skudsikker vest liggende i sin bil.</p><p id="p5">I går blev 13 HA-rockere og -hvalpe sigtet for drabsforsøget på Idris og tre andre mænd, som betragtes som fjender af rockerne. Attentaterne er foregået fra april til oktober sidste år som led i bandekrigen mellem HA og indvandrerbanderne.</p><p id="p6">Københavns Politi har efter lang tids efterforskning nu endelig fået hul på skudsagerne - med hjælp fra en åbenmundet insiderkilde i rockernes inderkreds, erfarer Ekstra Bladet.</p><p id="p7"><br /><em style="bold">Dødsfjende nummer ét</em></p><p id="p8">En anden af de mænd, som stod på HA's dødsliste, er 19-årige Dan Lund Larsen. Han passede 11. september sidste år sit job som ekspedient i Stationskiosken på Skelbækgade på Vesterbro, da to gerningsmænd skød mod ham. Kioskpasseren blev ramt af fire skud - blandt andet i maven og benet - og vaklede ud af butikken, mens han råbte: 'Jeg dør, jeg dør'. </p><p id="p9">I dagene efter lå Dan Lund Larsen i koma, og det ene underben måtte amputeres. Men han overlevede attentatet, som flere HA-medlemmer er sigtet for at stå bag. Hans eneste brøde var tilsyneladende, at han var venner med flere banderelaterede mænd fra Blågårds Plads på Nørrebro.</p><p id="p10">Den største skalp på HA's ønskeliste er uden tvivl 31-årige Abdessamade Haggi Benarabe kaldet 'Lille A'. Han styrer sammen med sin to år ældre storebror banden omkring Blågårds Plads og er dermed rockernes dødsfjende nummer ét. Ekstra Bladet afslørede i går, at et skudattentat mod ham var planlagt til 30. juni sidste år på Nytorv foran Københavns Byret, men blev afværget af politiet.</p><p id="p11">Først for nylig og med den hemmelige kildes hjælp har politiet fundet ud af, at bandelederen den dag skulle dræbes.</p><p id="p12">20-årige Mostafa Hosin Sandos blev 25. april 2009 ramt af skud i balden, da to mænd på en rød motorcykel åbnede ild mod hans bil i Gartnergade på Nørrebro. Han sad bag rattet i den parkerede bil ved højlys dag, da skudsalven blev affyret. Sandos var i forvejen godt kendt af politiet og havde tidligere været tiltalt for knivoverfald på tre drenge. Også han betegnes som banderelateret.</p><p id="p13">De fire drabsforsøg var indtil tirsdag morgen uopklarede. Men i går blev 13 HA-rockere varetægtsfængslet indtil 31. maj for at have planlagt og udført mordforsøgene.  <a href="mailto:tine@eb.dk">tine@eb.dk</a>;  <a href="mailto:pin@eb.dk">pin@eb.dk</a>;  <a href="mailto:fish@eb.dk">fish@eb.dk</a></p><p id="p1">HVERT ÅR til jul finder tatovører og piercere den store julesæk frem i butikken på Vesterbro. De samler nemlig gaver ind til børn i familier, der ikke selv har råd til at holde jul. Som tak til de gavmilde giver de et lod i trækningen om tre gavekort på henholdsvis 500, 700 og 1000 kroner til tatoveringer og piercinger.</p><p id="p2">Når man træder ind af døren hos Artistic Tattooing og Piercing, er det første man hører, den velkendte lyd af summende maskiner, der skyder blæk ind under huden på de modige. Men hvor skrækindjagende det måske kan lyde for nogen, så er der ikke meget frygt at spore i luften i den lille tattoo-biks.</p><p id="p3">Derimod er det nærmere julestemning, man fornemmer, når man får øje på den store lærredssæk med et julemandstryk oppe ved disken.</p><p id="p4">Sarah Hein, der er professionel piercer i butikken, forklarer, at de hvert år til jul står sammen om indsamlingen, der kan gøre nogle børn rigtig glade. De hænger derfor sækken op i håb om, at folk vil komme og støtte det gode formål. De deler også informationen på Facebook, hvor de forklarer de simple regler for gaverne. For man behøver ikke nødvendigvis at investere en formue.</p><p id="p5">-Det er meget forskelligt, hvad folk kommer med. Der er noget til helt små børn, og der er noget til de lidt større børn. Sidste år var der alt fra hårspænder og dukker til Lego og legetøjspistoler. Det kan både være noget, der har kostet en tier, det kan også være noget, der har kostet mere, fortæller Sarah Hein.</p><p id="p6">De eneste krav er, at pakkerne skal bestå af en drengegave og en pigegave. De skal være nye, og så skal de ikke være pakket ind. Til gengæld må den glade giver så putte sit navn i julekrukken, der måske udløser et gavekort til butikken.</p><p id="p7">-Vi startede indsamlingen sidste år for at finde ud af, om det var noget, folk var interesserede i. Og så endte det faktisk med, at halvdelen af vores lobby var helt fyldt op med pakker, så det var mega fedt. Der var en helt vildt god opbakning, og det håber vi virkelig også, at der er i år, siger Sarah Hein.</p><p id="p8">Alle de indsamlede julegaver bliver doneret til organisationen Næstehjælperne fra Aalborg og Nørresundby.</p><p id="p9">Hvert år op til jul holder de nemlig en kæmpe fest, hvor de deler pakker ud til børn, der ellers ikke ville kunne finde noget under juletræet i år. At det lige præcis blev det, som de hjælpsomme mennesker i Artistic Tattooing og Piercing valgte at samle ind til, er ikke tilfældigt: -Jeg har en veninde, der er socialrådgiver, og hun kunne løbende fortælle mig, at der kommer flere og flere familier, der har råd til mindre og mindre. Og da de fleste af os herinde selv har børn, så har vi bestemt ikke lyst til, at der skal sidde børn derude, der ikke får gaver til jul. Det synes vi er monster synd, fortæller Sarah Hein.</p><p id="p10">Sidste år væltede det ind med gaver, men der kom også folk forbi med madvarer til julefesten, og det rører medarbejderne i butikken, at så mange støtter op om deres indsamling. De lagde især mærke til, at der kom flere gode ting ud af det: -Nogle kunder brugte faktisk vores indsamling som en lærerig oplevelse for deres egne børn, hvor de sammen tog ud og skulle finde en drengegave og en pigegave til et bestemt beløb. På den måde kunne de lære deres børn om næstekærlighed, og at det ikke er alle, der har ligeså meget som dem selv derhjemme. Det er faktisk ikke en selvfølge, at alle har råd til at holde jul, siger Sarah Hein.</p><p id="p11">De sociale medier er et glimrende sted at starte, hvis man gerne vil samle ind til et godt formål. Langt de fleste vælger dog nok en løsning, der kræver så lidt af folk som muligt. For eksempel beder de om et beløb via Mobilepay, og så kan folk ligge sig på sofaen igen med god samvittighed.</p><p id="p12">Andre bruger de sociale medier til ren og skær markedsføring med en masse konkurrencer og gaver, men ingen af de to løsninger har været tiltalende for medarbejderne i tattoobutikken, de vil hellere gøre det på deres egen måde: -Mange andre tattoo-forretninger laver opslag og konkurrencer på Facebook, hvor du kan få alt muligt gratis. Det gør vi egentlig ikke herinde, for det er en forretning for os, som vi gerne vil tjene penge på. Men når det drejer sig om et godt formål, så er vi også klar til at give den anden vej, hvis folk hjælper, siger tatovør René Nielsen.</p><p id="p13">I juletiden får den altså fuld pedal med velgørenhed i biksen på Vesterbro, men det er langt fra første gang, de samler ind ind til et godt formål. Tidligere har de blandt andet støttet kampen mod brystkræft: -Den var piercingrelateret, hvor vi solgte smykker med den lyserøde sløjfe på, og så donerede vi penge fra brystpiercinger og sådan nogle ting, siger Sarah Hein.</p><p id="p14">Hvis du gerne vil støtte Artistic Tattooing og Piercings indsamling af gaver, så er det altså bare med at købe en gave til en dreng og en til en pige. Du kan nå at aflevere dem helt frem til den 21.</p><p id="p15">december, og måske er du heldig og selv får en gave igen.</p><block><p>TV </p></block><p id="p1">Danmarks største byøkologiske satsning, der efter planen skulle placeres i Hedebygadekarreen på Vesterbro, går en usikker fremtid i møde.
Projektet til 40 mio. kr. skal afprøve forskellige byøkologiske løsninger i 12 ejendomme og et stort gårdanlæg, men selv om beboerne har været meget aktive og vist stor interesse for projektet, har de nu afbrudt samarbejdet med Københavns Kommune, fordi
de føler sig til grin.
»Vi kan ikke stå inde for resultatet af det byøkologiske projekt, når mange af de bærende kræfter presses ud af bydelen på grund af byfornyelsen.
Når beboergrundlaget smuldrer, er forudsætningen for projektets succes også væk,« mener Sebastian Lunøe fra Hedebygadekarreens økologigruppe.</p><p id="p2">Stridens kerne er ikke det byøkologiske projekt, men spørgsmålet om massive sammenlægninger af små lejligheder til store familieegnede boliger.
Et flertal i Borgerrepræsentationen bestående af Socialdemokratiet, Venstre og de Konservative har underkendt et kompromisforslag fra beboerne og SBS Byfornyelse om kun halvt så mange sammenlægninger, mens SF og Enhedslisten bakker op om beboernes
boykot.
Søren Pind (V), der er medlem af Borgerrepræsentationen, ser med glæde, at hele det byøkologiske projekt falder på gulvet:
»Det er spild af penge, og jeg forudser store problemer med at få nye folk til at flytte ind, hvis de skal påtage sig opgaver med vedligeholdelse af en masse byøkologiske forsøg.«
Kombinationen af færre lejligheder og huslejestigninger på over 50 procent betyder, at mange beboere må se sig om efter et nyt sted at bo.  De har i samarbejde med SBS Byfornyelse, der er kommunens rådgiver, brugt lang tid på at finde de rigtige
byøkologiske initiativer, og Boligministeriet bevilgede sidste år 40 mio. kr. til 12 konkrete arkitekttegnede forslag.  Men med beboerprotesten er det nu op til lokalpolitikerne, om samarbejdet skal genoptages.
Boligminister Ole Løvig Simonsen (S) har tidligere udtalt, at »beboernes aktive medvirken er afgørende for de byøkologiske tiltag i Hedebygadekarreen«, men der er i høj grad også tale om et prestigeprojekt, der skal markere Danmarks position på området.
»Beboernes beslutning er meget ærgerlig, ikke mindst for dem selv, fordi det vil give et løft til hele kvarteret.  Jeg håber, at lokalpolitikerne får genoptaget dialogen med Hedebygadekarreen, så vi kan få løst problemet«, siger Ole Løvig Simonsen, der i
modsat fald vil se sig om efter andre steder, hvor det byøkologiske projekt kan gennemføres.
Overborgmester Jens Kramer Mikkelsen (S) siger, at der er tale om en principiel beslutning om flere større lejligheder i København, og at kommunens oplæg næppe vil blive ændret op til den endelige afgørelse den 14.
marts.</p><p id="p1">Hvis musiker og digter Bo Schiøler en dag blev diktator, ville han vise børn og unge et kæmpe landskab af muligheder.</p><p id="p2">"Jeg ville indføre æstetik og etik som skolefag. Og filosofi. I musikundervisningen ville jeg sørge for, at de fik hørt alt lige fra Billie Holiday til Beethoven. Jeg har altid tænkt, at hvis folk kendte alle mulighederne, så skulle de nok selv vælge, hvad de blev fanget af. Men det frygtelige er, at lige nu er der næsten ingen, der kender mulighederne," siger han.</p><p id="p3">Han nynner højt, når han går rundt i sin store lejlighed i det indre København. Måske for at overdøve Vesterhavet i sin øregang. Tinnitus, som andre kalder det. Det irriterer ham ikke, når han synger, men dem, der fører en samtale med ham, skal konkurrere med den evindelige brusen.</p><p id="p4">Et oplagt samtaleemne med Bo Schiøler vil være den nye cd, som han udgav i sidste uge sammen med sit band, Skavankerne. Eller den kan fungere som et springbræt til at snakke om noget helt andet, om alt det, der har fået sangene til at opstå. Om, hvor glad Bo Schiøler er for ikke at være ung i dag, selvom det at være ældre ikke nødvendigvis er bedre.</p><p id="p5">"Jeg synes, vores tid er så idealløs. Jeg ville ikke ane, hvordan jeg skulle navigere, hvis jeg var 18 år nu. Alle de unge, jeg kender, er tvivlere, det er nogen, der leder efter noget. For der er ikke nogen opskrift, ingen retning, og det er frygteligt, for hvert menneske er nødt til at skabe sin egen sandhed. Unge i dag er satellitter og mangler i den grad ledetråde, mens ældre mennesker mere skal genopfinde deres stolthed på tværs af alder og alting," siger han.</p><p id="p6">Selv har han altid haft et realistisk billede af sig selv og sine muligheder, lyder det fra ham. Han beskriver sig selv som poet og fortæller om den digtsamling, han udgav på Gyldendal i 1969, og hvordan han via arbejdet på Vesterbro Ungdomsgård blev optaget af at digte på en anden måde: gennem musikken.</p><p id="p7">"Jeg kommer fra en skole af lyrik. Og der betyder det frygtelig meget, hvad ordene også siger," fortæller han og kaster et blik på sin nye cd, der er udstyret med et lille hæfte med sangtekster.</p><p id="p8">Ganske vist arbejdede Bo Schiøler i 44 år med børn og unge på Vesterbro Ungdomsgård, men den nye musik er tiltænkt hans egen generation.</p><p id="p9">"Samfundet er blevet mere ungdomsfikseret gennem tiden. Sådan nogle gamle nogle som mig skal blive bedre til at sno sig. Hele den der identitetskrise, der kommer for mange pensionister, det sætter sig som psykiske spor i dem, og de kan ikke finde ud af, hvordan de skal få livet til at gå, og hvad de skal bruge deres kræfter på. Heldigvis var jeg i en anden verden, i en kreativ verden, hvor jeg kunne fortsætte med at lave musik," siger han.</p><p id="p10">Han har altid "gemt sig bag de unge", siger han, og har aldrig solet sig i noget spotlys. Men så fik Erling, en af hans venner, overtalt ham til selv at stille sig op på scenen. Og det viste sig at passe ganske fint, for Bo Schiøler har stadig mange ting at sige. Masser af ord, som han håber kan inspirere især de ældre, der ifølge ham bukker under for den forestilling, som samfundet har om dem.</p><p id="p11">"Allerede på ungdomsgården drak vi så meget te og sludrede meget om livet og om identitet og alle mulige alvorlige ting. Når jeg snakkede med de unge, gik det op for mig, at de betragtede gamle mennesker som sådan nogle færdige, opbrugte nogle. Og jeg tænkte: 'Ih, hvor tager de fejl'. For jeg kan nævne mange mennesker på min alder, der er lige så søgende og lige så flakkende, som da de var 18 år, som er lige så meget i live og er interesserede i ting, har glæder og sorger på højt plan," siger han.</p><p id="p12">Med sange som "Ynke-klynke blues" eller "Alder ingen hindring" vil Bo Schiøler vise sin egen sandhed og minde om, at vi alle har meget tilfælles. Han håber, at det kan ridse lidt i lakken på det dominerende billede, der er på ældre. Eller "skyggefolket", som han også kalder dem:</p><p id="p13">"Fordi vi tit bliver en så stor undskyldning for os selv. Vi vil ikke være til besvær, vi vil være elskelige og omgængelige. Den der identitet, som gamle mennesker har Den er vi altså nødt til at slås for. Det er ikke noget med, at vi skal have et ego på størrelse med Rådhuspladsen. Men man skal ikke krybe langs husmurene og lade, som om man ikke tænker eller føler noget som helst. For selvfølgelig gør man det. Og der er ting, der går godt i vores liv, og ting, der går dårligt. Fuldstændig som med andre aldersgrupper."</p><p id="p14">Titlen på det nye album er "Passion", fordi Bo Schiøler ifølge sig selv er lige så passioneret nu, som da han var 14 år.</p><p id="p15">"Hvis jeg skulle kigge tilbage og finde en overskrift til mit liv, ville jeg sige, at det var 'passion'. På godt og ondt er jeg altid gået 120 procent ind i alt, jeg har foretaget mig. Der er også en vis type tilbageblik. Du ved aldrig, hvornår du skriver din sidste sang," siger han.</p><p id="p16">Han håber derfor også, at sangene kan inspirere dem, der lytter, til at få gjort de ting, de gerne vil, inden det er for sent.</p><p id="p17">"Det er naivt ikke at have en realistisk fornemmelse af begrebet tid. Det lyder, som om jeg vil redde noget, men jeg kan ikke redde noget, det er jeg sikker på. Men man kan sætte et par spor," siger han og peger resolut på cd'en.</p><p id="p18">"Det der med at være sandfærdig over for mig selv har jeg taget alvorligt hele livet igennem. Jeg prøver på at skrive enkelt. Livet er kompliceret nok til, at man ikke behøver beskrive det kompliceret. Jeg lægger noget ud af mig selv, og jeg håber, at folk vil behandle det alvorligt," siger Bo Schiøler.</p><p id="p1">Det er en vaskeægte vesterbroer, der den 25. marts sætter sig på en af stolene i det nye Vesterbro Lokaludvalg.</p><p id="p2">46-årige Mikael Stenstrup, der er opstillet for Boldklubben Vestia og valgt for området ' børn og unge' blev født i en villa på Vester Fælledvej -faren var vicevært på Carlsberg, og familien havde derfor en tjenestebolig i Elefanthuset.</p><p id="p3">Han gik på den tidligere Ny Carlsbergvejens Skole -den der nu sammen med tidligere Alsgades Skole udgør Vesterbro Ny Skole. Ofte havde han og kammeraterne sneboldkampe mod Alsgades Skole -når det ikke sneede, var det mælk og madpakker, der fløj over plankeværket, der skilte de to skoler.</p><p id="p4">Mikael Stenstrup har oplevet Vesterbro på godt og ondt, set byudviklingen, og selv om han er glad for de istandsatte boliger, synes han, noget af Vesterbros gamle sjæl er gået tabt.</p><p id="p5">»Mange steder må man ikke spille musik mere, og gårdene må ikke bruges til at holde børnefødselsdage i.</p><p id="p6">Men man skal passe på med, at det hele ikke bliver for pænt. Jeg forstår ikke dem, der flytter hertil på grund af mangfoldigheden, men når de så kommer går de straks i gang med at få det rå væk. Ligesom dem, der købte dyre lejligheder i Sommerstedsgade og gik i gang med at få lukket massageklinikkerne,« siger Mikael Stenstrup undrende.</p><p id="p7">»Jeg er nok lidt af en slumromantiker.</p><p id="p8">Jeg savner, at der er nogle flere originaler. Da jeg var barn og ung myldrede det med sådanne lidt underlige folk, man på den ene side var bange for, og på den anden side gjorde det det hele lidt mere sjovt og spraglet.</p><p id="p9">Gøglere, plattenslagere og drukkenbolte, der levede efter dagen og vejen. Hvor mon de er blevet af?« spørger Mikael Stenstrup, der også undrer sig over, at der ikke er så mange ældre i gadebilledet mere.</p><p id="p10">Værst står det dog til med idrætsfaciliteterne og rum til børn og unge, synes Mikael Stenstrup.</p><p id="p11">»Jeg synes, at der er nogle katastrofale fritids-og idrætsfaciliteter for børn og unge på Vesterbro. Enhver landsby i Danmark har vel bedre faciliteter end os. På Vesterbro er der to baner på Bavnehøj og dem deles SSB ( Studenter-Settlementets Boldklub, red.) og Vestia om. Der er et mylder af børn derude, og mange gange træner der 60-80 børn på en fodboldbane samtidig. Det er egentligt underligt, at børn og forældre finder sig i det. Nu åbner friluftsbadet igen, men jeg synes hellere, man skulle bygge en idrætshal, for friluftsbadet har i gode år kun åbent tre måneder, mens en hal kan bruges hele året,« siger Mikael Stenstrup, der selv er gammel fodboldspiller og har spillet i Vestia i 38 år -de seneste år har han været træner, formand og nu bestyrelsesmedlem.</p><p id="p12"><br /><em style="bold">Fra tal til skole</em></p><p id="p13">Efter skoletiden blev Mikael Stenstrup ansat på Vesterbro Postkontor og havde en 13-årig lang karriere som rødt postbud.</p><p id="p14">Undervejs var han begyndt at læse på handelshøjskolen om aftenen, og i 1993 med en revisor-eksamen i hånden.</p><p id="p15">Uddannelsen førte forskellige jobs med sig, blandt andet i Skattevæsenet i Albertslund, i Told og Skat og i et af landets største revisorfirmaer.</p><p id="p16">I december 2005 var det nok.</p><p id="p17">»Jeg kunne ikke se nogen mening med det længere og følte ikke, at det, jeg lavede, rykkede noget. Jeg havde ikke noget andet job, for jeg vidste, at hvis jeg først sagde op, når jeg havde et andet job på hånden, så ville det nok blive det samme. Så jeg sprang bare ud i det. Min exkones kæreste er leder på Blågård Skole, og han sendte mig jobopslag som administrativ leder, og jeg søgte og fik det her job,« siger Mikael Stenstrup på Oehlenschlægersgades Skole.</p><p id="p18">»Jeg er rigtigt glad for det, for det kombinerer kærligheden til tal, til børn og unge og til engagerede voksne. Vi har nogle meget dygtige lærere, og det vi laver giver mening.</p><p id="p19">Lige da jeg var begyndt, kom en dreng i 1. klasse op til mig på kontoret og var ked af det, fordi hans lyssværd ikke duede mere. Så hjalp jeg ham med at finde batteriet i skolegården og satte det i, så det duede igen. Han var lykkelig, og det giver da meget mere mening end skat og tal«.</p><p id="p20"><br /><em style="bold">Fakta</em></p><p id="p21">? Mikael Stenstrup, født 1963 på Vester Fælledvej.</p><p id="p22">Gik i skole på Ny Carlsbergvejens Skole</p><p id="p23">Har arbejdet 13 år som postbud og er uddannet revisor og skatterevisor</p><p id="p24">Ansat på Oehlenschlægersgades Skole som administrativ leder siden 2006</p><p id="p25">Har spillet fodbold i Vestia i 38 år og også været træner og formand</p><p id="p26">Far til Emil Stenstrup, der går i 1. g på Rysensteen Gymnasium</p><p id="p27">Pr. 25. marts medlem af Vesterbro Lokaludvalg for børne-og ungeområdet.</p><p id="p1">har trukket ud med at få realiseret den betingede købskontrakt, som dagligvarekæden Rema 1000 i starten af maj indgik med Kristian Odgaard ApS, forhandler af Ford biler i Nykøbing, om overtagelse af sidstnævntes grund på Vesterbro 12. Men nu sker der noget.</p><p id="p2">- Vi har fået foretaget de miljø- og jordbundsundersøgelser, som vi skulle ifølge købsaftalen. Det viser sig, at der kun er ubetydelig jordforurening fra de skiftende autoværksteder, der har ligget på grunden gennem mange år. Derimod skal der piloteres dybere, end vi havde håbet på, siger Kristian Odgaard.</p><p id="p3">Om lokalplanen, der skal bane vej for dagligvarehandel på arealet, siger borgmester Hans Ejner Bertelsen (V):</p><p id="p4">- Vi lovede de to virksomheder at have en lokalplan klar til årsskiftet, og det står vi ved. Processen er sat i gang, og vi ønsker blot at fremme den, så de to virksomheder får mulighed for at realisere deres planer til gavn for øens udvikling, siger Hans Ejner Bertelsen.</p><p id="p1">PORTRÆT: Da Sophie Hæstorp Andersen flyttede til Vesterbro i 1996, lærte hun hurtigt lokale aktivister, lokalråd og lokale ildsjæle at kende. Hun mødte forkæmpere for fixerum, lokale græsrødder, og hun mødte også Søren Hjerterod: »Det er en af dem, man møder på gaden. Han hedder sådan, fordi han altid har noget rod med hjertet -kærestesorger eller lignende,« fortæller Sophie Hæstorp Andersen (S), der netop er valgt som formand for Regionsrådet.</p><p id="p2">Hun er 39 år og har boet på Vesterbro i 17 år -de første år i Arkonagade, og siden 2005 har familien, der også tæller manden Troels Andersen, Rosa på ni år og Rolf på fire år, boet i Colbjørnsensgade tæt på Halmtorvet.</p><p id="p3">»Det er jo vildt forandret her. Her, hvor vi bor, var der i 90erne en stor bunker, hvor folk lå og døde af overdosis,« fortæller Sophie Hæstorp Andersen, der stadig tager dørtelefonen af om natten, fordi hun »bor i en opgang med 12 grønlændere, der kommer og går hele natten og ringer på hos alle«. For syv år siden trak Vestegnen for at komme tættere på vælgerne, men mange års kamp på Vesterbro for blandt andet et fixerum og følelsen af at være helt lokal gør, at familien ikke flytter foreløbigt. Hvis nogensinde. Datteren Rosa går på Gasværksvejens Skole, og sønnen Rolf går i vuggestue på Vester Voldgade.</p><p id="p4">»Vesterbro er en stor del af mit liv, og jeg møder hver dag nogen, jeg kan sige hej eller tak for sidst til,« siger Sophie Hæstorp Andersen, der har den italienske restaurant Mother i Kødbyen som yndlingssted.</p><p id="p5">»Maden er fantastisk, og så er det skønt at hænge ud der med et glas vin.«.</p><p id="p6"><br /><em style="bold">Arven fra Vestegnen</em></p><p id="p7">Hun er ud af en stor socialdemokratisk familie. Onklen var tidligere borgmester i Gladsaxe, Ole Andersen, der døde som 63-årig, og Sophie Hæstorp Andersen er selv vokset op i Gladsaxe. I 2005 mistede hun sit mandat til Folketinget, og det var i den forbindelse, hun besluttede at stille op til Regionsrådet, hvor hun også har siddet i en årrække.</p><p id="p8">Lige nu er hun sundhedsordfører i Folketinget for Socialdemokraterne, men partiets regler siger, at hun ikke må have to store tillidsposter.</p><p id="p9">Som formand for Regionsrådet får hun ansvar for et budget på 35 milliarder kroner, 40.000 medarbejdere og en fast stab under sig på 41 ansatte. Med andre ord; rigeligt at se til. Så fra 1. januar bliver Slotsholmen skiftet ud med Regionsgården i Hillerød.</p><p id="p10">Som regionsrådsformand vil hun mest have med sundhed at gøre -det fylder godt 75 procent af arbejdet i Regionen.</p><p id="p11">Hun vil ikke love, at der bliver kortere ventelister, men hun vil love, at ventelisterne bliver prioriteret.</p><p id="p12">»Det vigtige er at fokusere på de mest alvorlige sygdomme, og her tænker jeg ikke kun på kræft-eller hjertepatienter.</p><p id="p13">Og så har jeg ikke noget imod at sende nogle patienter til privathospitalerne, hvis det er nødvendigt. Det andet meget vigtige er rengøring og kvalitet på hospitalerne. Min tante (Hanne Andersen -enke efter Ole Andersen, red.) sidder i kørestol, fordi hun fik en uhelbredelig infektion på et hospital, og den historie gør, at jeg er meget optaget af at sørge for den bedste hygiejne.</p><p id="p14">Man skal ikke blive syg, fordi der er beskidt,« siger Sophie Hæstorp Andersen, der også vil prioritere selve regionsrådets arbejde.</p><p id="p15"><br /><em style="bold">Regions-hvad for noget?</em></p><p id="p16">»Mange ved slet ikke, hvad vi laver, og det er utroligt vigtigt, at der bliver fokus på det. Da jeg skulle stemme på Gasværksvejens Skole her til valget 19. november, var der nogle af de tilforordnede, der spurgte mig, om jeg også ville have den gule stemmeseddel (til Regionsrådsvalget, red:). Jeg blev så provokeret og spurgte, om de spurgte alle om det. Men mange mente ikke, at det var vigtigt, og der er 40.000, der har stemt blankt til Regionsrådsvalget, så det er helt sikkert, at vi er nødt til at gøre mere for at blive synlige,« siger Sophie Hæstorp Andersen.</p><p id="p17">Nok vil hun savne orkanens øje på Borgen, men hun glæder sig med andre ord til at lave konkrete løsninger.</p><p id="p18">»Et godt sundhedsvæsen er et sted, hvor man føler sig tryg, hvis ulykken eller sygdommen rammer, og man får den bedste behandling,« lyder det fra den kommende regionsrådsformand og ærkevesterbroer.</p><p id="p1">ENGHAVE PARK: Når metrobyggeriet på Enghave Plads er færdigt til næste år og pladsen skal genopstå som en Fugl Fønix, håber en borger på en Vesterbro på, at der bliver etableret et friløbsområde på Enghave Plads.</p><p id="p2">Vesterbro Lokaludvalg har modtaget en borgerhenvendelse om der bør etableres et hunde-fritløbsområde, som der tidligere har været på Enghave Plads.</p><p id="p3">Før metrobyggeriet var der et område hvor hunde kunne løbe frit, der hvor der i dag er en minipark for øldrikkere.</p><p id="p4">Tanken med området var, at det skulle fungere både som område for fritgående hunde og park. Men området bliver mest brugt af øldrikkere og deres hunde og ikke som et friløbsområde for alle hunde.</p><p id="p5">Lokaludvalget har besluttet at tage henvendelse med på mødet i aften, onsdag 16.</p><p id="p6">maj, og skal drøfte mulighederne for at bruge en del af den kommende Enghave Plads som hundelufterpark.</p><p id="p7">Ifølge lokaludvalget trænger møblerne i miniparken også til en renovering, og lokaludvalget vil på sit møde drøfte hvad der skal se med hele pladsen.</p><p id="p8">HVAD MENER DU? Bør der være en hundelufterpark på Enghave Plads? Skriv på Vestebro Bladets Facebookside.</p><p id="p1">VEJARBEJDE Fem forskellige vejarbejder bliver udført omkring Vesterbro Torv i påsken, og tra-fikanter opfordres derfor til så vidt muligt at undgå området.</p><p id="p2">Det drejer sig om flytning af kloakrør i Langelandsgade, reparation af fjernvarme i Hjortensgade og vandfornyelse i Vester Allé. Det er altså disse opgaver, som i den kommende uge kræver indgreb og spærring af vejarealer omkring Vesterbro Torv.</p><p id="p3">Hel præcist bliver Langelandsgade, Vester Allé og Hjortensgade spærret for gennemkørsel fra fredag aften klokken 18 til tirsdag 3.</p><p id="p4">april tidligt om morgenen.</p><p id="p5">Gule omkørselsskilte vil guide bilister på rette vej i perioden.</p><p id="p6">Fodgængere og cyklister kan fortsat benytte vejene, men sidstnævnte skal forberede sig på at stige af og trække flere steder.</p><p id="p7">" Vi har samlet flere vejarbejder til et tidspunkt, hvor mange aarhusianere holder ferie. På den måde bliver færrest muligt generet. Det kan virke voldsomt, mens det står på, men løsningen er klart at foretrække i forhold til alternativet, hvor arbejdet bliver spredt over flere måneder," siger Kristina Holm, trafikkoordinator i Teknik og Miljø.</p><p id="p1">Syv personer blev torsdag aften anholdt under Distortion-festen på Vesterbro, oplyser Københavns Politi.</p><p id="p2">En mand blev anholdt for havde taget jagtgevær og ammunition med til gadefesten. Anholdelse skete dog uden den store dramatik.</p><p id="p3">Arrangørerne af festen skønner, at der var forsamlet cirka 125.000 mennesker på Vesterbro.</p><p id="p4">Københavns Politi skriver i en pressemeddelelse, at man indtil videre er tilfredse med afviklingen af torsdagens koncerter.</p><p id="p5">I forbindelse med Medina-koncerten torsdag aften kl. 21.15-21.30 opstod der et forventeligt pres mod scenen. Nogle festdeltagere måtte i den forbindelse hjælpes væk fra området, men ingen kom alvorligt til skade.</p><p id="p6">»Vi har indtil nu haft et godt samarbejde med Distortion og vi var forberedte til aftenens koncerter. I et tæt samarbejde med brandvæsnet, regionens ambulancetjeneste, Movia, Distortion og politiet blev Medina koncerten afviklet uden større hændelser,« fortæller pressetalsmand James Keiwe.</p><p id="p7">BNB</p><p id="p1">GALTEN: Vesterbro Ungdomsgård er blevet en fast forårsbebuder i Galten.</p><p id="p2">Gennem ikke færre end 15 år har børn og unge fra gården hvert forår været forbi på en lille turné med nyeste forestilling, og sådan er det igen i år, hvor de københavnske sangtalenter opfører forestillingen » Drømmeland tur/ retur « i Bio Huset lørdag 18. april.</p><p id="p3">Stykket er skrevet Bo Schiøler, der selv kalder det en lidt flippet collage om drømme og virkelighed.</p><p id="p4">Midt i Hollywood-drømmene dukker der pludselig et nyt kedeligt » dyr « op -finans-grisen, hedder den, og den kradser! Som altid, når det drejer sig om Vesterbro Ungdomsgård, er handlingen båret frem af en stribe iørefaldende sange.</p><p id="p5">De unge aktører indkvarteres hos jævnaldrende i Tebstrup og har et hæsblæsende program. Udover Galten skal de optræde i Hammel, Århus, Randers og i Tebstrup Forsamlingshus.</p><p id="p1">Narkomaner og narkohandlere skal væk fra Vesterbro i København. Spredes over hele byen, så det bliver sværere for pusherne at skaffe nye kunder. »Og vi følger efter dem, når de forsvinder fra Vesterbro. For vi vil ikke igen have et så koncentreret miljø af kriminelle noget sted i København,« siger politidirektør Poul Eefsen til Berlingske Tidende, efter at politiet nu i syv uger har kæmpet for at få narkomaner og narkohandlere væk fra bydelen. Narkomanerne holdt tidligere især til omkring Colbjørnsensgade og Halmtorvet. Men efterhånden som politiet har fået »renset ud«, fortrækker narkohandlere og kunder længere ud i kvarteret. Til Svineryggen ved Planetariet, Saxoparken, Vilhelm Thomsens Allé og Enghave Plads.</p><p id="p2">»Hver gang vi har »flyttet« narkomanerne fra et sted har det givet problemer andre steder. Men målet er helt at udrydde samlingsstederne,« fortsætter politidirektøren. Indsatsen har også gjort det sværere for pusherne, narkohandlerne, der ikke længere har noget fast sted at samles med kunderne. Og det er netop politiets ønske.</p><p id="p1">Det var et Vesterbro i knæ, som præsten Jens Johansen flyttede til i 1986: »Når man gik på husbesøg, så lugtede trappeopgangene af urin, brun sæbe, rottelort, brunkål og petroleum.« </p><p id="p2">Citatet er fra Jens Johansens afskedsprædiken, som han holdt i Mariakirken i søndags. Nu - et par dage efter - står han foran orglet og kigger op mod alteret. Mellem et par kirkebænke ligger to hjemløse på gulvet og sover. Ved siden af den ene står der en stor, gennemsigtig pose med pantflasker, og en svag snorken kan høres i hele kirken.</p><p id="p3">Værestedet Mariatjenesten har åbent, og de hjemløse har fået lov til at hvile sig. I våbenhuset står flere hjemløse og drikker kaffe og ruller cigaretter. De taler rumænsk. De mange fattige har altid været en del af livet i denne del af byen - og de var grunden til, at Jens Johansen valgte at blive præst i netop Mariakirken. For her er arbejdet markant anderledes end i mange andre kirker:</p><p id="p4">»Her nytter det ikke at se sig selv som præst udelukkende i kirkerummet. Man skal også ud over fortovskanten, arbejde udadrettet og lokalt.« </p><p id="p5">Født 1952.</p><p id="p6">Uddannet fra metodistkirkens teologiske seminarium i Göteborg.</p><p id="p7">Arbejdede frem til 1985 i den fælleskirkelige organisation Det Økumeniske Center i Aarhus.</p><p id="p8">Siden 1986 præst i Mariakirken på Vesterbro.</p><p id="p9">Skole- og kulturborgmester i København fra 1994 til 1997.</p><p id="p10">Medlem af Borgerrepræsentationen for SF fra frem til 2005.</p><p id="p11"><br /><em style="bold">Bor med sin kone på Vesterbro</em></p><p id="p12">Og det har gennemsyret Jens Johansens liv. Ud over præstegerningen er han formand for herberget Mændenes Hjem, og i en årrække sad han i Borgerrepræsentationen for SF og var skole- og kulturborgmester. Det hele har haft det samme formål:</p><p id="p13">»Det er vel ønsket om at gøre forholdene for mennesker bedre. Jeg var vred over at se uligheden så klart, da jeg kom til Vesterbro.« </p><p id="p14"><br /><em style="bold">Bonderøv</em></p><p id="p15">Jens Johansen er opvokset i en lægefamilie, som flyttede rundt mellem forskellige steder på Fyn og i Jylland med det længste ophold i Vendsyssel. Hans familie var en del af Metodistkirken, men Jens Johansen følte, at der var højere til loftet i Folkekirken:</p><p id="p16">»Teologisk fandt jeg ud af, at man kunne ånde friere i Folkekirken. Teologien var mere forpustet i Metodistkirken.« Det var til hans fars store fortrydelse, men Jens Johansen blev senere tilgivet.</p><p id="p17">At komme til Vesterbro var en udfordring, som han gav sig selv:</p><p id="p18">»Jeg har altid godt kunnet lide at stå på tæer. Så når man lidt længere. Hvis jeg var blevet præst i et lille landsogn, så ville jeg gå i frø. Jeg tror, at mit liv og min hverdag og min verden ville blive for lille. Nogen stortrives ved det, men det er ikke noget for mig.« </p><p id="p19">Gadelivet på Vesterbro var et kulturchok:</p><p id="p20">»Jeg ankom som en bonderøv,« siger Jens Johansen:»Gaden var det sociale rum, det var der, man mødtes. Der var mange, der var uden for arbejdsmarkedet, førtidspensionister, bistandsklienter. Jeg kan huske, at der var sådan et drikkehjørne, hvor der altid sad folk. Der lå hundredvis af ølkapsler, der var kørt ned i asfalten. Den var nærmest blevet forgyldt,« siger Jens Johansen, som efter rundvisningen har slået sig ned i kirkens køkken med en kop kaffe i hånden.</p><p id="p21">Da jeg kom, var præsten den bedst uddannede. Sådan er det ikke i dag, nu er forældrene til de børn, der kommer i kirken, i gang med at skrive ph.d., fortæller Jens Johansen.</p><p id="p22">Mest overrasket var Jens Johansen imidlertid over boligforholdene:</p><p id="p23">»Vesterbro var fuldstændig nedslidt. Omkring 10 procent havde fjernvarme, få havde eget toilet. Den første vinter, jeg var her, frøs vandrørene og faldstammerne mange steder. Vi havde et fyr i kirken, så der kom folk nede fra Halmtorvet og hentede vand i her til deres husholdning. Sådan var forholdene på Vesterbro i slutningen af 80'erne,« siger Jens Johansen»Ja, du kan nok høre, at jeg er gammel boligordfører i SF,« tilføjer han. Der var heller ikke dørlåse på opgangene:</p><p id="p24">»Så der lå ofte en hjemløs i trappeopgangen - og de lugtede ikke altid godt. Folk tissede over alt. I kroge, op ad mure, i baggårdene. Det er derfor, Anders Matthesen synger: »Vores sne er gul« i Jul på Vesterbro. Det er sådan set sandt nok - sneen var aldrig hvid her, man skulle ikke spise af den.« </p><p id="p25"><br /><em style="bold">Økumenisk trinitær teologi</em></p><p id="p26">Jens Johansen er inspireret af noget, der hedder økumenisk trinitær teologi.</p><p id="p27">»Det lyder fint, men trinitær betyder bare, at det både er fader, søn og helligånd. At man ikke skal indsnævre sit gudsbillede til at være en af dem. Det er mest noget, man taler om ved festlige lejligheder.« Økumenien arbejder for forståelse mellem verdens forskellige kristne kirker. Desuden har Jens Johansen studeret tredjeverdensteologi:</p><p id="p28">»Essensen er, at evangeliet er godt nyt for de fattige. Det Nye Testamente er gennemsyret af, at nu sker der noget nyt: De fangne sættes fri. De sultne mættes. De syge helbredes. De fremmede er der nogen, der tager sig af. Det er en meget konkret forståelse af, at det at være synder, er at leve et trangt og begrænset liv,« siger han og holder en lille pause:</p><p id="p29">»Et liv, som begrænses af noget, der kommer udefra: despoter, magthavere osv. Derfor forstår jeg ordet frelse konkret: At de magtesløse bliver kusk i deres egen tilværelse. Frelsen er en konkret forandring i tilværelsen, når livet er trangt. For mig er evangeliet en social forkyndelse, men også et engagement for forandring.« </p><p id="p30">Når det kommer til de konkrete resultater på Vesterbro, må Jens Johansen imidlertid erkende, at der har været langt imellem solstrålehistorierne:</p><p id="p31">»De vokser ikke umiddelbart på træerne. Og nogle gange har man trods den mest behjertede indsats måttet se, hvordan afmagten har grebet folks tilværelse og smidt dem i afgrunden. Så nogle gange har jeg kun været et vidne til afmagten og elendigheden.« </p><p id="p32">Og det har været en stor udfordring: »Især for sådan en som mig, der kommer med middelklasseværdier og er vant til, at man kan projektere sig ud af problemerne.« </p><p id="p33">Det var en ny erfaring, som også skulle bearbejdes teologisk: Livet er ikke altid succesfuldt, og man kan løbe ind i nederlag. Jens Johansen er glad for, at man politisk i højere grad er begyndt at tale om harm reduction, dvs. at man frem for at forestille sig, at eksempelvis narkomaner skal blive som os andre, så arbejder man i stedet på at begrænse skaden.</p><p id="p34">»De skal leve et værdigt liv, og det er ikke værdigt at ligge og indtage stoffer i rendestenen.« Derfor har fixerummene, som åbnede i 2012 i Kødbyen, været afgørende vigtige for udviklingen på Vesterbro.</p><p id="p35"><br /><em style="bold">Nye folk i kirken</em></p><p id="p36">Fixerummene er blot den seneste store ændring i den tid, Jens Johansens har været præst på Vesterbro. Den første store var ændringen af boligerne, især byfornyelsen, som begyndte i 1989. Med den ændrede bydelen sig markant. Mange af de små lejelejligheder blev slået sammen, sat i stand og gjort til andele. De, som var så heldige at købe en andel, kom pludselig til penge, og vesterbroborgerne blev med årene rigere, yngre og mere ressourcestærke. De gamle alkoholikere forsvandt. Det er sigende, at nogle af de mest populære aktiviteter i Mariakirken i dag er babysalmesang og børnegudstjenester.</p><p id="p37">Jeg kan sådan set godt forstå, at man vælger en anden kirke. Jeg lærte også, at det ikke havde noget med mig at gøre eller med Mariakirken som sådan. Det er placeringen, og den kan man ikke løbe fra, siger Jens Johansen.</p><p id="p38">»Da jeg kom, var præsten den bedst uddannede. Sådan er det ikke i dag, nu er forældrene til de børn, der kommer i kirken, i gang med at skrive ph.d.,« fortæller han.</p><p id="p39">Selv om bydelen har udviklet sig i en positiv retning, er stofmarkedet og prostitutionen der stadig. Miljøet på Maria Kirkeplads og i Istedgade er ikke blevet mindre hårdt:</p><p id="p40">»Trods alle bestræbelserne på at rydde op, er det ikke lykkedes. Vi har Nordeuropas største stofscene på Vesterbro. Prostitutionen er her stadig. De hjemløse er her stadig. Det er bare fra en hel verden - ikke kun danskere,« siger han.</p><p id="p41">Først var det alkoholikerne, så var det især flygtninge med PTSD, som medicinerede sig selv, og i dag er det især hjemløse østeuropæere og romaer, der kommer i kirken. Derfor er arbejdet som præst i Mariakirken stadig noget særligt.</p><p id="p42">»Der er et fravalg af de traditionelle kirkelige handlinger som dåb og vielse. Der er nogle begravelser, men det er ikke mange, fordi der bor så mange unge. Mange af de forældre, der kommer til babysalmesang, fravælger kirken, når børnene skal døbes:</p><p id="p43">»De vælger som regel en anden kirke på Vesterbro. Ikke fordi de er bange for at komme på Istedgade, men fordi de mener, at deres familier vil blive chokerede.« </p><p id="p44">I en periode vikarierede Jens Johansen i nabokirken Eliaskirken på Vesterbros Torv. Den ligger kun 500 meter fra Mariakirken, men det er en verden til forskel:</p><p id="p45">»Der kan man lade dørene stå åbne i løbet af dagen, uden at der sker mærkelige ting,« griner han:»I Eliaskirken kom naboer herfra, som skulle giftes og have deres børn døbt. Jeg kan sådan set godt forstå, at man vælger en anden kirke. Jeg lærte også, at det ikke havde noget med mig at gøre eller med Mariakirken som sådan. Det er placeringen, og den kan man ikke løbe fra. Man skal vedkende sig den.« </p><p id="p46"><br /><em style="bold">Politisk præst</em></p><p id="p47">De mange romaer, som stadig kan høres i våbenhuset, har givet nogle nye udfordringer for kirken: Mariatjenesten har altid set sig selv som et sted, hvor man dyrkede samtalen og hjalp de udsatte med at skabe et netværk. Flertallet af brugerne i dag kan imidlertid hverken dansk eller engelsk, så det er så som så med samtalerne - det bliver mest ved husly, kaffe og mad.</p><p id="p48">»Vi stiller for tiden os selv det spørgsmål: Hvad betyder det, at Mariatjenesten er i en kirke, og ikke et lejet butikslokale? Det skal ikke være som en hvilken som helst hjælpeorganisation. Og hvis man følger det spor, kan man godt nå til den konklusion, at det er nogle andre, vi skal hjælpe. Men hvad skal der så blive af romaerne?« spørger Jens Johansen.</p><p id="p49">Mariakirken er gennem årene blevet kritiseret mange gange. Senest i 2017, hvor flere lokale beboere og butiksindehavere havde fået nok af kirkens insisteren på at hjælpe romaerne, som efterhånden havde overtaget Maria Kirkeplads. Jens Johansen beskriver medieopmærksomheden som »en shitstorm« . Det har både han og kirken imidlertid prøvet før - første gang i 1987, da Mariakirken som den første danske folkekirke husede en gruppe libanesiske flygtninge:</p><p id="p50">»Søren Krarup kaldte det 'en forplumring af evangeliet' og 'gerningsretfærdighed', og Pia Kjærsgaard kritiserede mig sågar fra talerstolen i Folketinget,« husker han. Folkekirken rummer alt fra venstre til højre i det politiske spektrum. Det er Jens Johansen meget bevidst om, og særligt efter han kom i borgerrepræsentationen for SF, har han været forsigtig:</p><p id="p51">»I min forkyndelse er jeg ikke politisk. Der er præster, der går meget længere, end jeg gør,« siger han. Han ser dog ikke sit politiske og religiøse engagement som modsætninger:</p><p id="p52">»Jeg er kristensocialist: jeg er socialist, fordi jeg er kristen. Men jeg siger aldrig Jesus i politiske sammenhænge, og jeg prøver at undgå at gøre mine prædikener politiske.« Selv om formålet med Jens Johansens virke er det samme, er der også en klar forskel, mener han:</p><p id="p53">»Forskellen på at være i kirken og i politik er, at i kirken tror vi på syndernes nådige forladelse, det gør man ikke i politik. Der er der kontant afregning efter fortjeneste.« </p><p id="p54"><br /><em style="bold">Vesterbros surdej</em></p><p id="p55">Ved sin afskedsprædiken i søndags sluttede Jens Johansen af med at citere en af sine præstekolleger, som engang har sagt: »Giv kirken på Vesterbro at være surdej i vores bydel - så det hele hæver og løfter sig. Lad den være lys og salt.« </p><p id="p56">»Jeg synes, det er så fint sagt,« siger Jens Johansen. Det store spørgsmål er naturligvis om det så er lykkedes at være en surdej?</p><p id="p57">»Ja, jeg synes, det er lykkedes. Efter min afskedsprædiken kom provsten hen og sagde: 'Du har stillet dig i en lang og sej københavnsk tradition for engagement for de mennesker, du er præst for, og det område, du bor i.' Det blev jeg meget glad for at få at vide. Så ved man, at man ikke er helt afsporet,« siger Jens Johansen, som er enig med provsten i, at der blandt mange københavnske præster findes en særlig tilgang til gerningen:</p><p id="p58">»Det er den tradition i København, som jeg har forsøgt at arbejde videre på. Her er der simpelthen noget, der skal gøres, fordi livet er så elendigt for mange.« </p><p id="p1">AALBORG: Det italienske skønhedskoncept diego dalla palma professional kommer til Aalborg. Kosmetolog Camilla Nøhr og massør Bitten Vendelbjerg Nielsen slår fredag 7. november dørene op for konceptklinikken diego dalla palma professional på Vesterbro 46.</p><p id="p2">I den kombinerede klinik og butik tilbyder Camilla Nøhr kosmetologiske ansigts-og kropsbehandlinger og massøren Bitten Vendelbjerg Nielsen massage kombineret med akupunktur og zoneterapi.</p><p id="p3">Det er også muligt at købe de italienske hudplejeprodukter med hjem. Lokalerne vil desuden blive benyttet til at undervise andre kosmetologer i konceptet diego dalla palma professional.</p><p id="p4">Skønhedsklinikken åbner op for behandlinger mandag 10. november.</p><p id="p5">28-årige Camilla Nøhr, der kommer fra Vodskov, har igennem seks år drevet virksomheden CS Beauty. Nu har hun fået agenturet på diego dalla palma profesional i Danmark.</p><p id="p6">-Jeg tror, konceptet har en lys fremtid i Danmark. Der er allerede mere end 1100 klinikker i Italien, og succesen bunder i metoder, der er udviklet igennem mere end 50 års arbejde og forskning.</p><p id="p7">Grundlæggende handler det om at arbejde med kroppen på dens egne præmisser og uden brug af hormoner, forklarer hun.</p><p id="p1">Så er alt ved at være klart til DM i den tilskuerfattige, men hastigt voksende sportsgren floorball.</p><p id="p2">Det danske mesterskab for seniorer skal spilles på lørdag i Valby Hallen, og samtidig afvikles de sjællandske mesterskaber for de mindste spillere, der på den måde får lov til at spille for et stort publikum.</p><p id="p3">Og det bliver et stort arrangement med Københavns Drengekor, popstjerne, bluesband og kunst. På herresiden spiller Rødovre mod Vendsyssel Hotshots.</p><p id="p4">For de mindste floorballspillere bliver det også årets største floorballdag. Vesterbro SFC stiller selvfølgelig op til kamp og kæmper om medaljerne.</p><p id="p5">Holdet træner hver tirsdag på Børneuniversitet i Valdemarsgade.</p><p id="p6">Spillerne er mellem otte og 11 år. De er kun otte spillere indtil videre, men der kommer hele tiden nye til.</p><p id="p7">Nicklas Hollensted er træner for Vesterbroholdet. Han fortæller, at det er et hold med et utrolig godt sammenhold: -Der er en meget stærk fairplaykultur mellem de børn. Hvis de spiller kamp og der er én, der begår frislag, så stopper de selv op og ordner.</p><p id="p8">Jeg er meget sjældent nødt til at blande mig -og det har jeg alligevel aldrig oplevet før med børn i den aldersgruppe.</p><p id="p9">Vesterbroholdet er en del af Københavns største floorballklub, Copenhagen SFC.</p><p id="p10"><br /><em style="bold">En sjov fætter</em></p><p id="p11">Klubben har børneafdelinger over hele byen, bl. a. på Nørrebro, Østerbro og Vesterbro.</p><p id="p12">-Det startede egentlig med, at vi ville lave en klub i Valby, men så var der en, der havde en fætter på Vesterbro, der også ville spille, og så lavede vi også et hold her, og nu har vi hold over hele byen.</p><p id="p13">-Vi har gjort meget for at gøre floorball tilgængeligt for en masse børn -også for de børn, der måske ikke lige ville finde på at melde sig ind i en klub.</p><p id="p14">-Derfor har vi lavet hold over hele byen, hvor træningen foregår på en skole i lokalområdet og træneren så kommer ud til skolen, siger Per Stærk Larsen der er formand i Copenhagen SFC.</p><p id="p15">Floorball er en relativt ny sport i Danmark, men er den største indendørssport i Sverige.</p><p id="p16">Det er en meget hurtig sport, som spilles med stave.</p><p id="p17">Og det gælder om at slå en let bold i mål.</p><p id="p18">Det er den hurtigst voksende holdsport i Danmark, og på bare fem år er antallet af ungdomsspillere fordoblet.</p><p id="p19">-Floorballs blanding af streetkultur, mål og fart er noget, der lokker mange børn til.</p><p id="p20">Og så er der jo mange, der allerede kender det fra skoler og fritidshjem, hvor det tit bliver kaldt hockey, og det betyder, at nogle af spillerne faktisk er rigtig gode allerede første gang de kommer til træning, siger Per Stærk Larsen.</p><p id="p21">Copenhagen SFC har stærke værdier omkring fairplay, mangfoldighed og nytænkning og har selv skabt en turnering for de syv til 11-årige.</p><p id="p22">Det betyder, at man mange gange gennem sæsonen har haft drabelige opgør mellem bydelene: Vesterbro mod Frederiksberg og Nørrebro mod Østerbro er ved at være klassikere i københavnsk børnefloorball.</p><p id="p23">Værdierne omkring mangfoldighed og ønsket om at præsentere københavnerne for mange forskellige sider af floorball har gjort DM i floorball 20. april til et meget stort arrangement. Dagen startes med et stævne for piger, derefter er det de uofficielle Sjællandsmesterskaber og et Special Olympics Stævne, der afvikles inden Danmarks allerbedste voksne floorballspillere kommer på banen.</p><p id="p24">-Det er oplagt at bruge DM for de voksne til også at give børnene en rigtig god oplevelse og en chance for at spille foran mange tilskuere. Det er jo børnene der er sportens fremtid, siger Per Stærk Larsen.</p><p id="p25">DM i floorball og de uofficielle Sjællandsmesterskaber for børn spilles i Valby Hallen lørdag 20. april.</p><p id="p26">Der er aktiviteter i hallen fra kl. 10 til 18. Københavns Drengekor giver koncert kl.</p><p id="p27">15.45.</p><p id="p28">Seks kunstnere udstiller i forhallen og der er gratis adgang til den del af hallen.</p><p id="p29">Billetter kan købes på copenhagensfc.</p><p id="p30">nemtilmeld. dk eller i døren på dagen.</p><block><p>Meterhøje flammer står ud af en beboelseslejlighed på Valdemarsgade på Vesterbro i København. </p></block><p id="p1">Det må være på sin plads at ønske sognepræst Mette Gramstrup ved Kristkirken på Vesterbro midt i København et stort tillykke med 34 frivilligt døbte i fredags den 8.</p><p id="p2">september.</p><p id="p3">Selvom jeg bor i et landsogn i Østhimmerland, hvor folkekirkemedlemmerne udgør en ganske høj procentdel, og et lignende tiltag ikke ville bære nogen særlig frugt, så synes jeg initiativet er ganske godt og resultatet ganske flot.</p><p id="p4">En lektor på Pastoralseminariet vikler sig ind i en akademisk forklaring og mener, resultatet følger af " tidsånden" og sammenligner med barer og restauranter. Jeg synes, det er en underlig sammenligning.</p><p id="p5">Og præsten fra Aarhus, der gerne vil erkende problemet, gider ikke forsøge noget lignende i Danmarks næststørste by. Hans sogn ligger midt i byen, og en lignende succes ville sandsynligvis blive resultatet.</p><p id="p6" /><p id="p1">Citadels Anna Frost giver ikke op.</p><p id="p2">For tredje dag i træk var hun fredag d. 5.6. ude med lommekameraet - denne gang på hendes hjemmebane på Vesterbro.</p><p id="p3">Her var bl.a. hun forbi fernisering med kunstnergruppen Ultra Grøn på Wonderland Art Space (WAS), festlig stimlen sammen ved byens bedste kiosk - Kihoskh - på Sønder Boulevard og skaterblærerøvenes ring of fire-konkurrence på Enghave Plads. Og videre til det store Distortionområde ved Skaterhallen på Enghavevej 80 hvor bl.a. Wet Yourself festede med Ellen Alien og Peter Pixel.</p><p id="p4">Se også: Reportage fra Distortion på Nørrebro og åbningsdagen i City</p><p id="p1">af journalist|</p><p id="p2">Har du altid været overbevist om, at du besidder store færdigheder udi røvrystningens kunst, så kan du nu også få noget ud af at vise disse evner frem.</p><p id="p3">Lørdag 6. juni åbner Vesterbro Kulturhus dørene for en bootyshaking-konkurrence, hvor de heldige røvrystere kan vinde et gavekort på 2.000 kroner til en pladeforretning.</p><p id="p4">Konkurrencen, som alle interesserede kan tilmelde sig, begynder kl. 01, men allerede kl. 22.30 kan du vise dig frem på dansegulvet. Her vil der i en halv time være undervisning i salsa og reggaeton.</p><p id="p5">Frem til selve konkurrencen vil forskellige DJs spille op til lir med salsa, bachata, reggaeton, ragga og dancehall.</p><block><p>Onsdag 25. marts vil en performance finde sted på udstillingsstedet Koh-i-noor i Dybbølsgade på Vesterbro. </p></block><block><p>Foruden koncerter med Hairwerk, Trash Nouveau, Tako Lako m.fl. </p></block><p id="p1">Kære Mikkel Warming Jeg er rigtig glad for at høre, at processen omkring faste stofindtagelsesrum i København er godt i gang. I den sammenhæng er det en cadeau til de sygeplejersker og læger, der i disse dage lægger frivillige timer for at spare lokalsamfundet og det offentlige for følgevirkningerne af den mængde stofindtagelse, der sker i det offentlige rum på Vesterbro, at blive kaldt et plaster. Det er også godt at høre, at du ser problemet med forholdene for borgere og stofbrugere på Vesterbro på alvorlighedsniveau med en livstruende tilstand, såsom at være hjertepatient med operationsbehov.</p><p id="p2">Men sammenhængen mellem de to er helt forkert i din ligning: For et plaster til en hjertepatient er irrelevant! Og det er en midlertidig afhjælpning af situationen på Vesterbro ikke! På DR's hjemmeside står der, at du ikke er begejstret for initiativet.</p><p id="p3">Skal det forstås sådan, at du ikke er begejstret for, at der er behov for at lokale tager et sådant initiativ? At det politiske flertal på rådhuset lader vente med at tage ansvar for situationen på Vesterbro? Eller er det fordi, Enhedslisten er imod lokal livreddende skadesreduktion? Jeg har i mine tre år som borger på Vesterbro genoplivet over 20 livstruende overdoser i det offentlige rum, og jeg er bare en skide akademiker.</p><p id="p4">Jeg er så glad for, at der er sundhedspersonale, der har oplevet nødvendigheden, og i dén grad aflaster lokalsamfundet.</p><p id="p5">At enheden er mobil, synes jeg derudover som nybagt mor, er genial: Tænk hvis et mobilt stofindtagelsesrum kunne få midler nok til at køre hver dag i de timer, hvor børn skulle til og fra skoler og institutioner, og trække stofindtaget væk fra det offentlige rum i det tidsrum? Mvh. Johanne Gredal Nørvig.</p><p id="p6">JEG HAR I MINE TRE ÅR SOM BORGER PÅ VESTERBRO GENOPLIVET 20 OVERDOSER.</p><p id="p1">Julen er som bekendt gavernes tid, og det gælder også her i bladet. Sammen med det lokale teater Zeppelin i Valdemarsgade udlodder Vesterbro Bladet derfor 70 yderst billige billetter til juleforestillingen "Vesterbro ny julevarité", der havde repremiere i tirsdags. Billetterne koster normalt 165 kroner for en voksenbillet, men søndag den 2. december, kan Vesterbro Bladets læsere komme i teateret til kun 30 kroner. Billetterne sælges efter først-til-mølle-princippet, og du kan læse mere om, hvordan du kan få fat på dem nederst i denne artikel.</p><p id="p2">Vesterbro ny julevarité blev vist første gang i 2004, og dengang blev forestillingen en stor succes - nok ikke mindst på grund af den fine musik af den verdenskendte saxofonist Benjamin Koppel og de fortryllende sangtekster af Alberte. </p><p id="p3">Handlingen lyder som følger:</p><p id="p4">Varietédirektøren Carlo og hans to artistbørn Vera og Bror Fabian prøver desperat at redde deres elskede familieteater. Familien satser alt, hyrer det skotske enmandsorkester MacLittle, pudser de gamle numre af og stiver kraverne; nu må det briste eller bære. Familiens bestræbelser kommer dog for alvor på prøve, da kongens foged, Viggo Olsen uventet dukker op, sætter dem stolen for døren og kræver kontant afregning. </p><p id="p5"><br /><em style="bold">Lykkelig jul?</em></p><p id="p6">Med fantasi og sammenhold får familien trods alle odds stablet et charmerende og musikalsk juleeventyr på benene. som sprudler af julesange og musik, cirkusnumre og magi. December er hjerternes tid, så måske får Vera sin skotte, måske får Bror Fabian den julegave, han drømmer om, måske afslører Carlo sin hemmelighed, og måske redder de deres teater. </p><p id="p7">Zeppelins kunstneriske leder og skuespiller Mie Brandt spiller cirkusdirektøren Carlo, og en af teatrets faste skuespillere Torben Vadstup er kongens foged. De suppleres af Pete Livingstone som MacLittle, Patricia Schumann som Vera og den artist uddannede Daniel Madsen Hamre som Fabian.</p><p id="p8">Forestillingen vises i perioden 20. november  15. december. Billetterne kan købes via BILLETnet eller via på Zeppelins billetservice.</p><p id="p9">Vesterbro Bladet giver - i samarbejde med Teatret Zeppelin - 70 Vesterbro-borgere mulighed for at komme i teatret søndag den 2. december klokken 14.00. Prisen for billetterne er kr. 30,- og bestilles efter først-til-mølle-princippet på tlf. 3322 0478. </p><p id="p1">København er småbutikkernes by.
Særligt på Vesterbro kan du købe unikating.
Siden det gamle nedslidte
brokvarter er blevet byfornyet,
har et hav af små trendy
butikker med kunsthåndværk
sat sit præg på kvarteret.</p><p id="p2">På Vesterbrogade 137 ligger
butikken Designer Zoo
med 750 kvadratmeter kombineret
atelier og butik. Her
arbejder otte kunsthåndværkere.
To laver smykker, to med
glas, en designer tøj, en der
strikker og en, der laver møbler. Alle
har deres værker til salg i butikken,
der også sælger kunsthåndværk fra
andre danskere. Fælles for alt som
sælges i Designer Zoo er, at det designet
i Danmark, at det laves i ganske få
udgaver, og at det er lavet i hånden.</p><p id="p3">»Der er mange, som er trætte af at
handle i Magasin og butikskæderne i
centrum. De vil have noget spændende
og noget helt særligt, og det kan
man købe her,« siger Louise Birn-
Bringgaard.</p><p id="p4">Hun er en af de nye kunsthåndværkere
på Design Zoo. Før havde
hun sit eget atelier, hvor hun lavede
smykker i guld, sølv og emalje. Men
tanken om at have atelier og butik
samme sted lokkede.</p><p id="p5">»Det er virkelig super, at have atelier
her. Man kan deles om meget af
arbejdet, og så er det hyggeligt at
kunne tale med kunderne direkte,«
siger hun. Designer Zoo blev startet af
møbeldesigner Karsten Lauritsen i
1999, og det er ham, der ejer lokalerne
på Vesterbrogade. Alle de andre
lejer sig ind. Men alle er med til at
bestemme, hvad der skal sælges i
butikken, og de skiftes om at stå i
butikken og betjene kunder. I øjeblikket
har butikken håndværk fra 25 forskellige
kunstnere. Hver måned holder
de otte fast tilknyttede kunstnere
møde og beslutter hvilke varer, der
skal stå på hylderne i butikken.</p><p id="p6">Og det er alle typer kunder, der
kigger forbi.</p><p id="p7">»Det er alt fra 16-årige til deres
bedsteforældre, der kigger ind. Ofte
kommer et forældrepar forbi for at
købe noget, som deres voksne børn
har ønsket sig hernedefra, men så finder
de noget, de selv vil have også. Vi
har noget for de fleste her,« siger hun.</p><p id="p8">I sidegaderne omkring Vesterbrogade
og Istedgade er der i løbet af de
sidste år åbnet en del småbutikker,
som sælger tøj, tilbehør og andre ting
fra mindre kendte designere. En af
dem er Pral på Oehlenschlaegersgade
13.</p><p id="p9">Her har Linda Arbjörn og Petrine
Lauritzen igennem et år solgt tøj, de
selv har designet og udvalgt second
hand-tøj.</p><p id="p10">»Egentlig ville vi bare have et atelier,
men da vi så fandt de her lokaler,
blev vi enige om, at det var oplagt at
lave en butik også,« siger Linda
Arbjörn.</p><p id="p11">Både hun og Petrine Lauritzen vil
helst sælge deres design til allerede
etablerede butikker, men nu hvor de
har et butikslokale, kan man gå
direkte til dem og købe tøjet.</p><p id="p12">Og den direkte kontakt med kunderne
har vist sig at have flere fordele.</p><p id="p13">»Det er sjovt at møde dem, der skal
have ens tøj på, men det giver også en
økonomisk tryghed,« siger Linda
Arbjörn. Den økonomiske tryghed,
kommer af den løbende indtægt, man
har hele året i sin egen butik, fremfor
når man sælger til andre butikker, så
skal salget for en hel sæson gøres en
gang om året. Også kunderne har fordel
af at købe tøjet direkte af designeren
selv. Man kan for eksempel få
tøjet syet om, hvis det ikke passer.</p><p id="p14">»Hvis der er noget, der skal laves
om, kan vi sagtens gøre det med det
samme,« siger Petrine Lauritzen.</p><p id="p15">Smykker fra Designer Zoo.</p><p id="p16">Vaser fra Designer Zoo.</p><p id="p17">Glas fra Designer Zoo.</p><p id="p18">Linda Arbjörn og Petrine Lauritzen sælger deres egne kreationer i butikken Pral.</p><p id="p19">I Pral sælges også udvalgt second hand.</p><p id="p1">" Der findes så mange hyggelige, åbne pladser i København.</p><p id="p2">Vesterbro Torv hører ikke til de hverken kønne eller anbefalelsesværdige.</p><p id="p3">Nothing to see here..." Således skriver en person på sitet yelp. dk om Vesterbros centrale mødested, Vesterbro Torv.</p><p id="p4">Vi københavnere kan kun konkludere, at personen enten er svagtseende -eller måske fra en provinsby, hvor svanens ankomst til gadekærret har været årets højdepunkt.</p><p id="p5">Hvis man ikke synes, der er noget at se på, når man enten nyder en is, drikker en kop kaffe eller et glas vin på Vesterbro Torv -så er det altså ikke torvets skyld.</p><p id="p6">Torvet er anlagt ved Gasværksvej, Svendsgade, Vesterbrogade, Bagerstræde og Teaterpassagen.</p><p id="p7">Stedet er et af byens mest travle trafikale knudepunkter, og her er masser at se på.</p><p id="p8">Torvet er omgivet af butikker, briller og Irma, her er det hele.</p><p id="p9">På selve torvet er der spændende caféer, isbutik -samt hele to cykelbutikker, der netop i disse dage har lynende travlt.</p><p id="p10">Folk på Vesterbro er trafikalt først og fremmest cyklister, så i disse dage er der hektisk aktivitet med at smørre kæder, stramme kabler, justere gear -og meget andet.</p><p id="p11">På selve torvet træffer vi to unge mennesker i røde Red Barnet-jakker. Oliver Lazrak og Julie Neel forsøger at overtale folk til at støtte Red Barnet med et eller andet beløb hver måned.</p><p id="p12">Oliver er 19 år -og spiller i hele to bands ved siden af tjansen for Red Barnet. Julie Neel blev student fra Ingrid Jespersen sidste år -og nu passer hun jobbet for Red Barnet.</p><p id="p13">Hos " Cykelsmeden" er der ikke alene lækre cykler: Her er travle cyklister, der er ved at gøre deres cykler forårsklare: 31-årige Johan Selby er ved at gøre sin Ari-mountainbike køreklar. En særlig lækker cykel, der koster mere end en brugt bil fra 2001.</p><p id="p14">Pølsevognen er jo legendarisk, og der står næsten hele tiden en eller anden og spiser en ristet med det hele.</p><p id="p15">Ved pissoiret står en gruppe lystige svende og nyder et par stifter. De bøjer nakken og drikker et par slurke, mens de kigger på den brede trappe op til Eliaskirken. Jeg tror ikke, at de overrender den..</p><p id="p16">I dag er det ellers kaffefolket, der har indtaget torvet.</p><p id="p17">Solen skinner, og der er masser af folk på plads -kedeligt? Overhovedet ikke, kedsomhed er en mystisk analyse af et af Vesterbros mest populære samlingssteder.</p><p id="p18">Folk breder sig på stolene udenfor Café Obelix og Barber Bar, det er ved at være forår på Vesterbro.</p><p id="p19">Og så bliver der rigtig stemning på torvet, der er et rigtig torv -og ikke bare til pynt.</p><p id="p20">Nævnt bare for god ordens skyld...</p><p id="p1">Hvert hus har en historie.</p><p id="p2">Hvornår det er opført, hvorfor det blev bygget? Hvordan og af hvem? Det besluttede Odense Kommune for 30 år siden at fortælle odenseanerne om.</p><p id="p3">Til formålet udkom en række registranter over byens huse. I hvert fald dem i byens centrum.</p><p id="p4">Et af de hundreder af huse, der er omtalt i registranterne, er Vesterbro 9.</p><p id="p5">Oprindelig en lille, uanselig ejendom, som man kan se på det dejlige fotografi, hvor børn i tidstypisk tøj stimler sammen foran kanonfotografen. Siden blev det bygget om.</p><p id="p6">Huset rummede i 1800-tallet et traktørsted og brændevinsbrænderi, men så overtog Hans Peter Hugo Høffner huset, og traktørstedet måtte vige for hans metalvarefabrik.</p><p id="p7">Høffner stammede fra Faaborg, men drog til Haderslev, hvor han blev udlært gørtler og sandformer.</p><p id="p8">Efter 1864 nærede han dog et brændende ønske om at forblive dansk og flyttede den virksomhed, han havde startet i 1857, til Odense.</p><p id="p9">Det blev begyndelsen til det tidligere ganske kendte Odense firma, P. H. Høffner, der i begyndelsen lavede beslag, kaneklokker og greb, men som endte med at lave kæmpeventiler til tankskibe.</p><p id="p10">Firmaet begyndte i Vestergade men flyttede lidt rundt før adressen blev Vesterbro 9.</p><p id="p11">Næste generationer af familien Høffner tog over, og fabrikken fik vokseværk. Småtings-gørtleri blev erstattet af ventiler og haner til alverdens skibsværfter.</p><p id="p12">Pladsen blev efterhånden for trang på Vesterbro og i midten af 1960' erne flyttede virksomheden til Vissenbjerg, hvor man havde opført en helt ny fabrik.</p><p id="p13">kilde: RegisTRanTen.</p><p id="p14">»Huset rummede i 1800-tallet et traktørsted og brændevinsbrænderi, men så overtog Hans Peter Hugo Høffner huset, og traktørstedet måtte vige for hans metalvarefabrik.</p><p id="p1"><br /><em style="bold">Enghave Plads</em></p><p id="p2">Året er 2017. Midt på Enghave Plads står en kasse, og på kassen står Claus Ankersen og læser op fra sit digt. Det er fredag eftermiddag, og foran ham står skovmandsskjorter og Rayban-solbriller og lytter.</p><p id="p3">Forbi passerer fire par Nike sko og en barnevogn. Bagved brummer gravkøer fra byggepladsen, hvor der gøres klar til den nye metro i 2018. Claus tager en dyb indånding og indleder prologen ' Enghave Plads': Åh Enghave Plads med dit træ, dit springvand og din lille gulddreng/ Du med din Christianiacykel med indlagt boombox/ du med din hemmelige osteklokke af real VesterbronX hvor alle er lige. Og den eneste attitude er, at alle skal kunne være her/ I din paradishave midt i storbyjunglen/ og skaterne i parken øver nye moves/ bladene rasler om kap med fedtet shawamapapir og små vrælende knallerter. Mens et par skolebørn måske triller forbi med et tøndebånd eller - nå nej - en iphone. / Alle mine veje fører til Enghave Plads. Fuck Rom! »Digtet hang dér i to år,« siger Claus Ankersen og nikker mod indhegningen til byggepladsen.</p><p id="p4">»Bagefter blev det flyttet til Tove Ditlevsens Plads.« Han skrev teksten, inden at hegnet blev sat op. Hver dag i et år marcherede han til Enghave Plads med en dåseøl og en notisblok i hænderne og lavede litterært feltarbejde af de omkringsiddende gæster: Spritterne, hipsterne og de jyske mødre med lange sorte støvler og barnevogne.</p><p id="p5">Han fortæller, at efter pladsen er blevet spærret af gravkøer, er grupperne blevet splittet. Spritterne er forvist til ' Skuret' i hjørnet af Enghaveparken, hipsterne labber øko-øl på Kluden, og de jyske mødre nipper soya-latte på designcaféerne til 50 kroner stykket.</p><p id="p6">»Her er blevet så kommercialiseret, enfoldigt og kedeligt, at det er til at gabe over. Jeg håber, at Enghave Plads igen bliver et samlingspunkt, når metroen åbner.« For det var netop mangfoldigheden, der gjorde, at Claus Ankersen i 1994 flyttede sin skrivemaskine ind på Absalonsgade.</p><p id="p7">Her skrev han digte og læste dem højt til poetry slams rundt omkring på Vesterbro og i København. Et af stederne var på Den Sorte Diamant i 2006, hvor Lotus Turèll inviterede ham som gæsteoplæser i anledning af sin fars 60-års fødselsdag.</p><p id="p8">»På grund af spoken words er der flere, som har sammenlignet mig med Dan Turèll. Jeg tager det som et kæmpe kompliment!,« siger Claus Ankersen og husker tilbage til den dag i 2. G, hvor han hørte sit idol læse højt fra Vangede Billeder.</p><p id="p9">»Jeg kan også godt lide Tove Ditlevsen.</p><p id="p10">Hun favner sine tekster på en smuk og melankolsk måde. Selvom vi alle tre er født i forskellige årtier tror jeg, at vi som forfattere har mange fællestræk.</p><p id="p11">For os er digtning mødet mellem nu' et og evigheden.« I 1996 blev Claus Ankersen afbrudt i sit digteri, da Københavns Kommune prikkede ham på skulderen og ville sammenlægge hans lejlighed med naboens.</p><p id="p12">I stedet blev han nabo til kebabshoppen på Gasværksvej i samme ejendom som Peder Bundgaard.</p><p id="p13">»Ved byfornyelsen ville Københavns Kommune ændre de sociodemografiske forhold på Vesterbro. Det lykkedes, så nu hænger alle staklerne ud på mit gadehjørne.</p><p id="p14">Elendigheden er blevet koncentreret til én lomme af byen.« Han ærgrer sig, men markerer, at til trods for byudviklingens grå sider, foretrækker han det nuværende Vesterbro fremfor Tove Ditlevsens Vesterbro for 100 år siden.</p><p id="p15">»Jeg tror, at det bliver rigtig godt, når Enghave Plads åbner. De siger, at der skal plantes et stort valnøddetræ i midten, og at der kommer til at være 200 siddepladser. Folk kommer til at vælte op fra metroen døgnet rundt, og spritterne, hipsterne og øko-mødrene kommer tilbage. Der bliver et rend af mennesker, og det bliver fedt. For selvom tiderne ændrer sig, tror jeg altid, at der vil være en særlig Vesterbro-ånd. Jeg tror, at Dan Turèll og Tove Ditlevsen ville kunne lide det.«.</p><p id="p16">Folk kommer til at vælte op fra metroen døgnet rundt, og spritterne, hipsterne og øko-mødrene kommer tilbage. Der bliver et rend af mennesker, og det bliver fedt.</p><p id="p17"><br /><em style="bold">EN LITTERÆR TIDSREJSE</em></p><p id="p18">For 100 år siden blev Tove Ditlevsen født i en smal baggård på Vesterbro.</p><p id="p19">Siden har kommunen renoveret de små vesterbrolejligheder, og prisstigninger og akademikere har skubbet arbejderne ud. Byfornyelsen afspejles i litteraturen, og der er er langt mellem Tove Ditlevsens Barndommens gade i 1930' erne, Dan Turèlls Vesterbro Torv i 1970' erne og Claus Ankersens Enghave Plads anno 2017.</p><p id="p20">Første del: Tove Ditlevsen Anden del: Dan Turell TREDJE DEL: CLAUS ANKERSEN.</p><p id="p1">Alt er ved det gamle på Vesterbro - de afrikanske narkopushere jagter kunder med skæve og udspilede øjne.</p><p id="p2">- Coke, coke, lyder spørgsmålet igen og igen.</p><p id="p3">Allerede i december 2010 gjorde Ekstra Bladet opmærksom på problemet i en serie artikler. Efterfølgende var der ifølge politiets statistik en stigning i sager vedrørende narkoanholdelser på Vesterbro.</p><p id="p4">Selve problemet har eksisteret i mange år, men gennem de seneste tre måneder har pusherne fuldstændig uden politi-indblanding kunnet sælge narko i Istedgade.</p><p id="p5">- Fuck you press. Fuck you police, var den kontante udmelding, da Ekstra Bladet i går kontaktede flere af de afrikanske gadepushere.</p><p id="p6">Mangler politisk strategi - Det er et spørgsmål om ressourcer og prioritering, siger Kaj Majlund, vicepolitiinspektør, leder af lokalpolitiet på Station City.</p><p id="p7">- Vi har måttet prioritere, og vi har valgt at prioritere jagten på lommetyve hen over sommeren. I forhold til Vesterbro har vi i stedet søgt at ramme de lidt større fisk ved at øge ransagninger af lejligheder, hvorfra bagmændene styrede handelen, siger Majlund.</p><p id="p8">- Desuden kan politiet ikke klare problemet alene.</p><p id="p9">Der er også behov for en politisk strategi, ligesom de sociale myndigheder skal inddrages.</p><p id="p10">Der skal også sættes ind mod pushernes bagmænd, siger Majlund.</p><p id="p11">Politi giver sikkerhed Hos de menige betjente har de lovløse tilstande i Istedgade været kilde til irritation, erfarer Ekstra Bladet.</p><p id="p12">Det menige politimandskab er enig med ledelsen i, at problemet kræver en bred indsats. Samtidig støder det betjentene, at pusherne så frit har kunnet sælge narko.</p><p id="p13">For selv om det ikke løser problemet, kan en daglig tilstedeværelse sætte en dæmper på pusherne og give beboere og handlende i området en vis sikkerhed.</p><p id="p14">En anden politikilde retter kritik mod ledelsen i Københavns Politi for at ligge under for politisk pres i pro-filerede enkeltsager.</p><p id="p15">Eksempelvis kommer Christianias Pusher Street fremover til at lægge beslag på betydelige politistyrker.</p><p id="p16">Det kommer til at indvirke på politiets kriminalitetsbekæmpelse andre steder i København.</p><p id="p17">Vi har måttet prioritere, og vi har valgt at prioritere jagten på lommetyve hen over sommeren.</p><p id="p1">VESTERBRO: For knap et år siden lukkede Babysam butikken på Vesterbro 19.</p><p id="p2">Nu er sexshoppen Sexkino flyttet fra Vesterbro 15 og ind i den tidligere babyudstyrsbutik på Vesterbro 19.</p><p id="p3">Indehaveren Brian Jensen holdt første åbningsdag i de nye lyse og venlige omgivelser tirsdag den 1. maj.</p><p id="p4">Han startede tilbage i 2005 internetbutikken Pleasure &amp; Pain, og i 2007 købte han Sexkino.</p><p id="p5">Året efter købte han Videocenteret.</p><p id="p6">Alt er nu lagt sammen til en butik, som drives under navnet Sexkino.</p><p id="p7">-Vi er en af Danmarks ældste sexbutikker og nu også en af de største. Butikken er på 548 kvadratmeter. Vi har gjort den lys og venlig at shoppe i, så det ikke føles som en lummer oplevelse at købe ind hos os.</p><p id="p8">Vi forventer, at rigtig mange piger, fyre og par vil synes godt om vores nye butik. Der er to indgange til butikken. En fra Vesterbro samt en fra baggården.</p><p id="p9">Vi forhandler stort set alt inden for sexlegetøj, hvor vi har alt fra det blide til det mere hårde legetøj og udstyr. Bagerst i butikken er der biografer, siger Brian Jensen.</p><p id="p1">Et svar på et læserbrev i Vesterbro Bladet onsdag den 7. januar til Anne Rose Henriksen, Saxogade 67, der handlede om en ringe postomdelingen på Vesterbro.</p><p id="p2">Først og fremmest vil jeg gerne beklage, at du har haft en dårlig oplevelse med postomdelingen.</p><p id="p3">Det er rigtigt, at der ved en fejl har stået en postsæk i Saxogade 67.</p><p id="p4">Heldigvis fik vi en henvendelse om dette hvorefter vi også fik taget hånd om fejlen.</p><p id="p5">Det er selvfølgelig uacceptabelt for alle medarbejdere i Post Danmark, når sådan en fejl sker.</p><p id="p6">Derfor er vi selvfølgelig glade for henvendelser fra kunder og opmærksomme borgere, så vi kan hindre lignende gentagelser.</p><p id="p7">På Vesterbro Distributionscenter modtager og behandler vi alle klager -både telefonisk eller via mail.</p><p id="p8">Jeg er derfor ked af, at du Debat har haft en uheldig oplevelse.</p><p id="p9">Jeg håber dog, at hvis du i fremtiden har behov for at kontakte Vesterbro Distributionscenter og undertegnende, kan der altid rettes henvendelse via Post Danmark Kundeservice på telefon: 80 20 70 30.</p><p id="p10">Karsten Larsen Postmester Vesterbro Distributionscenter.</p><p id="p1">Han står i cafeen i Kontaktcentret i Valdemarsgade og skuler truende om kap med sin hund, der er på størrelse med en pony.
Han er tydeligvis hverken appelsinfri eller i godt humør, og det ser ud, som om det er længe siden, han har været nogen af delene.
Men så får han øje på en spinkel, ældre dame i fin kjole med lilla velourkrave og retter sig op:  »Hej Fanny,« siger han blødt og går over og giver hende et knus, mens han galant holder sin kæmpehund væk:  »Hej med dig, Fanny.«
Er der én, som ikke kan gå i fred på Vesterbro, så er det den snart 80- årige Fanny Truels Jensen, aktiv og engageret formand for KFUKs Sociale Arbejde, Kontaktcentret i Valdemarsgade, Reden på Halmtorvet og Vesterbro lokalråd.</p><p id="p2">I over 50 år har hun færdedes mellem socialt udstødte af den enkle grund, at hun godt kan lide dem.  Og det er tydeligvis gensidigt.  Hver gang en ny stamgæst træder ind i cafeen, går de som det første hen og siger hej til Fanny.  De fleste har en
hund med og hundene hilser også på.
»Jeg kan lide dem, så enkelt er det.  Og nej, selv om Vesterbro er et hårdt kvarter, så har jeg aldrig været bange.  Jeg kan ikke forestille mig at nogen ville krumme et hår på mit hoved.  Det ville de andre i hvert fald aldrig tillade,« siger Fanny.  En
kvinde, der sidder ved et bord og lytter med, rejser sig usikkert, går hen og lægger armen om Fannys skulder og siger fast:
»Fanny kæmper altid for os, ikke osse, Fanny?« og går så tilbage.
<br /><em style="bold">Indre motor</em><br /> Da Fanny var 15 dage gammel, døde hendes far, og hendes 32-årige mor blev alene med syv børn, alle under konfirmationsalderen.
Fattighjælp ville have været på sin plads i den fugtige to-værelses baggårdslejlighed i Absalonsgade 37 på Vesterbro.  Men den ville også have kostet hendes mor stemmeretten og givet hende status som andenrangsmenneske.
Netop året 1915, da Fanny blev født, var også året, da Danmarks kvinder fik stemmeret.  Og den ret var hendes mor parat til at knokle for fra tidlig morgen til sen aften, hvilket hun også kom til.  Arbejdsugen var på 48 timer, moderen var strygerske på
et lokalt vaskeri og strøg desuden for herskabsfamilier i sin fritid, hvis man kan tale om fritid med syv børn.
»Jeg har altid haft en motor inden i mig, og jeg er sikker på, at det var min mor, der startede den,« siger Fanny Truels Jensen, der allerede som barn besluttede, at hun ville gøre sit for at hjælpe folk på Vesterbro til et bedre liv.  Fanny Truels
Jensen har været engageret i socialt arbejde i mere end 50 år, og hun forsvinder næppe fra Vesterbro, selv om hun har bebudet, at hun trækker sig fra alle sine formandsposter og går på pension, når hun til sommer fylder 80 år.  »Man skal gå af, mens det
stadig går godt, og folk hellere vil se éns tå end éns hæl,« siger hun.
Helt på pension går hun dog ikke.  Men hun vil ikke være frontfigur længere.  Og hun vil også gerne trappe ned på foredragene.  For øjeblikket holder hun to-tre foredrag hver uge rundt om i landet, og det giver meget rejseri.  »På den anden side giver
det også godt og KFUKs Sociale Arbejde har altid noget at bruge pengene til.«
<br /><em style="bold">Et lille lys</em><br /> Når Fanny Truels Jensen skal til Jylland, tager hun toget, men ellers foretrækker hun at køre i bil, for så kan hun sidde og synge i vilden sky, og det er noget af det bedste hun ved.
Den indre motor er altid i gang, siger hun.  »Men den kører bestemt ikke altid som smurt,« skynder hun sig at tilføje:  »Den både hakker og går i tomgang engang imellem og har også været tæt på at brænde sammen.«
At den aldrig er brændt sammen, er hun sikker på skyldes opvæksten på Vesterbro - og hendes kristne tro.  Også den kinesiske filosof Kungfutse har været med til at holde motoren i gang:  Som helt ung læste hun hans ord:  »Det er bedre at tænde et lille
lys end at forbande mørket« - og gjorde dem til sit livs motto.
»De gjorde indtryk, og jeg bruger dem som motto, hver gang jeg har lyst til at trække følehornene til mig og tænker:  »Det her er håbløst«.  Men der er jo aldrig en situation, hvor alt er håbløst.  Der er altid et eller andet, man kan gøre.  Min baggrund
har nok givet mig en særlig ballast og indignation.
<br /><em style="bold">Kram i bagagen</em><br /> Når Fanny Truels Jensen ser tilbage på et langt liv med personlig kontakt til tusindvis af mennesker, der har levet et liv på skyggesiden, er hendes erfaring:  Folk ligger sjældent, som de har redt.  »Min erfaring er, at det sjældent er
selvforskyldt, og at man skal være varsom med at dømme andre.
Jeg bliver rasende, hvis jeg hører nogen sige:  »De skvadderhoveder kan bare tage sig sammen, som vi andre har måttet gøre«.  Hvis der er noget, jeg har lært, så er det netop, at grænsen mellem et normalt liv og social udstødelse er så hårfin.
Ikke alle er kommet ud i livet med godt kram i bagagen, ikke alle har gode livsbetingelser i et trygt hjem med gode kammerater, et varmt miljø og mulighed for uddannelse.
De meget store sociale og menneskelige problemer, som mange på Vesterbro har, er sjældent selvforskyldte.  Det er hverken deres egen skyld - eller samfundets skyld.  Tingene er uløseligt flettet ind hinanden, og det er ofte tilfældigheder, der afgør
menneskers tilværelse.
Jeg har hele mit liv følt en dyb taknemmelighed over, at jeg ikke selv gik til grunde, for det kunne lige så godt være sket.  Det er ikke en selvfølge, at man har det godt.  Og når man har det godt, skal man huske på, at andre har ret til at have det
lige så godt.
<br /><em style="bold">Diskret hjælp</em><br /> Fanny gik ikke ned, fordi der altid har været mennesker, som tog hende til sig:  »Først min mor og så mine søskende.  Derefter kom jeg som fire-årig i den første menighedsbørnehave i hele landet.  Her var bunker af børn, ingen
personalenormering, men vi var i sikkerhed.  Indtil da var jeg blevet passet af mine ældre søstre, og de var faktisk kun to og fire år ældre end jeg.
Senere blev jeg hjulpet af en lærerinde, der gav mig mulighed for at tage præliminæreksamen.  Derefter kom jeg to år i huset hos en præstefamilie på Fyn, som tog mig til sig som deres egen.  Tilbage i København kom jeg på Marthabo Skolen - forløberen for
socialrådgiveruddannelsen, og hver måned sendte præstefamilien mig penge til kost, logi og skole i tillid til, at jeg kunne administrere dem.  De ville ikke have, at andre vidste, at jeg fik pengene på den måde.
Der er masser af andre eksempler på solidaritet i min opvækst.  Hver juleaften hentede vi for eksempel en færdigstegt flæskesteg hos en oberst, som mor strøg for.  Og når vi unger samlede koks, som kranerne havde tabt på vejen udenfor de store kullagre,
lod opsynsmanden os nogle gange slippe ind, så vi kunne få posen fyldt.«
<br /><em style="bold">Svigtet generation</em><br /> Den sociale nød, som Fanny Truels Jensen voksede op i på Vesterbro, kan ikke sammenlignes med den sociale nød i Danmark i dag.  Men trods velstand virker danskerne hverken mere lykkelige eller tilfredse, mener hun.  Det undrer hende. 
Det undrer hende også, at behovet for frivillig hjælp vokser konstant.
»Køerne foran hjælpestederne bliver længere og længere dag for dag.  Der bliver hele tiden flere oversete, skrottede, ildestedte og selvopgivende mennesker.  Da bistandsloven blev vedtaget, fik vi i de private organisationer læst og påskrevet, at der
ikke længere var brug for os - og så gik det stik modsat.
Trods bistandslovens fine intentioner fik unge mennesker lov til at gå til grunde, og en hel generation blev svigtet og overset.  Mange af de 30-40-årige har ikke kendt andet end lukkede døre og arbejdsløshed.  De er blevet holdt fuldstændig ude af
samfundet, fik aldrig en chance og er trods deres unge alder opgivet.  Det er forfærdende, at vi bare tillader det.  Det er uhørt, at ældre generationer sørger bedre for sig selv end for de yngre.
Unge familier lever ikke i en misundelsesværdig tid.  Jeg taler ustandselig med kvinder, der drømmer om at gå ned i arbejdstid, men som trods den rekordstore arbejdsløshed ikke kan få lov på grund af ufleksible arbejdsgivere og fagforeninger.  Deres liv
er slet ikke, som de ønsker det.
Selv gik jeg hjemme hos mine tre børn, til den yngste var 12 år, og kunne indrette min tid efter familien.  Jeg var ikke tvunget til at aflevere et lille barn i en vuggestue en hel dag.  »Unge er så materialistiske« - den hører man tit.  Men den holder
ikke længere end at der i dag er brug for to indtægter.  Tværtimod er der en stigende interesse for andre værdier end de materielle, og der bliver talt og diskuteret etik og moral på en helt anden måde end for bare ti år siden.«
KFUKs Sociale Arbejde blev stiftet i 1947 i en lejlighed for enden af Halmtorvet, og Fanny Truels Jensen kom hurtigt med i arbejdet.  I dag driver KFUKs Sociale Arbejde ti institutioner og tre genbrugsbutikker.  Fælles for alle aktiviteterne er, at der
aldrig har været råd til dem.
»Men når behovet er der, og man føler at det er éns pligt at skabe et sted, så skal man ikke lade økonomiske eller andre forhindringer blokere,«
siger hun.  »Der sker ikke noget, hvis man bare sopper i vandkanten.«
Geografisk er Vestgrønland det sted, hvor KFUKs Sociale Arbejde er gået længst ud.  Fanny Truels Jensen besøger stadig det storslåede, smukke og barske land et par gange om året.
Hun var med til at oprette den første børneparkering i Grønland og var leder af den det første halve år.  Det var i 1968 i Christianshåb, hvor der var et stort behov for kvindernes arbejdskraft i rejesæsonen, men ingen til at passe børnene.  Det fik
nogle af kvinderne til at binde deres børn til bord- og stoleben, mens de var på arbejde for at pille rejer.  Arbejdstiden var 12 timer om dagen eller om natten.
»Da jeg landede med helikopteren i den lille by, blev jeg modtaget af lægen, der sagde:  Du er nødt til at begynde med det samme, for i dag er syv børn indebrændt i et hus, mens deres mor var på arbejde.«
I de følgende år åbnede KFUKs Sociale Arbejde børneparkeringer i fem byer.
I dag driver de blandt andet et familiecenter i Lichtenau i Sydgrønland.
<br /><em style="bold">Suset fra træerne</em><br /> I Fanny Truels Jensens kalender er der langt mellem de tomme felter.  Men hendes planlægning er uhyre enkel.  Hun tager én dag ad gangen.  Og det har hun altid gjort.
»Jeg ser på, hvad skal jeg i dag, og så gør jeg det.  Hvis jeg skal nå meget, står jeg op klokken fire, men ellers venter jeg til klokken syv.
Som ældre bliver man meget bevidst om, at man sidder på den bænk, der tages af.  Man tænker på, at man måske ikke er her til sommer.  Men mest tænker jeg på alt det, jeg gerne vil og stadig kan.  Jeg er og har altid været en græsrod, og det er bestemt
ikke kun efter, at jeg selv er blevet ældre, at jeg har haft som mål at være en græsrod, der kunne lytte til suset i de gamle træers kroner.«</p><p id="p1">Fællesspisning i Folkehuset Absalon, økologisk mad i Kødbyen eller streetfood i WestMarket? Vesterbro er blevet til et af Københavns kulturelle knudepunkter og tilbyder alt fra musik til restauranter, barer og hyggelige caféer med økologisk mad.</p><p id="p2">For bare få årtier siden var virkeligheden på Vesterbro en anden.</p><p id="p3">»Jeg kan tydeligt huske de første gange, jeg gik fodpatrulje på Istedgade. Det var slet ikke unormalt, at man blev lovet en røvfuld og fik at vide, at man skulle fise af, for ellers fik man nogle tæsk,« mindes lokalbetjent Rud Ellegaard, da Berlingske møder ham en tirsdag morgen ved Station City på Halmtorvet.</p><p id="p4">Som lokalbetjent på Vesterbro i mere end 30 år har Rud Ellegaard om nogen oplevet den forvandling, som Vesterbro har gennemgået siden begyndelsen af 80erne.</p><p id="p5">Da han begyndte som lokalbetjent, var Vesterbro kendetegnet ved små lejligheder med toilet i gården, og psykisk sygdom og misbrug blandt beboerne lagde en skygge over bydelen, fortæller han.</p><p id="p6">»Vesterbro var Det Vilde Vesten for 30 år siden,« siger han: »Der var rigtig meget kriminalitet. Både butikker og banker blev ofte røvet, og man kunne i hvert fald ikke stille sin Mazda 323, uden at den blev ribbet. Det var heller ikke unormalt, at vi for eksempel fandt bevidstløse folk ude på gaden, som havde taget en overdosis af stoffer.</p><p id="p7">« Sådan er det ikke i dag, fastslår han.</p><p id="p8">Størstedelen af de gamle lejligheder er skiftet ud med nye boliger, folk er flyttet til fra andre dele af landet, og moderne madsteder er de seneste år åbnet på stribe.</p><p id="p9">»Mangfoldigheden blomstrer i dag, og der er sket fantastisk mange gode ting på Vesterbro.</p><p id="p10">Der er lysnet op, der er kommet mange kulturelle events og gode restauranter, og det er i det hele taget blevet et meget rarere sted at være. Det trækker også nye folk til, og det er rigtig positivt for bydelen,« siger Rud Ellegaard.</p><p id="p11">Samtidig skriver Vesterbro sig ind i en bred samfundstendens med et historisk lavt antal tyverier. Bilerne er simpelthen blevet sværere at stjæle, og bankerne har færre kontanter i kassen, forklarer lokalbetjenten.</p><p id="p12">»Der er meget mindre kriminalitet i gadebilledet end i gamle dage - særligt den slags, der rammer civilbefolkningen,« siger han og tilføjer med reference til Istedgade, som mange kender for sexbutikker og tilsvarende ydelser: »Hr. og fru. Danmark kan roligt gå en tur der, også om aftenen.« Mens speltbagere, nye spisesteder og dyre lejligheder er tegn på den udvikling, som Vesterbro har gennemgået, er det forandringen af stofscenen, der set fra Rud Ellegaards side af skrivebordet har været mest markant.</p><p id="p13">For stofscenen har ikke flyttet sig fra bydelen.</p><p id="p14">Men man har fundet en bedre måde at håndtere den på, mener lokalbetjenten.</p><p id="p15">»Vi har indset, at de mennesker, der lever på gaden, er en del af samfundet. Der skal være plads til dem, og vi skal tage os godt af dem.</p><p id="p16">Det bliver der også på Vesterbro med alle de tilbud, der er kommet, som, jeg personligt synes, er det bedste, der er sket i den tid, jeg har været her,« siger han.</p><p id="p17">Han peger særligt på, at man siden åbningen af stofindtagelsesrummene Skyen og H17 er lykkedes med at flytte stofmisbrugerne væk fra baggårde og stræder - til glæde for både brugere og andre lokale beboere.</p><p id="p18">»Tallene taler for sig selv. I dag sidder der en sygeplejerske lige ved siden af og kan gribe ind, og det er forskellen på liv og død. Der har været rigtigt mange overdoser i stofindtagelsesrummet, men der er ikke nogen, der er døde.</p><p id="p19">Det gjorde de før.«.</p><p id="p20"><br /><em style="bold">Straffri zone</em></p><p id="p21">Med åbningen af Skyen og H17, som ligger et stenkast fra Station City ved Halmtorvet og er det største stofindtagelsesrum i Norden, indførte man også en såkaldt straffri zone. Her kan stofmisbrugerne i dag frit gå rundt med stoffer til eget forbrug, uden at det bliver kon-fiskeret.</p><p id="p22">Det betyder blandt andet, at de ikke længere er forvist til baggårde, men kan indtage deres stoffer under bedre forhold - uden at forstyrre de lokale beboere, som gerne vil holde grillaften i gården.</p><p id="p23">Samtidig har det ifølge Rud Ellegaard gjort forholdet mellem stofmisbrugerne og lokalbetjentene langt bedre, fordi det lokale politi ikke længere skal gå og tjekke deres lommer i de områder, de opholder sig i.</p><p id="p24">Han mener, at politiet i dag er blevet en naturlig del af gadebilledet på Vesterbro.</p><p id="p25">»Vi taler med alle og er accepterede af lokalsamfundet.</p><p id="p26">Når man kender sin betjent, får man opbygget relationer, og det betyder også, at vi bliver behandlet bedre,« siger han: »I dag oplever jeg for eksempel meget sjældent, at nogen råber efter mig eller har en truende adfærd, når jeg går på Vesterbro, og det er jo rigtig rart.«.</p><p id="p27"><br /><em style="bold">Kokain er skurken</em></p><p id="p28">Lokalbetjenten understreger dog, at det ikke betyder, at stofscenen på Vesterbro nu er problemfri.</p><p id="p29">Stofmisbrugerne begår stadig kriminalitet for at få råd til deres stoffer. Stofferne er godt nok blevet billigere, men det betyder ikke, at kriminaliteten er forsvundet. Den har blot skiftet karakter. Da det er blevet sværere at stjæle biler eller røve banker, er det skiftet ud med nye forbrydelser, forklarer han og peger blandt andet på afluring af pinkoder til kreditkort som en forbrydelse, han oplever oftere.</p><p id="p30">Rud Ellegaard erkender også, at ikke alle beboere på Vesterbro er lige glade for hverken stofmisbrugere eller stofindtagelsesrum.</p><p id="p31">Det skyldes især, at størstedelen af stofmisbrugerne siden årtusindskiftet har erstattet heroinen med kokain, mener han.</p><p id="p32">»Den helt store skurk er kokainen. Det er som Dr. Jekyll og Mr. Hyde. Brugerne bliver helt anderledes, når de har taget kokain,« siger han og peger på, at det behandlingsmæssigt er en større udfordring, fordi der modsat heroin ikke findes en substitut som mor-fin.</p><p id="p33">Han oplever også, at mange beboere på Vesterbro bedre kunne lide misbrugerne før i tiden, hvor de »bare lå og koksede rundt,« forklarer han.</p><p id="p34">»Kokainen får dem til at virke udfarende og psykotiske.</p><p id="p35">Når de samtidig står i en gruppe med hætte over hovedet, bliver folk utrygge. Men sådan behøver det ikke at være, for når der sker noget alvorligt i stofmiljøet, sker det internt,« siger han.</p><p id="p36">For Rud Ellegaard ændrer det dog ikke ved konklusionen om, at Vesterbro i den tid, han har været lokalbetjent i bydelen, har været igennem »en fantastisk og meget positiv forandring.</p><p id="p37">« »Selvfølgelig giver det udfordringer at være nabo til et socialt tilbud, og de nye beboere har betalt mange penge for deres lejligheder og stiller større krav. Men jeg synes, det er en vigtig del af byudviklingen, at der stadig er plads til de udsatte mennesker.«.</p><p id="p38">skva@berlingske.dk </p><p id="p39">Vi har indset, at de mennesker, der lever på gaden, er en del af samfundet.</p><p id="p40">Der skal være plads til dem, og vi skal tage os godt af dem.</p><p id="p41">Rud Ellegaard, lokalbetjent på Vesterbro.</p><p id="p1">MODSTANDSKAMP: Det var en mild forårsaften, hvor alt åndede fred og ro. Fuglene sang, og Per Mortensen krøb i skjul i en trappeopgang i Brorsonsgade med sit maskingevær.</p><p id="p2">I andre opgange og lejligheder lå flere af hans kammerater gemt. Da signalet lød, sprang Per frem og skød mod alt, hvad der rørte sig i vinduerne på fabriksbygningen for enden af den lille brolagte sidegade til Vesterbrogade.</p><p id="p3">Få minutter senere sprang en bombe, og gaden flød med knust glas og murbrokker.</p><p id="p4">Der lå flere døde kroppe i de brændende ruiner af, hvad der engang havde været radiofabrikken Always. Året var 1945, og Vesterbro var som resten af Danmark besat af Nazityskland.</p><p id="p5">Per tilhørte modstandsgruppen BOPA, der var fast besluttet på at ødelægge fabrikker, som lavede våbendele til Hitler. Og dem var der en del af.</p><p id="p6">Det blodige angreb på fabrikken Always Radio bliver nu omdrejningspunkt for en ny dokumentarfilm. Filmen har den i dag 86-årige Per Mortensen i hovedrollen, og et filmhold er netop ved at lægge sidste hånd på værket.</p><p id="p7"><br /><em style="bold">En bydel mod nazisme</em></p><p id="p8">Ifølge Ulrik S. Kohl fra filmholdet er der tale om en kortfilm i højt tempo, der har noget på hjerte til alle bydelens beboere: »Historien om angrebet på Always er vigtig, fordi den siger noget om, hvad Vesterbro var, og hvad Vesterbro stadig står for. Vi er en bydel, der står sammen, og hvor nazisme og fremmedhad aldrig rigtigt har fået et ben til jorden,« siger han.</p><p id="p9">Filmen er blevet til på foranledning af det lokale 4. Maj Initiativet.</p><p id="p10">Datoen henviser til den dag, hvor de tyske tropper i Danmark overgav sig, og 2. Verdenskrig var slut. Hvert år står initiativet bag et fakkeltog i Istedgade for at fejre sejren over nazismen.</p><p id="p11">Historien om modstandskampen lever i høj grad endnu på Vesterbro, mener Ulrik S. Kohl.</p><p id="p12">Han fortæller, at filmholdet under optagelserne blev afbrudt af en rar ældre dame, der som lille pige havde oplevet bombesprængningen af Always.</p><p id="p13">»Hun havde boet hele sit liv i samme ejendom, og hun har aldrig glemt den aften, hvor en eksplosion raserede hele lejligheden. Ingen i familien blev dræbt, men de fik et chok for livet. Hun hev fat i Per Mortensen for at sige, at selv om det havde været frygteligt, så var det sabotørerne, hun holdt med dengang,« fortæller han.</p><p id="p14">For Per Mortensen er den politiske modstandskamp heller ikke slut endnu. Han har udgivet en stribe bøger om besættelsen og blogger på netavisen Modkraft. dk.</p><p id="p15">Filmen ' Bomben i Boyesgade' bliver præsenteret den 5.</p><p id="p16">maj klokken 19 i Demokratihuset, Valdemarsgade 4 -men allerede den 4. maj klokken 18 er der mulighed for at komme til snigpremiere på værtshuset St Pauli Bar på Halmtorvet.</p><p id="p1">FÆLLESSKAB: En ny tradition blev søndag eftermiddag skabt på Otto Krabbes Plads, hvor lokale beboere sammen med lokaludvalget havde stablet en fest på benene. Og hvilken fest! Der var musikere, blandt andre rapperen Ataf ( billedet) som gav den gas med sine skarpe og rammende sange, og musikerparret Torben Steno og Johan Olsen under navnet Pligten Kalder, seriøs debat i demokratiteltet, loppemarked, gadekunst, parkour, øko-pølser, dyrlægekonsultation og vandpjaskeri i springvandet.</p><p id="p2">Stemningen var høj og solen på weekendtillæg. / 4 På vores site www.dinby.dk/ vesterbro kan du se mange flere billeder fra lokalstivalen søndag.</p><p id="p1">Til opbakning af Erik Boysens indlæg i Vesterbro Bladet den 21. januar, synes jeg, at der er flere forhold, der bør nævnes, i bestræbelserne på at få reduceret eller fjernes den helt unødvendige trafik i området.</p><p id="p2">Som Erik Boysen, forstår jeg udmærket Mads Lebechs tilfredshed med aftalen med Klaus Bondam, med hensyn til at lade Vesterbrogade være trafikåren, der klarer belastningen, så f. eks. Gammel Kongevej bliver skånet.</p><p id="p3">Mads Lebechs og hans » eksperters « synspunkt med, at biler skal kunne køre frit rundt i byen, er noget overfladisk sludder. Biler er nødvendige, hvis forretningslivet skal kunne eksistere, men den nuværende situation for eksempelvis Vesterbrogade er, at mere end 90% af trafikken ikke har noget med Vesterbrogade at gøre, men er ren gennemkørsel, som burde afvikles via de større trafikårer.</p><p id="p4">Der er gennemkørsel på Vesterbrogade og der er gennemkørsel ad Gasværksvej fra Kødbyen og via passagen ved Det Ny Teater. Det er gennemkørsel, som burde køre via Kalvebod Brygge, Åboulevarden og H. C. Andersens Boulevard og ikke gennem en smal gade som Vesterbrogade. Når der ydermere er gennemkørsel med store lastvognstog/ containertransporter, som absolut intet har at gøre i byens Debat smalle gader, så betyder det en utålelig forurening og en masse daglige farlige situationer for fodgængere og cyklister.</p><p id="p5">Klaus Bondam har af én eller anden tilfældig årsag besluttet, at Vesterbrogade ikke som han tidligere har annonceret, skal indgå i forsøgene i lighed med Nørrebrogade og Østerbrogade.</p><p id="p6">Derved forbliver Vesterbrogade en gennemkørselsgade, hvor forretningslivet ikke kan få nogle ordentlige betingelser og hvor støj og forureningsniveauet er en skændsel for en by, som Borgmesteren vil gøre åh så miljørigtig og til en Metropol.</p><p id="p7">Hvem har lyst til at handle i en støjende og forurenet gade? Hvordan tror Bondam det er at være turist på et hotel på Vesterbrogade for ikke at tale om de mennesker, der arbejder på Vesterbrogade, for hvem det er en umulighed at åbne vinduer p. gr. a. støjen? Og hvem har lyst til at ligge under for Bondams skiftende udmeldinger, der har baggrund i hans selviscenesættelse? Strækningen Vesterbrogade til Vesterbro Torv, Gasværksvej er samtidig en » racerbane « ifm. Istedgade, og specielt i sommerhalvåret er der meget belastende trafik af meget aggressive støjende bilister og motorcyklister, der kører rundt i dette område med alt for høje hastigheder.</p><p id="p8">Jeg synes Erik Boysens forslag om at lukke området for gennemkørende trafik er det rigtige.</p><p id="p9">Lad trafikken kunne køre ind og ud af samme vej og gør området til et større parkeringsområde til glæde for beboerne, forretningslivet og de, der har ærinder i området og begræns den gennemkørende trafik til busser på biogas i stedet for de gamle støjende og forurenende skrammelkasser, der kører på Vesterbro.</p><p id="p10">Vesterbro har potentiale til at blive et rigtig attraktivt miljø for alle.</p><block><p>Klokken var 01.30, da en kvindelig cyklist på vesterbro i København i nat fik sig en slem forskrækkelse. </p></block><p id="p1">Tæt på alting. Byens puls, specialbutikker, dagligvarebutikker, parker og caféliv. Og både for børnefamilier, studerende og 'seniorer', hvis børn forlængst er fløjet fra reden. </p><p id="p2">Hvis du på længere sigt drømmer om en lejlighed i midtbyen, så læs endelig videre her.</p><p id="p3">For om halvandet år  - måske to  -  realiseres planerne om cirka 140 lejligheder i de bygninger, der i dag udgør boligkaréen ved gaderne Vesterport, Vesterbro Torv og Vester Allé.</p><p id="p4">Først og fremmest bygges der ovenpå de to hjørner ud mod Vesterbro Torv. På hjørnet ved SuperBrugsen smækkes der lejligheder ovenpå bygningen i op til syv etager, og på det andet hjørne med posthuset ryger bygningen op i seks etager.</p><p id="p5">Og den store kolos af røde mursten oven på SuperBrugsen udstyres med terrasser bag glasruder, der med arkitekternes ord skal »åbne bygningen ud mod Vesterbro Torv, som mange af de andre bygningen ellers vender ryggen til«.</p><p id="p6">Derudover udnyttes tagetagerne langs Vester Allé, og eksisterende erhvervslokaler i hele kareen bygges om til boliger.</p><p id="p7"><br /><em style="bold">Forskellige beboere</em></p><p id="p8">Størrelsen på de enkelte lejligheder ligger endnu ikke fast, men der satses på flere forskellige målgrupper med alt fra to til fire værelser.</p><p id="p9">»Der bliver nogle penthouselejligheder  -  måske med tagterrasse. Og så skal være store lejligheder til børnefamilier, men også mindre til studerende. Og endelig kan boligerne også være attraktive for dem, der har solgt villaen og gerne vil tættere på centrum for at kunne bruge byens tilbud,« siger arkitekt Lise Videbæk fra det rådgivende ingeniørfirma Tækker, som har lavet planerne for den omfattende ombygning.</p><p id="p10">Gården bag de høje bygninger skal også have en overhaling. Når ombygningen af lejlighederne står klar, skal beboerne kunne parkere i en underjordisk parkeringskælder. Og selve gården skal være beboernes grønne rum til både børn, grill og almindelig afslapning.</p><p id="p11">Sideløbende med planerne for bygningerne arbejder kommunen med planer for Vesterbro Torv. Trafikken er massiv, og ifølge planerne satses der på at lede en del af trafikken ud på ringgaden samt måske at renovere pladsen på midten, der i dag er parkeringspladser.</p><p id="p12"><br /><em style="bold">Og hva' ska' det koste?</em></p><p id="p13">Det er blandt andet også den tætte trafik, der gør, at prisen formentlig ikke ryger lige så højt op som normalen for nyopførte lejligheder i midtbyen. Her skal man ifølge ejendomsmæglere slippe omkring 37.000.000 kroner per kvadratmeter.</p><p id="p14">Dertil kommer, at man formentlig ikke kan udnytte kvadratmeterne lige så godt i ombygninger som i nyopførte ejendomme. Men lejlighederne ligger tæt på byens puls, og for studerende er det relativt tæt på Universitetet og Handelshøjskolen. Derfor lyder de foreløbige bud fra ejendoms mæglere, at prisen i gennemsnit lander på omkring 30.000 -33.000 kroner per kvadratmeter. Det betyder altså en pris for en 80 kvadratmeters lejlighed på 2,4-2,6 millioner kroner  -  i 2007-kroner. </p><p id="p1">Udsatte unge kan for en kortere periode få et værelse og dermed en pause i en lejlighed på Vesterbro. Det kan være en pause fra familien, døgninstitutionen eller fra livet på gaden. Tilbuddet er ifølge socialpædagogerne Ida Secher Houengaard og Tine Høier Mogensen fra Pigegruppen under De Unges Hus en nødvendighed. Muligheden kan sikre, at de unge kan blive i familien eller anbringelsesstedet i perioder, hvor de er udfordret af konflikter eller kaos, og den kan forebygge, at de unge ikke forlader deres anbringelsessted og ender på gaden eller hos nogen, som kan finde på at udnytte dem.</p><p id="p2">" Vi vil ikke finde os i, at de unge er nødsaget til at sove i en trappeopgang eller hos nogen, som skader dem og kræver modydelser," siger socialpædagog Ida Secher Houengaard fra Pigegruppen under De Unges Hus.</p><p id="p3"><br /><em style="bold">Flere hjemgivelser</em></p><p id="p4">Ida Secher Houengaard og Tine Høier Mogensen har været med til skabe aflastningstilbuddet.</p><p id="p5">" Københavns Kommunes strategi er, at færre unge skal være anbragt uden for hjemmet. Flere hjemgivelser er på mange måder en god ting, da der ofte er en kærlighed at finde i familien, som ikke fås andre steder.</p><p id="p6">Men det er meget udsatte unge og meget udsatte familier. Derfor har de brug for en ventil, og det er her, aflastning kan være nødvendigt for at få det til at fungere," fortæller Ida Secher Houengaard.</p><p id="p7">De unge, som kommer i aflastning, er i forvejen kendt af de pædagogiske medarbejdere fra et af de tre tilbud under De Unges Hus.</p><p id="p8"><br /><em style="bold">Sikkerhedsnet</em></p><p id="p9">" Det er derfor trygt for både de unge og deres familie, at aflastningen foregår hos os, fordi de kender os i forvejen fra vores grupper, og fordi vi tager ud i familierne og taler med både forældre og børn eller tager på tur og får nogle oplevelser sammen," siger Tine Høier Mogensen.</p><p id="p10">Ida Secher Houengaard fortsætter: " Vi kender de unge. Vi tør gå helt tæt på dem, og vi har for eksempel døgnåbne telefoner, de altid kan ringe til. Det er relationen, som er bærende for alle vores tilbud. Vi tilbyder med aflastningstilbuddet et sikkerhedsnet, som lynhurtigt kan aktiveres, og det er nødvendigt, fordi de unge er så udsatte, at det hurtigt kan gå endnu mere ned ad bakke." Pædagoger kan også køre træt Aflastningen giver først og fremmest en pause fra problematiske og konfliktfyldte forhold i familien eller på anbringelsesstedet.</p><p id="p11">Unge, der er anbragt på i plejefamilie eller på døgninstitution, kan nemlig også komme på kant med de professionelle, og begge parter kan have brug for en pause fra hinanden.</p><p id="p12">" De unge, vi har med at gøre, har brug for meget stor fleksibilitet, og den fleksibilitet er ikke altid mulig at tilbyde på de døgninstitutioner, de er anbragt på. Der er højere til loftet hos os, og det kan der være brug for indimellem. Vi kan også mærke, at institutionerne kan have brug for en pause, hvis det er kørt helt fast," siger de to pædagoger.</p><p id="p13"><br /><em style="bold">Brobygning</em></p><p id="p14">Et aflastningsophold kan også være med til at skabe brobygning til det etablerede samfund. Hvis de unge forsøger at klare sig selv, når de har brug for en pause, kan de blive endnu mere udsatte og sårbare. De flytter for eksempel rundt og bor på sofaer blandt deres netværk, hvilket ikke er hensigtsmæssigt.</p><p id="p15">" De slider ofte deres netværk op, og herefter kan de risikere at måtte benytte tvivlsomme relationer, hvor de risikerer, at der bliver krævet modydelser. De risikerer desuden at komme længere væk fra skole eller praktik, så de kommer bagud både fagligt og socialt. Hvis de kan komme i aflastning hos os i stedet, kan vi holde hånden under dem i et sårbart forløb i deres liv," siger Ida Secher Houengaard.</p><p id="p16">Aflastning kan også være en mulighed for den unge, som har været helt ude af systemet og har sovet på en rist eller et telt bag Christiania og kun har kontakt og tillid til De Unges Hus' fremskudte indsats på Christiania " Vilde Liv". " Han eller hun kan gennem et aflastningsophold komme nærmere det etablerede system og være sammen med voksne, som kan og vil hjælpe," siger Tine Høier Mogensen.?.</p><p id="p17">Vi vil ikke finde os i, at de unge er nødsaget til at sove i en trappeopgang eller hos nogen, som skader dem og kræver modydelser.</p><p id="p18">Der er højere til loftet hos os, og det kan der være brug for indimellem. Det er relationen, som er bærende for alle vores tilbud.</p><p id="p19">Vi tilbyder med aflastningstilbuddet et sikkerhedsnet, som lynhurtigt kan aktiveres, og det er nødvendigt, fordi de unge er så udsatte, at det hurtigt kan gå endnu mere ned ad bakke.</p><p id="p20"><br /><em style="bold">Bofællesskab</em></p><p id="p21">De Unges Hus råder som noget nyt også over aflastningstilbuddets nabolejlighed. Den fungerer som hybel-bofællesskab. Tine Høier Mogensen og Ida Secher Houengaard forklarer, at de meget udsatte unge har svært ved at indgå i de rammer, der findes på døgninstitutionerne, som ofte er meget programstyrede. De er dog ofte heller ikke helt klar til at bo i hybel alene, hvorfor et bofællesskab med andre unge og voksne i dagtimerne, kan være den bedste løsning. I hybelbofællesskabet er der pædagoger i dagtimerne i hverdagene. De har et kontor, hvor de kan lave deres skriftlige arbejde, så deres tilstedeværelse føles naturlig.</p><p id="p1">Beboerne på Vesterbro i København har fået deres eget folkehus. Men andre københavnere -og for den sags skyld fynboer og jyder -er også velkomne.</p><p id="p2">Så en tur til København kan udvides med et besøg i folkehuset Absalon og en middag med de " indfødte".</p><p id="p3">En af idéerne med den gamle omdannede Absalons Kirke er nemlig, at man skal kunne få et billigt, men godt, måltid mad. Så hver aften strømmer folk til fra nær og fjern for at spise aftensmad for en 50' er.</p><p id="p4"><br /><em style="bold">Manden bag</em></p><p id="p5">Det er manden bag Tiger-butikkerne, Lennart Lajboschitz, der står bag Absalon.</p><p id="p6">Da kultur-og kirkeminister Marianne Jelved i 2014 satte fem københavnske kirker til salg, købte Lajboschitz Absalons Kirke for godt 10 millioner kroner.</p><p id="p7">Og i august sidste år begyndte Absalons Kirke sit nye liv som folkehus.</p><p id="p8">Idéen viste sig at være god. Nu er der hver aften cirka 200 deltagere i fællesspisningen, og fra tidlig morgen til sen aften er der andre aktiviteter i huset. I løbet af dagen kan alle kigge ind for at købe sig lidt morgenmad, en tallerken suppe eller bare en kop kaffe og et stykke nybagt brød. Man kan også bare være der uden at købe noget.</p><p id="p9"><br /><em style="bold">Bordtennis og koncerter</em></p><p id="p10">Absalon er blevet et tilholdssted for både hipsters og pensionister, og en tilfældig torsdag formiddag er der 30-40 mennesker i huset.</p><p id="p11">En mødregruppe leger med deres babyer, ved tre-fire borde sidder pensionister med en kop kaffe og spiller backgammon, og på en balkon på 1. sal sidder der flere små grupper, som tilsyneladende arbejder eller studerer sammen.</p><p id="p12">Bordtennis er et af " hovednumrene" i huset, for Lennart Lajboschitz er selv vild med spillet. Så der står altid et par borde klar, og hver uge arrangeres der private bordtennisturneringer.</p><p id="p13">Loppemarked og hiphop Paletten er bred i Absalon.</p><p id="p14">Fysisk træning, kreativ børnedans, filmforestillinger, tango, skuespilundervisning, løbegrupper, hiphop, foredrag, koncerter og loppemarkeder.</p><p id="p15">Og hvis nogen troede, at man kun spillede banko i de mindre byer i provinsen, tager de fejl.</p><p id="p16">-I torsdags havde vi 150 mennesker til banko, fortæller Rebecca Lajboschitz, Lennarts datter og event-manager i Absalon.</p><p id="p17">-I starten var det meget de lokale, der kom for at se, hvad vi havde gang i. Men nu kommer der folk fra hele København. Juleaften havde vi endda også udenlandske gæster, som gerne ville opleve en dansk fællesjul.</p><p id="p18"><br /><em style="bold">Ingen arbejder frivilligt</em></p><p id="p19">Absalon er en privat virksomhed ejet og drevet af familien Lajboschitz, som deltager i driften med stor entusiasme.</p><p id="p20">-Vi håber da selvfølgelig, at økonomien med tiden kan hvile i sig selv. Siden august har vi arbejdet på at få så stor gennemstrømning i huset som muligt. Jo mere folk har lyst til at bruge Absalon, jo bedre.</p><p id="p21">Der er ingen frivillige i huset -alle, der arbejder, får løn. Der er også ansat to professionelle kokke, for selv om folk i sagens natur ikke kan forvente et femstjernet måltid for en 50' er, skal maden være i orden.</p><p id="p22">-Jeg tror vores succes blandt andet skyldes, at vi ikke bare kaster nogle paptallerkner og en gryderet på bordet, siger Rebecca Lajboschitz.</p><p id="p23">-Vi forsøger at gøre lidt ud af det, og vi serverer også maden, så folk kommer lidt tættere på hinanden. Gæsterne henter selv maden til et ottepersoners bord, og så må de jo snakke lidt sammen for at få fordelt maden.</p><p id="p24"><br /><em style="bold">Forlænget dagligstue</em></p><p id="p25">Men hvordan får man en kirke til at holde op med at være en kirke? Da Lajboschitz overtog de 1300 kvadratmeter i Absalon, blev alle de religiøse symboler naturligvis fjernet -nu er alteret erstattet af en stor reol med spil til fri afbenyttelse.</p><p id="p26">Men for at give bygningen et helt nyt udtryk, blev den kendte kunstner Tal R sat til at udsmykke rummene.</p><p id="p27">Det har han gjort med stærke farver, og nu ligner det i hvert fald ikke en kirke.</p><p id="p28">I stedet er der nærmest noget dagligstue og " mormor" over det med gamle grønne plydssofaer og masser af amagerhylder på væggene.</p><p id="p29">-Det er netop vores ambition, at Absalon skal være en " dagligstue", hvor folk kan komme og gøre, hvad de har lyst til -og uden forpligtelser, siger Rebecca Lajboschitz.</p><p id="p30">Det udtrykkes præcist i Absalons " formålsparagraf": -Vi tror på, at det, der giver livet værdi, er de sociale bånd, vi knytter til hinanden -og med Absalon ønsker vi at skabe en ramme for lige præcis det.</p><p id="p31"><br /><em style="bold">absalon er for alle</em></p><p id="p32">alle er velkomne i Absalon. Ingen spørger, hvad man vil, og hvor man kommer fra.</p><p id="p33">Den omdannede kirke ligger på Sønder Boulevard 73. Nærmeste S-togsstationer er Enghave og Dybbølsbro (under en kilometers gang).</p><p id="p34">absalon åbnede som folkehus i august 2015.</p><p id="p35">Der serveres middag hver aften klokken 18. Man kan ikke bestille plads, så man må bare komme i god tid, hvis man vil være sikker på at få plads og mad.</p><p id="p36">man betaler 50 kroner ved indgangen. Og så kan man købe drikkevarer i baren til rimelige priser.</p><p id="p37">man kan se, hvad der er af planlagte arrangementer i huset på folkehusets hjemmeside: absaloncph. dk.</p><p id="p38">Der kan man også se aftnens menu.</p><p id="p39">absalon er åben fra klokken 7 til midnat alle ugens dage.</p><block><p>For tre år siden havde vinmanden Hans Haahr Larsen og familie fået nok af at bo på den lidt mørke Nansensgade og trængte til at flytte. </p></block><p id="p1">FLOORBALL: Da Vesterbro SFC i går, tirsdag den 7. september, tog hul på en ny sæson var det for første gang med to hold.</p><p id="p2">Børn i alderen 10-12 år træner hver tirsdag kl. 16.00-17.15 i Multisalen på Vesterbro Ny Skole. Som noget nyt bliver de afløst af endnu yngre børn mellem 7-9 år kl. 17.15-18.30 samme sted og dag. De første tre træninger er gratis prøvetræninger.</p><p id="p3">Alle spillere har -foruden træning -mulighed for at deltage i CPH Floorball Kidzliga, hvor der seks gange om året dystes mod børn fra Copenhagen SFC's andre bydelshold: Valby, Ålholm, Sjælør, Nørrebro og Østerbro. Læs mere om stævner, aktiviteter og holdene på www.copenhagensfc.dk. bob.</p><p id="p1">Onsdag den 25. marts var en delegation fra DFs folketingsgruppe på besøg på Vesterbro for at se på forholdene for stofmisbrugere.</p><p id="p2">Med på turen var blandt andre Peter Skaarup, der er formand for Folketingets Retsudvalg og borgerrepræsentationens Finn Rudaizky. De besøgte blandt andet cafeen Dugnad på Halmtorvet, hvor de hørte om udviklingen af narko på Vesterbro, de besøgte sundhedsrummet, som sygeplejerske Lone Hviid repræsenterede.</p><p id="p3">Desuden snakkede de med nogle beboere i Abel Cathrines Gade og Viktoriagade, der fortalte om en hverdag med salg af stoffer og fund af kanyler lige uden for vinduet.</p><p id="p1">En spadseretur op ad den brostensbelagte Mønsgade henvender sig ikke til konditionssvage personer. At man bevæger sig i en af byens mest stejle gader underbygges af, at den tidligere var mere kendt under betegnelsen Møllebakken. Når Mønsgade udgør øgade-kvarterets vestlige forpost, skal baggrunden søges i naboskabet til det parkområde, som omfatter Botanisk Have og købstadsmuseet Den gamle By. Et naboskab, der understreges af, at Mønsgade kun er bebygget på den nordlige side og således åbner sig ud mod det grønne område, hvilket medvirker til at skabe et tiltalende gademiljø.</p><p id="p2"><br /><em style="bold">Ender blindt</em><br />
 Mønsgade, opkaldt efter øen med den berømte klint, blev anlagt og navngivet i 1899. Men allerede i slutningen af 1700-tallet førte en markvej op til de nordlige tofter, der var kendt som Mølletoften. En betegnelse, der ikke lader nogen i tvivl om, at stedets høje beliggenhed indbød til at opføre en vindmølle. Det skyldes derfor ikke rene tilfældigheder, at Mønsgade i dag fortsætter ud i Møllevej, selv om forbindelsen kun opretholdes af en gangsti. Kørselsmæssigt ender Mønsgade blindt. Her ved Botanisk Haves højeste punkt rager en stubmølle med en omskiftelig historie op over omgivelserne. Stubmøllen stod oprindeligt ved Frøstrup Hovedgård i Vester Horne Herred, men blev senere flyttet til Varde. Hermed var stubmøllens omflakkende tilværelse ikke afsluttet. Næste tilholdssted var Tuesbøl ved Brørup, hvor den gamle mølle var i funktion frem til 1930. På det tidspunkt måtte ejeren erkende, at det ville være urentabelt at foretage de omfattende reparationer, som den nedslidte mølle krævede, hvis driften skulle opretholdes. Formodentlig havde det sat punktum for et langt kapitel, hvis ikke dampmøller Niels Troengaard var blevet opmærksom på den skæbne, der truede møllen, og efterfølgende medvirkede til, at den blev erhvervet af Den gamle By med midler fra blandt andet Ny Carlsberg Fondet. Stubmøllen blev herefter transporteret til Århus og genopført samme sted, hvor Vesterbro Mølle tidligere havde tronet over byen, hvilket vil sige i skellet mellem Mønsgade og Botanisk Have. Det kan måske være relevant at tilføje, at betegnelsen stub i omtalte sammenhæng dækker over en vejrmølle af træ, der kan drejes om en lodret tap på en pyramideformet stub af svært tømmer. Det menes i øvrigt, at egeplankerne i Den gamle Bys stubmølle stammer fra vraggods skyllet i land på den jyske vestkyst.<br /><em style="bold">Kaptajnens mølle</em><br />
 Forgængeren, Vesterbro Mølle, var den ældste af de vejrmøller, som indgik i datidens århusianske skyline. I 1755 fik ejeren af Århus Vandmølle, der var beliggende på det areal, hvor det kommunale hovedbibliotek i Mølleparken senere blev opført, Kaptajn C. H. Gretum, kongelig tilladelse til også at opføre en vejrmølle. Kaptajnen ledsagede sin ansøgning med at anføre, at han desto bedre kunne bestride bemeldte bys maling. Det var i sagens natur kornmaling, der sigtedes til, og når C. H. Gretum lagde vægt på at understrege det lokale aspekt, skulle det ses i lyset af, at de datidige bestemmelser forbød møllere at male for andre end byens indbyggere. Hvis mølleren forsyndede sig på dette punkt, skulle han udover at betale en bøde på 50 rigsdaler til byens fattigkasse udrede et tilsvarende beløb til den, der havde angivet ham. Stikkeri kunne altså være en lønsom affære. Det sidste var mere, end der kunne siges om møllerfaget. Den nye mølle på Vesterbro var efter sigende forbundet med så betydelig en investering, at renter og afdrag slugte alle indtægter. Det kunne nok friste til sort arbejde i form af udenbys kunder, men C.H. Gretum holdt sig i skindet i den henseende og efterhånden bedredes hans situation af, at udviklingen gik imod byens øvrige møller.<br /><em style="bold">Hærget af brande</em><br />
 Men ved indgangen til 1900-tallet havde Vesterbro Mølle også set sine bedste dage. Det gjorde heller ikke situationen bedre, at møllen hærgedes af flere brande sidst i 1903. Ved udgangen af 1. verdenskrig blev bygningerne omkring møllen på hjørnet Mønsgade og Møllevej indrettet som husvildeboliger for at afhjælpe den fatale bolignød, der på det tidspunkt gjorde sig gældende. Alligevel skulle man helt frem til slutningen af 1960'erne, før de sidste rester af møllen forsvandt for at give plads til den rødstenskarré med altaner, som blev projekteret og opført af arkitekt Arne Gravers og civilingeniør N. Mose Mortensen. Et byggeri, der ikke ubetinget harmonerer med Mønsgades øvrige bebyggelse.<br /><em style="bold">Samlingssted for kvæg</em><br />
 Gadens indkørsel fra Vesterbro rummer et eksotisk islæt i form af en Thai-restaurant. I fortsættelsen er de første beboelseshuse i 3 ½ etager og med pudsede facadeudsmykninger opført i slutningen af 1800-tallet. Ejendommen i nr. 8 adskiller sig fra Mønsgades øvrige byggeri ved at have rummet en produktionsvirksomhed i form af en møbelfabrik opført i 1917 af fabrikant Axel Folmer Hansen. Under flere ejere blev der i de følgende 70 år produceret møbler i rødstensbygningen i Mønsgade. Først i 1979, da brødrene Knud og Vagn Andersen havde overtaget virksomheden, var tidspunktet til at bryde op fra Vesterbro kommet. I dag kan firmaet Brdr. Andersen lokaliseres på Lystrupvej i Risskov, hvor der i samarbejde med anerkendte møbelarkitekter er anlagt en mere eksportorienteret linie. Men de håndværksmæssige kvaliteter, som blev udviklet i Mønsgade, er fastholdt af de nuværende ejere. Gadens arkitektonisk mest markante ejendom udgøres af den hvidpudsede hjørnebygning ved Saltholmsgade. Vesterled opført i 1911 er i flere henseender tidstypisk for denne periode, og gadens stigning op mod Møllevej medvirker til at give denne ejendom en særlig placering. Ellers er det karakteristisk for Mønsgade, at bygningerne bliver yngre i takt med, at det går opad. Gaden afsluttes af en 4 ½ etages ejendom i gule sten opført i 1932, inden fortid og nutid mødes ved Arne Gravers rødstensejendom på det gamle mølleareal. Mønsgade belastes ikke af gennemgående trafik. Derimod skorter det ikke på parkerede biler, som ikke pynter på helhedsindtrykket af en gade beliggende i både grønne og historiske omgivelser. For det er værd at fastholde baggrunden for, at Botanisk Have og Den gamle By ligger på den anden side af hegnet. Frem til 1870'erne henlå arealet mellem Viborgvej, som dengang hed Ryvejen, og Møllehøjen Hasleforten som et udyrket areal, der dels indgik i trafikken til og fra byen og dels som samlingssted for kvæg, inden det blev drevet ud på bymarken. Det var i samme periode, at der kunne noteres en voksende interesse for havedyrkning, hvilket i foråret 1873 førte til etablering af Det jydske Haveselskab med initiativtagere som kaptajn Enrico Dalgas (hedens opdyrker) og generalkonsul Hendrik Pontoppidan. Det var samme herrer, der var anledning til, at byrådet på et møde samme år vedtog at udleje jordlod nr. 3 i Møllevang til haveselskabet med henblik på anlæggelse af en planteskole. Lejemålets varighed blev fastsat til Mikkelsdag år 1900, og den årlige leje kom til at andrage 25 rigsdaler pr. tønde land. I de følgende år blev lejemålet udvidet, således at det efterhånden kom til at omfatte 14 tønder land. Men tilsyneladende havde haveselskabet overvurderet sin økonomiske formåen.<br /><em style="bold">Pas godt på hesten</em><br />
 I hvert fald blev der i 1910 optaget forhandlinger med byrådet. To muligheder forelå. Enten skulle byen yde støtte til havens opretholdelse eller lejemålet måtte ophæves. På et byrådsmøde i juni 1911 valgte man den sidste løsning, hvilket indebar, at Århus Kommune overtog haveselskabets bygninger, inventar og redskaber for et samlet beløb 3.000 kr. I denne handel indgik også en gammel udtjent hest, som byen påtog sig at behandle godt ! I de mellemliggende 90 år siden den kommunale overtagelse af det areal, som var ramme om den daværende planteskole, er Botanisk Have blevet udvidet flere gange, således at haven i dag omfatter 21,5 hektarer. Heri indgår Den gamle By, som blev indviet i 1914 ved genopførelsen af den gamle borgmestergård, der i dag er placeret på byens torv, hvor den indgår i et købstadsmuseum, som hører til landets største turistattraktioner. Det er mere, end der kan siges om Mønsgade på den anden side af hegnet. Men i kraft af sine vejrmøller har gaden alligevel ydet et bidrag til <a href="mailto:lokalhistorien.wein-@mail1.stofanet.dk">lokalhistorien.wein-@mail1.stofanet.dk</a></p><p id="p1">25-årige Ditte fik et chok, da hun forleden satte sig på en bænk ved et bord i Kødbyen på Vesterbro i København.</p><p id="p2">Da hun havde sat sig, mærkede hun et stik i benet. Først troede hun, det var en hveps, men snart viste det sig, at stikket havde en om muligt endnu mere ubehagelig afsender.</p><p id="p3">Gennem tremmerne i bordet sad nemlig en brugt og blodig kanyle, og det var den, der havde stukket Ditte, da hun satte sig.</p><p id="p4"><br /><em style="bold">Til skræk og advarsel</em></p><p id="p5">Dybt chokeret tog hun et billede af kanylen og lagde den på sin profil på Facebook til skræk og advarsel.</p><p id="p6">' Kære mennesker, pas på hvor I sætter jer i Kødbyen! Alle ved jo, at det flyder med kanyler på Vesterbro, men den her så jeg ikke, før den stak mig i benet. Jeg tænkte, ' Av, lortehveps!', men blev ret forskrækket, da jeg opdagede, hvad der stak ned fra bordet. Jeg har lært to ting: jeg skal passe på, hvor jeg sætter mig, og jeg skal huske at barbere ben til næste gang, jeg spontant skal på akutmodtagelsen.' Trods den muntre tone var hun dybt påvirket af situationen og skyndte sig på skadestuen.</p><p id="p7">Her beroligede personalet hende dog med, at de aldrig tidligere har oplevet, at en person er blevet smittet med hiv på den måde.</p><p id="p8">Først om tre måneder ved hun, om den blodige kanyle har smittet hende med en ubehagelig sygdom.</p><p id="p9">beh@bt.dk </p><p id="p1">Bag porten i et mere end faldefærdigt hus i Viktoriagade 12 på Vesterbro bener 30-40 høns kaglende rundt i ly for regnen. De lægger hovedet på sned og stirrer på de besøgende til udstillingen »Høns og helligdomme«. Baner man sig vej gennem hønseflokken, nås Grevinde Danners gamle ridestald i baggården. En kutteklædt munk med hætte tager imod. Sagte orgeltoner og dusinvis af kærter under mandshøje gule tavler med bogstavrim som f.eks »Gentofte, gardiner, gensplejsning, grundlov, gonoré« eller blot »Gud« giver følelsen af noget kirkeligt og højtideligt. Munken udleverer blå plastikgalocher, så den gamle stald, galleriet om man vil, ikke bliver griset af hønsenes utallige klatter fra porten.</p><p id="p2">På gulvet danner to parallelle armtykke ankertove en gang rundt langs de gule tavler. Her spankulerer hønsene rundt og stirrer tryllebundet på kærternes små flammer. En iscenesættelse, som er andægtig og samtidig humoristisk. Munken er ophavsmanden, den 26-årige Finn Christiansen, der betegner udstillingen som et sceneri eller en ruminstallation. Han har allerede sat sig spor i det vesterbro'ske gadebillede med en (ulovlig) spøjs fontæne på Viktoriagade og en julegave til narkomanerne på Halmtorvet, som bestod i siddeskulpturer, da myndighederne fjernede deres stambænke. »Høns og helligdomme« kan ses indtil den 7. oktober mellem kl. 12-18, undtagen mandag.</p><p id="p1">KRISTENSOCIALIST: Der står en lille flok og venter ved sideindgangen af kirken. Iklædt joggingtøj og jakker skutter de sig i den kolde vind og forsøger at finde læ ved hjørnet. De venter på at Mariatjenesten åbner dørene og lukker dem ind, så de kan sove på madrasserne, der er lagt mellem kirkebænkene.</p><p id="p2">LÆS OGSÅ:</p><p id="p3">Fra damebladsnoveller til podcast - Sigurd lever for fortællingen</p><p id="p4">På den modsatte side af vejen går en lille sammenkrøllet mand på omkring 60 år. Han kommer fra Mændenes hjem og hans forsøg på at fiske en lighter op fra lommen, mens han går, får ham til at halte. Han bruger først lighteren til at skyde kapslen af en øl, derefter tænder han en smøg. Inhalerer dybt og bruger den næste raske og vante bevægelse på at tage en slurk af sin øl. Så puster han røgen ud.</p><p id="p5"><br /><em style="bold">Den gyldne asfalt</em></p><p id="p6">Der er stadig masser af udsatte borgere, misbrugere og alkoholikere på Vesterbro. Men på en anden måde, end da Jens Johansen som relativt ny præst i 1986 kom til Mariakirken.</p><p id="p7">LÆS OGSÅ:</p><p id="p8"><br /><em style="bold">Et rum med plads til arbejdsglæde</em></p><p id="p9">»Det var et kulturchok. Her kom jeg som bonderøv til Vesterbro. Jeg så ting, jeg aldrig havde set før. Transvistitter, der gik rund på Halmtorvet og solgte sig selv. Ikke nogen lykkelig tilværelse, tror jeg. Der var rigtig mange, der drak bajere. De var uden for arbejdsmarkedet. De var i 30'erne. Det var jeg også. Og det var et chok at se, hvordan det liv kunne slide på et menneske,« fortæller han.</p><p id="p10">Sidste søndag holdt han sin afskedsgudstjeneste i Mariakirken efter 32 års kamp og nærvær mellem børnefamilier, misbrugere og toppolitikere.</p><p id="p11">»Da jeg kom til Vesterbro så jeg noget, jeg aldrig havde set før. Der, hvor der så var et drikkehjørne, der lå der en masse ølkapsler. Kørt ned i asfalten. Så asfalten nærmest skinnede som guld.« </p><p id="p12"><br /><em style="bold">Upopulær 80'er kirke</em></p><p id="p13">Han cykler langsomt ned ad Istedgade. Med en selvruller-smøg i munden og en cykelhjelm på hovedet. Remmen er ulåst og gynger mod kinderne. Den 66 år gamle krop bevæger sig roligt og velovervejet. For 32. år som præst i Mariakirken.</p><p id="p14">»Det var ikke nemt at være præst i 80'erne. Kirken var ikke så populær. Mange havde kun en næserynken tilovers for, at man var præst eller kirkeligt engageret. Men her, på Vesterbro, blev jeg modtaget med åbne arme. Også af de folk, der var her på pladsen foran kirken.« </p><p id="p15"><br /><em style="bold">Ændrede hans værdier</em></p><p id="p16">Der sad de og drak foran kirken. Han mødte dem med samme imødekommenhed, som de mødte ham. Det ændrede ham.</p><p id="p17">LÆS OGSÅ:</p><p id="p18">Har du købt en aktie i Vesterbro?</p><p id="p19">»Det betød alt for mig, at jeg blev præst her. Alt. Jeg oplevede, at jeg ændrede værdier. Værdier, som egentlig var ubevidste, men som jeg blev bevidst om, blev anderledes af at være hernede. Altså, før havde jeg næsten været bange for alkoholikere, der sad og drak sammen på en bænk. Pludselig så jeg, fordi jeg lærte dem at kende, mennesket bag den fordrukne bums. Og jeg fandt ud af, at det kan godt være, at de er alkoholikere, men de er også så meget andet. De er også guds børn. De har samme overvejelser og tanker om livet og om eksistens som os andre.« </p><p id="p20"><br /><em style="bold">Mødet med afmangten</em></p><p id="p21">Det var ikke kun mødet med menneskene bag bumserne, han mødte.</p><p id="p22">»Jeg lærte også noget andet, som jeg ikke havde kendt til før. Afmagten. Jeg var vant til fra mit middelklasseliv, at man kunne projektere sig ud af problemer. Sætte sig et mål, rejse sig op. Men på Vesterbro oplevede jeg at stå ved siden af folk og stirre ned i afgrunden. Se, at der var intet, der ændrede sig ved deres tilværelse. Jeg kunne se, hvad de burde gøre. Eller kunne gøre. Men det skete ikke. Og jeg måtte lære at acceptere den afmagt, det gav.« </p><p id="p23"><br /><em style="bold">Begyndte at trøstespise</em></p><p id="p24">Den enorme ulighed, som han oplevede, påvirkede ham meget. Selv beskriver han sig som kristensocialist og har altid været meget optaget af den marxistiske samfundsteori og urimelige forskelle.</p><p id="p25">»Uligheden gjorde mig vred. Jeg begyndte at trøstespise. Men det var ikke nogen løsning. Så jeg meldte mig ind i et parti. Det blev SF, der i øvrigt var det største parti på det lokale valgsted, Gasværksvej. Og hvorfor ikke melde sig ind i det parti, som har mest støtte i bydelen.« </p><p id="p26">Det daværende menighedsråd bestod primært af ældre socialdemokrater, pensionerede arbejdere af den generation, som sagde »Istedgade overgiver sig aldrig.« De var en smule skeptiske, men syntes trodsalt at SF da også havde nogle okay meninger. Så sådan blev det i 1988.</p><p id="p27">»Det hanlede om at få kontakt til nogen, der havde indflydelse, så jeg kunne fortælle dem, hvad jeg så på gaden.« </p><p id="p28"><br /><em style="bold">Sikrede vejen til Fikserum</em></p><p id="p29">I 1992 blev han spurgt om han ville stille op for SF. Han overvejede det i et år. Sagde så ja, og inden han fik set sig om, var han i 1994 blevet skole- og kulturborgmester.</p><p id="p30">»Det var noget af en vindtunnel at komme ind i. Og gulvene var meget glatte. Men jeg lærte at begå mig på Rådhuset. Et sted, der nogle gange kan være som en byzantinsk labyrint med gamle sædvaner og mærkelige beslutningsgange. For ikke at nævne stærke forvaltninger, som kører rundt med borgmestrene. Sådan var det også dengang.« </p><p id="p31">Men tiden som politiker var frugtbar. Sammen med resten af SF stillede han i 2001 forslaget om forsøgsvis at indføre forsøg med Fixerum. Imidlertid kom en ny regering til, og først efter folketingsvalget i 2012 lykkedes det.</p><p id="p32">»På det tidspunkt var jeg blevet bestyrelsesformand på Mændenes Hjem og det var fantastisk at arbejde sammen med daværende borgmester Mikkel Warming, som jeg lærte at kende, da vi i 1994 begge var nyopstillede kandidater.« </p><p id="p33"><br /><em style="bold">Skabte Vega og DGI-byen</em></p><p id="p34">Det var dog allerede i sin tid som borgmester, at han sammen med daværende overborgmester Jens Kramer Mikkelsen havde flertal på Rådhuset.</p><p id="p35">Sammen besluttede de - med deres politiske bagland, at etablere DGI-byen, Vega i Folkets hus og at flytte Huset Teater til Halmtorvet.</p><p id="p36">»Det er tre børn, jeg betragter som mine. Men de har helt sikkert også andre fædre,« fortæller han.</p><p id="p37"><br /><em style="bold">Fiskeri for sjælen</em></p><p id="p38">Sidste søndag holdt han sin afskedsgudstjeneste og nu skal der lægges flere kræfter og timer i nyttehaven på Amager, ligesom han vil finde flere timer til at fiske. Der, hvor man, som han udtrykker det, kommer i kontakt med en verden, man ikke kan se.</p><p id="p1">
Omgangskaniner kan man roligt kalde dem, uden der ligger noget grimt i det. For de to tunge kaniner med lange, bløde hængeører af racen ’fransk vædder’ går vitterligt på omgang på Vesterbro. Egentlig tilhører de centret Grøn Vesterbro, men de seneste fire måneder har de boet i gården bag Istedgade 80, og tidligere har de været udstationeret i daginstitutionen Absalonshave og i en boligkarre i Viktoriagade. Hver gang under nyt navn, for de midlertidige ejere skal selv have fornøjelsen af at navngive kæledyrene.</p><p id="p2">Omgangskaninerne er en del af det kommunale miljøsekretariat Grøn Vesterbros indsats for bæredygtighed som et bredt begreb.</p><p id="p3">»Vi tænker ikke kun miljø, men også social, økonomisk og kulturel bæredygtighed ind i vores projekter. Gennem udlån af kaniner kan vi både skabe et sammenhold i en beboergruppe og kontakter, som vi kan bruge, hvis vi for eksempel skal lave regnvandsindsamling, kompost eller noget tredje«, siger Niels Birk, som er daglig leder af Grøn Vesterbro.</p><p id="p4">De to pelsede væsner larmer ikke og lugter kun en smule. Derfor er de ret ideelle som husdyr i byen, og det kan byboerne få øjnene op for ved at låne et sæt med hjem i tre måneder for at se, hvordan det er at have fælles dyrehold i baggården. Og det er godt, mener de sidste lånere på Istedgade 80. Så godt, at beboerne køber deres egne kaniner, når omgangskaninerne om kort tid rykker videre.</p><p id="p5">I øvrigt var kaninerne oprindeligt tænkt som Vesterbros Baggårdshøns, men så kom fugleinfluenzaen og ændrede projektet. </p><p id="p6">»Men det kan sagtens være, at vi forsøger med høns igen, for der er en bedre miljømæssig logik i det. Høns skaber også et socialt sammenhold, de laver god gødning til gårdanlægget, og så giver de jo nogle æg«, påpeger Niels Birk. </p><p id="p7">Vesterbro er den bydel i Danmark, som har færrest kvadratmeter friareal per beboer, nemlig 2,5 kvadratmeter per beboer. Da bydelen samtidig er meget tæt bebygget, er der ikke mulighed for at lave de parker, der er brug for. Det forsøger Grøn Vesterbro at råde bod på med en bred vifte af aktiviteter såsom naturværksted for børn i Saxoparken, øko-markeder på Onkel Dannys Plads, grønnere skolegårde, etablering af grønne altaner sammen med tyrkiske kvinder og gratis uddeling af planter til at forskønne bydelens facader. </p><p id="p8">»Når der ikke er plads til at plante vandret, så må vi plante lodret«, siger Niels Birk. </p><p id="p9"><br /><br /><em style="bold">Charlottenlund-pænt</em> Så sent som sidste lørdag var en stor andelsforening i Flensborggade i gang med at flå brosten op og plante kaprifolier op ad husmuren. </p><p id="p10">Nana Clemensen er medlem af andelsforeningen og var initiativtager til beplantningen:</p><p id="p11">»Det har vakt ubetinget begejstring hos beboerne. Selv dem, der aldrig dukker op til møder eller arbejdsdage har været nede og sige ’næh, hvor fint’«.</p><p id="p12">Selv om hun er godt tilfreds med resultatet, der skjuler gammel graffiti, er hun lidt bekymret over, om husfacaden nu er blevet for »Charlottenlund-pæn«, som hun siger.</p><p id="p13">For Grøn Vesterbro, som står for uddelingen, handler blomstrende facader ikke om promovering af forstadsidyl, men om med grønne midler at dæmpe den luftbårne forurening, som er en kedelig effekt af den eksploderende privatbilisme i bydelen.</p><p id="p14">»Når vi ikke kan få folk til at holde op med at købe biler eller begrænse pendlertrafikken, må vi gøre noget for at afbøde de heftige effekter af det«, siger Niels Birk.</p><p id="p15">Uddelingen af facadeplanter er altså en lappeløsning på et miljøproblem. Men måske kan de grønne planter også bløde op på bydelens sociale problemer. I hvert fald har Grøn Vesterbro lavet et forsøg med beplantning på et af byens travleste hjørner for ludere og lommetyve, nemlig ved Norlandia Star Hotel på hjørnet af Istedgade og Colbjørnsensgade. </p><p id="p16">»Vi så det som en mulighed for at få noget beplantning i den dér meget, meget urbane del af byen. Og det er da lidt af et forsøg – overlever blomsterne overhovedet? Kan de klare, at der er nogen, der står og pisser op ad dem klokken tre om natten eller falder i søvn oveni dem og brækker stilken på de små facadeplanter?«. </p><p id="p17">Niels Birk er håbefuld og mener, at hvis planterne overlever, så kan de være med til at øge livskvaliteten for de narkomaner, der står ovre på den anden side af gaden. Han peger på, at en række undersøgelser har bevist, at grønt til øjnene i form af roser, facadeplanter, krydderurter eller træer højner folks livskvalitet. </p><p id="p18">»Jeg ved ikke, om det er så stærkt et middel, at det kunne få folk til at holde op med at være narkoludere. Det tror jeg næppe. Men det er da en spændende tanke«. </p><p id="p19"><a href="mailto:birgitte.kjaer@pol.dk">birgitte.kjaer@pol.dk</a><br /></p><p id="p20"><em style="italic">Når der ikke er plads til at plante vandret, så må vi plante lodret</em></p><p id="p2">Piger med og uden kvindelige former tripper forventningsfulde.  Dem uden, kigger beundrende, med åben mund på de største af drengene.  Egentlig har ungdomsgården stadig sommerferie, men de har også 25-års pladejubilæum, som skal fejres med
koncerter i Danmark, turné til New York og endnu en ny plade.
Øveren begynder faktisk klokken 18.00.  Der er en 10-12 stykker i det, der minder om en lille kantine.  Pludselig vælter det ind med tøser og dermed latter, fnisen og kaglen:  »Heeeeej!  Ro på.  Vi høvler lige igennem sangene, så holder vi en pause og
snakker om livet.  Det her er en ønskekoncert.  I skal hver sige de ting, som I føler jer utrygge ved«, lyder det fra Bo Schiøler.  Han skriver teksterne, komponerer numrene og grejer ungerne, og det har han gjort i 33 år:  »De unge har stadig brug for
et sted, hvor de bliver taget alvorligt.</p><p id="p3">Alt for mange forældre har alt for travlt med at manifestere sig selv og tage deres eget liv alvorligt.  Det værste er, hvis de føler sig overflødige.  Derfor tvinger vi dem til at lytte til hinanden.  Børn og unge i dag er utroligt dårlige til at
lytte til makkeren«, fortæller Bo Schiøler.
Han understreger samtidig at børn og unge i dag hele tiden bliver konfronteret med valg, som kan gøre dem usikre.  Det betyder ikke at børnene og de unge ikke skal træffe valg på ungdomsgården:  »Det vigtige er bare, at her kan de regne med, at dagen i
morgen grundlæggende er som dagen i dag, men vi kan jo ikke lave ting, teater eller musik, som de ikke brænder for, derfor arbejder vi tit i det, vi kalder collageform«, siger han.
For nylig talte børnene og de unge om ensomhed.  Hvordan de oplevede den.
Ud fra det opstår små klip, som bliver limet sammen til teater:  En gammel dame på en bænk, en mand i ødemarken, et ungt par, der er gået døde i hinanden:  »På den måde er medlemmerne med til at lave collagen.  Samtidig kigger de venner, der tror de
kender hinanden godt, måbende på hinanden, når de lukker op for noget af det, der betyder noget.  Ellers bruger de jo meget tid på bare at gå og sige FUCK og Skriiiiiid«.
Ordene virker ikke fremmed i hans mund og han slutter da også første nummer i øveren af med at råbe ud over lokalet:  »Taaaak, okay, det lød af lort det her, velkommen tilbage efter sommerferien!«.
<em style="bold">JUBILÆUM </em> * Primo august:  Indspilning af jubilæums-cd'en Plejer er død * Søndag 15. 8. kl.  13.00.  Husumparkens legeplads, Nordrupvej, Brønshøj * Lørdag 21. 8. kl.  14.30.  Blågårds Plads, Nørrebro, København * Torsdag 26. 8. kl.  14. Nyhavn, ved
ankeret, København K * Tirsdag 31. 8. kl.  11. Matthæusgade skole, skolegården, Vesterbro, København * Lørdag 4. 9.99 kl.  13. Tingstedet, Valby Runddel, Valby * Lørdag 11. 8. kl.  16.30.  Kalkbrænderihavnen, Østerbro, København * 17.-27.  9. Koncerter i
New York, som en del af det danske Generalkonsulats officielle kulturfremstød:  The danish Wave * Indspilning af live-cd fra The danish Wave * Fredag 15.10.  Tre koncerter på Københavns Bymuseum, som en del af kulturnatten * Onsdag 10.11. 
Jubilæumspladefest på Vesterbro Ungdomsgård.  Udgivelse af cd'erne Plejer er død og Live i New York <em style="bold">VESTERBRO UNGDOMSGÅRD </em> * Vesterbro Ungdomsgård har indspillet og udgivet 21 plader siden 1974 * De mest kendte er:  Vi lever på Vesterbro, Hjerterblod,
Kattejammerrock og Stemmer fra Stenbroen * Ungdomsgården har udgivet ni digtsamlinger siden 1980 med titler som:  Kærlighed i Restordre, Engleliv, Hjertedans og Tro Fra En Bro * Ungdomsgården udgav i 1996 en sangbog med de bedste og de mest kendte sange
gennem årene under titlen:  Stemmer fra Stenbroen * Vesterbro ungdomsgård indspiller i efteråret 1999 to cd'er med titlerne Plejer er død og Vesterbro Ungdomsgård live i New York</p><block><p><br /><em style="bold">TEA PETERSEN</em> </p></block><p id="p1"><br /><em style="bold">Torsdag</em></p><p id="p2">Den Grå Kødby Fem studerende fra Roskilde Universitet har undersøgt Den Grå Kødby. På baggrund af deres forskningsresultater arrangerer de nu en aften med billig vegetarisk mad og gratis koncerter med Charlie Campari og Hawila Project. Tor. 3. dec., kl. 18.</p><p id="p3">Halmtorvet 15. (G).</p><p id="p4"><br /><em style="bold">Maleri</em></p><p id="p5">I særudstillingen " Maleri" vises ti af Glyptotekets franske hovedværker uden deres tunge guldrammer. Tor. 3.</p><p id="p6">dec., kl. 19.30. Glyptoteket, Dantes Plads 7. (E).</p><p id="p7"><br /><em style="bold">Fredag</em></p><p id="p8">Julemandens værksted Julehygge og kreativt juleværksted i fredagene op til jul. For børn i alle aldre.</p><p id="p9">Fre. 4. dec., kl. 15. Vesterbro Kulturhus, Lyrskovgade 4.</p><p id="p10">(G) Lørdag Julemarked I Kom til julemarked på Værnedamsvej og Tullinsgade, hvor både butikker og private loppeboder frister.</p><p id="p11">Lør. 5. dec., kl. 9-16. (G).</p><p id="p12"><br /><em style="bold">Julemarked II</em></p><p id="p13">De grønne pigespejderes Julemarked i Enghave Kirke med tombola, fiskedam, café med mere. Lør. 5. dec., kl.</p><p id="p14">13-16. Enghave Kirke, Sønder Boulevard 120. (G).</p><p id="p15"><br /><em style="bold">Søndag Byttemarked</em></p><p id="p16">Vesterbro byttemarked i uKirke. Byt til nyt. Musik med glögg. Og muligheden for at sige god jul til din næste.</p><p id="p17">Søn. 6. dec., kl. 10-16.</p><p id="p18">uKirke -Ungdomskirken på Vesterbro, Dannebrogsgade 53. (G) De egyptiske guder De gamle egyptere havde mange forskellige guder, som i dag kan se mærkelige og mystiske ud. De egyptiske guder har nemlig ofte et dyrehoved, men de kan også være som mennesker eller blandinger af dyr og mennesker. Søn. 6. dec., kl. 12. Glyptoteket, Dantes Plads 7. (G).</p><p id="p19"><br /><em style="bold">Søndagsjazz</em></p><p id="p20">Swingers med Jochen Ottens m. fl. starter december måned, og mon ikke der er flere der vil nyde dette dejlig band, så husk at bestille bord. Søn. 6. dec., kl. 17-20.</p><p id="p21">Axelborg Bodega, Axeltorv 1. (G).</p><p id="p22"><br /><em style="bold">Mandag Foredrag</em></p><p id="p23">Bladtegneren Claus Seidel fortæller om sin metier. I over 30 år var han formand for den eksklusive forening af Danske Bladtegnere, og i 2013 modtog han bladtegnerfagets fornemste hæder, Hans Bendix-prisen. Man. 7.</p><p id="p24">dec., kl. 19.30. Bakkehusmuseet, Rahbeks Allé 23. (E).</p><p id="p25"><br /><em style="bold">Tirsdag Åbent trafikmøde</em></p><p id="p26">Alle er velkomne til det åbne møde, hvor man kan deltage i dialogen med politikerne.</p><p id="p27">Tir. 8. dec., kl. 18. Fælleslokalet i gården, Værnedamsvej 4, 1. sal. (G).</p><p id="p28"><br /><em style="bold">Film og debat</em></p><p id="p29">Til arrangementet " Det stof drømme er gjort af" vises dokumentarfilmen " Monalisa Story" om misbrugeren Monalisas vej ud af misbruget, hvorefter der vil være debat med fokus på visioner og drømme i behandlingen.</p><p id="p30">Gratis billet på billetnet. dk.</p><p id="p31">Tir. 8. dec., kl. 20. Bremen Teater, Nyropsgade 39. (G) Warberg Comedy Club Warberg gør klubben til en legeplads, hvor du kan opleve hans nyeste materiale improvisation, når det er bedst. Tir. 8. dec., kl. 20.</p><p id="p32">Warberg Comedy Club, Vesterbrogade 45. (E).</p><p id="p33"><br /><em style="bold">Onsdag</em></p><p id="p34">Kaptajn Bimses Jul Teater for børn. Aldersgruppe: Fra fire år. Ons. 9. dec., kl. 09.30 og 11. Teatret Zeppelin, Valdemarsgade 15. (E) Opdag Mælkevejen Kom med på opdagelse i vores samling af stjerner -Mælkevejen. Se hvordan stjerner, planeter og solsystemer skabes. Er alt lys noget vi mennesker kan se, og hvad er lys egentligt? Hvordan startede det hele, og hvor er det på vej hen? Ons. 9. dec., kl. 10. Tycho Brahe Planetarium, Gammel Kongevej 10. (E) Stéphane Gérard Kom og se filmen " History doesn't have to repeat itself".</p><p id="p35">Filmen er engelsksproget med franske undertekster.</p><p id="p36">Introduktion til filmen samt efterfølgende mulighed for at stille spørgsmål ved Stéphane Gérard. Ons. 9. dec., kl.</p><p id="p37">17. Fotografisk Center, Bygning 55, Staldgade 16. (E).</p><p id="p38"><br /><em style="bold">Nu og i fremtiden Juleklip</em></p><p id="p39">Bakkehusmuseet inviterer traditionen tro til julehygge i de pyntede stuer, hvor børn og voksne kan klippe hjerter, nisser og andet stads.</p><p id="p40">Ved Inga Madsen. Lør. 5.</p><p id="p41">og søn. 6. dec., kl. 11-16.</p><p id="p42">Bakkehusmuseet, Rahbeks Allé 23. (G).</p><p id="p43"><br /><em style="bold">Teater</em></p><p id="p44">I " Frøken Smillas fornemmelse for sne" møder man Smilla Qaavigaaq Jasperen, der bor i Danmark men lever mellem to verdener. Hun er en grønlænder i Danmark og en dansker i Grønland.</p><p id="p45">8.-12. dec. Teatret ved Sorte Hest, Vesterbrogade 135. (E).</p><p id="p46"><br /><em style="bold">Kate Boy</em></p><p id="p47">Der er nu mulighed for at opleve bandet Kate Boy, der endnu en gang klar til at inficere København med insisterende, electropoppede, storladne syntheksplosioner.</p><p id="p48">Søn. 13. dec., kl. 20. Lille Vega, Enghavevej 40. (E) Velgørenhedskoncert Ensemble Hovaldt holder julekoncert i Vor Frue Kirke.</p><p id="p49">Det er niende år i træk, at ensemblet arrangerer julekoncert i samarbejde med Reden International. Ved arrangementet vil Justitsminister Søren Pind holde tale.</p><p id="p50">Søn. 13. dec., kl. 14. Vor Frue Kirke. (E) Byron og Brøndsted " Byron, Brøndsted og Bakkehuset" handler om den engelske, romantiske digter Lord Byron (1788-1824) og hans betydning for danske kunstnere og kulturpersonligheder, heriblandt kredsen omkring Bakkehuset. Vises til søn. 13. dec. Bakkehusmuseet, Rahbeks Allé 23. (E) Rewriting Histories 22 internationalt anerkendte, danske så vel som udenlandske, billedkunstnere sætter gennem fotografi, diasinstallationer, film-og videoværker fokus på arkivering og historiefortælling.</p><p id="p51">Vises til 20. dec. Fotografisk Center, Staldgade 16. (G).</p><p id="p52"><br /><em style="bold">Koncert</em></p><p id="p53">Oplev Magtens Korridorer, når de spiller en ekstrakoncert som en del af deres Danmarksturné. Turnéen fejrer ti-års jubilæet for debutalbummet " Friværdi". Tir.</p><p id="p54">29. dec., kl. 20. Store Vega, Enghavevej 40. (E) Don't touch Nefertiti Stykket foregår i Egypten, hvor man vil blive præsenteret for sensationelle sange, sindssyge slapsticks, dejlige duller, dubiøse dobbelttydigheder og dårende dansenumre i et miks af egyptisk ælde og eventyrlig elegance.</p><p id="p55">Spiller til 9. jan. Glassalen, Tivoli. Vesterbrogade 3. (E).</p><p id="p56"><br /><em style="bold">Lee Renaldo</em></p><p id="p57">Du kan allerede nu købe billetter til når den karismatiske Sonic Youth-bagmand, Lee Renaldo giver et akustisk solo-show. Tor. 28. jan., kl.</p><p id="p58">20. Absalon, Sønder Boulevard 73. (E) Cage the Elephant Amerikanske Cage The Elephant holder rockfest i Lille Vega med deres nye materiale, som er produceret af The Black Keys' Dan Auerbach. Fre. 26. feb., kl.</p><p id="p59">21. Vega, Enghavevej 40. (E) Gratis børnebif' Hver lør. er der gratis børnefilm. Mød bare op på slaget, for det er ikke muligt at reservere plads. Fra kl. 14, for de mindste børn og kl.</p><p id="p60">ca. kl. 14.45 film for børn fra ca. fem år. Vester Vov Vov, Absalonsgade 5. (G).</p><p id="p1">Træd i bogstaveligste forstand ind i en parellelverden, når forestillingen " Blumenbach Instituttet" på lørdag har premiere.</p><p id="p2">Forestillingen er skabt af Vesterbro-parret instruktør Tue Biering og scenograf Marie Rosendahl, som selv kalder stykket for en teaterinstallation.</p><p id="p3">Stykket er en anderleders forestilling om utopier, frygt og fællesskaber, og parret har som en del af forestillingen skabt paralleluniverset, som leves ud under forestillingen.</p><p id="p4">" Blumenbach Instituttet" bliver udført som en eksperimenterende og eksklusiv vandreforestilling med plads til 40 publikummer pr. aften, som lukkes ind i hold af 10.</p><p id="p5">Publikum bliver derfor selv medskabende for deres oplevelse og bliver en del af værket.</p><p id="p6"><br /><em style="bold">Gammel pumpestation</em></p><p id="p7">Forestillingen finder sted i gammel en bygning, som ellers ser helt forladt ud -lige ved Dybbølsbro.</p><p id="p8">Det er på den tidligere pumpestation, som nu er forvandlet til " Blumenbach Instituttet", hvor en gruppe mennesker har fundet sammen om at forberede sig på en kommende katastrofe, hvor verden, som vi kender den, vil gå under. " Blumenbach Instituttet" arbejder derfor på at skabe et nyt samfund, der kan bestå, når alt andet forsvinder.</p><p id="p9">-Vi har i lang tid gået med ideerne og planer til en stor teaterinstallation. Hvor alt er lavet ned i mindste detalje, siger Tue Biering, og Marie Rosendahl Chemnitz supplerer: -" Blumenbach Insituttet" er et univers, beboet med personligheder, med drømme og utopier i behold.</p><p id="p10">Det handler om et parallelsamfund, der minder om vores, men alligevel ser verden på en anden måde. Om en række personligheder der lever det liv de tror på.</p><p id="p11">I løbet af forestillingen bevæger holdene sig frit rundt i bygningens tre etager og møder skuespillerne, som har hver deres definerede rolle, men som også kan komme ud i improvisationer -netop på baggrund af publikum indleven i stykket.</p><p id="p12">" Blumenbach Instituttet" spiller fra lørdag frem til 15.</p><p id="p13">februar.</p><p id="p1"><br /><em style="bold">Tre anbefalinger fra en ægte jazzfan</em></p><p id="p2">ANBEFALINGER: Normalt kender vi SF'eren Thomas Warburg som formand for Vesterbro Lokaludvalg, men når jazztrummerne buldrer i juli, skifter han politik ud med musik. Lokaludvalgsformanden er nemlig en kæmpe fan af jazzmusik, som han af samme grund også ved en masse om.</p><p id="p3">Vesterbro Bladet har bedt Thomas Warburg om at anbefale seks lokale arrangementer, som han gerne vil opleve under Copenhagen Jazz Festival: »Vesterbro har alt - derfor kan man selvfølgelig også få stillet sin jazz-sult på Vesterbros spillesteder under jazzfestivalen. Jeg skal normalt have ekspressiv og vild jazz - og vil nok ramme disse koncerter i bydelen - hvor der også er lidt blødt med i pakken,« siger Thomas Warburg og giver følgende anbefalinger: 1 THOMAS FONNESBÆK OG SINNE EEG Hør englene synge med, når bassisten Thomas Fonnesbæk og sangerinden Sinne Eeg spiller sprød og virtuos jazz på PH-cafeen fredag 1. juli kl. 20.00.</p><p id="p4">2 SILENT TRIO Silent Trio vil spille så stille som muligt (!) på 5E i Brune Kødby lørdag 2. juli kl. 20.00.</p><p id="p5">3 SAXOFONIST JACOB ANDERSKOV OG TROMPETIST KASPER TRANBERG Saxofonisten Jacob Anderskov og trompetisten Kasper Tranberg opdager nye syrede jazzlandskaber med to tyske legekammerater på 5E, mandag 4. juli kl. 21: 30.</p><p id="p6">4 KLÖKKEBLÖMST Klökkeblömst improviserer sig nok ud i det ydre free-jazz-rum på 5E, tirsdag 5. juli, kl. 23.00 5 TRIBUTE TO MILES DAVIS -THE 70ES ELECTRIC Det bliver syret, larmende og elektrisk, når otte yngre legekammerater fra bl. a. ' When Granny Sleeps' og ' Bugpowder' i KB18 i den Hvide Kødby blænder op for ' Tribute to Miles Davis -The 70es Electric' - mon ikke vi bla. kommer forbi klassikeren Bitches Brew? Onsdag 6. juli kl. 22.00.</p><p id="p7">6 HESS/ AC/ HESS SPACELAB SALON Hver aften kl. 23.59 bliver vi inviteret ind i Hess/ AC/ Hess Spacelab Salon på PH-cafeen, hvor de tre virtuoser med klaver, trommer og bas vil aflade jazzfestival-gæster efter en lang jazz-dag i byen. Kom godt i seng med Hess/ AC/ Hess.</p><p id="p8"><br /><em style="bold">FORSAMLINGSHUSET 5E</em></p><p id="p9">HVEM: Kjærgaard/Anker/Friis/ Bøje + Snekkestad/Bruun HVORNÅR: 1.7 kl. 21.30 + 23.00 PRIS: Aften/Heldags: 100/150 HVOR: Slagtehusgade 5E</p><p id="p10"><br /><em style="bold">AXELBORG BODEGA</em></p><p id="p11">HVEM: Perunas Jazz Band Feat. Anette Strauss HVORNÅR: 2.7 kl. 17.00 PRIS: Gratis HVOR: Axeltorv 1</p><p id="p12"><br /><em style="bold">ABSALON HOTEL</em></p><p id="p13">HVEM: Sidsel Storm Quintet HVORNÅR: 3.7 kl. 15.00 PRIS: 100 kr. Kan købes i døren. HVOR: Helgolandsgade 15</p><p id="p14"><br /><em style="bold">SAVOY - CPH JAZZ CLUB</em></p><p id="p15">HVEM: FatCats Reunion fra Spanien HVORNÅR: 47 kl. 12.00 PRIS: Gratis HVOR: Vesterbrogade 34</p><p id="p16"><br /><em style="bold">ELIASKIRKEN</em></p><p id="p17">HVEM: Tirsdagsjazz: Olivier Antunes Special Quintet HVORNÅR: 5.7 kl. 20.00 PRIS: Gratis HVOR: Vesterbro Torv 49</p><p id="p18"><br /><em style="bold">KB18</em></p><p id="p19">HVEM: Tribute to Miles Davis - The 70es Electric HVORNÅR: 6.7 kl. 22.00 PRIS: Forsalg/I døren: 100/120 HVOR: Kødboderne 18</p><p id="p20"><br /><em style="bold">PH CAFÈEN</em></p><p id="p21">HVEM: Hess/AC/Hess Spacelab Salon HVORNÅR: 7.7 kl. 23.59 PRIS: 75 kr. Kan købes i døren HVOR: Halmtorvet 9A</p><p id="p22"><br /><em style="bold">RÅHUSET</em></p><p id="p23">HVEM: Magnetic Eagle HVORNÅR: 8.7 kl. 23.00 PRIS: Studerende: 75 kr. Almindelig Billet: 100 kr. HVOR: Onkel Dannys Plads 7</p><p id="p24"><br /><em style="bold">VEGA</em></p><p id="p25">HVEM: Ibrahim Electric Marathon HVORNÅR: 8.7 kl. 19.00 PRIS: 1 del: 165. Helt show: 275 HVOR: Enghavevej.</p><p id="p26"><br /><em style="bold">TIVOLI</em></p><p id="p27">HVEM: Mads Mathias &amp; Tivoli Late Night Orchestra HVORNÅR: 9.7 kl. 22.00 PRIS: Gratis HVOR: Vesterbrogade 3</p><p id="p28"><br /><em style="bold">VINBAREN</em></p><p id="p29">HVEM: Michelle Djarling HVORNÅR: 10.7 kl. 14.00 PRIS: 50 kr. HVOR: Vesterbro Torv, Svendsgade 1</p><p id="p30"><br /><em style="bold">SE HELE PROGRAMMET</em></p><p id="p31">MERE: Copenhagen Jazz Festival har meget mere på programmet.</p><p id="p32">Se hvad Vesterbro og København ellers har at byde på: JAZZ. DK.</p><p id="p1">REPORTAGE: Burde man have taget lidt mere festligt tøj på og ikke have nøjedes med det sædvanlige afslappet journalist-outfit i flade sandaler og løse sommerbukser? Ved første øjekast lignede Onkel Dannys Plads en større gallapremiere, for løberen -godt nok grøn og af græs -var lagt ud, og der var gratis brunch, kaffe og glade ansigter, da der lørdag formiddag med en forårssol, der mente det alvorligt, var borgermøde på Onkel Dannys Plads.</p><p id="p2">Det var Områdefornyelsen, der stod for arrangementet Fremtidens Trafik -og Byrum, hvor der i løbet af formiddagen, der hurtigt blev til eftermiddag, var workshops og boder med modeller til hvordan man kan indrette Vesterbro i fremtiden med hensyntagen til både familier med børn, ældre og socialt udsatte. På et stort papirtræ kunne deltagerne sætte postits med forslag til kommende byrum.</p><p id="p3"><br /><em style="bold">Midlertidige byrum</em></p><p id="p4">Indenfor Råhuset talte blandt andre teknik-og miljøborgmester Morten Kabell (EL) om udfordringer i at forene socialt udsatte med familier med børn og skabe gode cykelforhold for vesterbroerne.</p><p id="p5">»Vi skal udvikle Vesterbro rent fysisk, og det er vigtigt at det lokale engagement får lov at spille en rolle og at Vesterbro fortsat bevarer sin rummelighed.</p><p id="p6">Der er mange steder på Vesterbro, der er nedslidte og heldigvis er der også byrum, der er ved at blive fornyet,« sagde Morten Kabell.</p><p id="p7">Vesterbro Bladet spurgte efterfølgende teknik-og miljøborgmesteren om hvordan forvaltningen tog højde for midlertige byrum, når det eksempelvis bliver renoveret foran Mariakirken? »Jeg er opmærksom på, at det er et problem, og vi skal nok være mere opmærksomme på det, når vi laver vejarbejde, men problemet er ofte, at der er få for kvadratmeter i forvejen,« siger Morten Kabell.</p><p id="p8"><br /><em style="bold">Mangler steder for børn</em></p><p id="p9">Mens en flok af deltagerne gik med lokalhistoriker Hanne Fabricius på lokalhistorisk vandring, gik August på 12 år sammen med sin mor, bror og en ven rundt på pladsen og samlede underskrifter ind.</p><p id="p10">»Vi vil gerne have en skaterbane på Halmtorvet, for der er lidt kedeligt at være for os børn, og jeg har lige fået nyt skateboard,« sagde August, der bor i Viktoriagade med sin mor, Ulla Drewsen Lidsmoes og to andre søskende.</p><p id="p11">Marco på ti år er på besøg hos sin mormor på Halmtorvet og han vil også gerne have et boldbur.</p><p id="p12">»Der er ikke noget sjovt her for børn. Der er masser af cafeer og restauranter, men det er jo kun for voksne,« sagde Marco.</p><p id="p13">Ulla Drewsen Lidsmoes, der hjalp August, Marco, Barbro, Freja og Lauritz med indsamlingen, var også uforstående overfor, at der ikke var flere ting til børn på Halmtorvet.</p><p id="p14">»De mindre børn leger i gårdene, men de store børn har ikke rigtigt noget sted.</p><p id="p15">Og den basketball-bane, der er på Halmtorvet, er for farlig, for der er ikke bur rundt om, og så kan bolden ryge ud på vejen. Så der mangler noget for den aldersgruppen mellem 10-12 år,« sagde Ulla Drewsen Lidsmoes.</p><p id="p16">Områdefornyelsen vil nu indsamle noter, ideer og forslag fra vesterbroerne, og det hele skal til sidst ende ud i en ny trafik-og byrumsplan, som skal danne rammerne for de kommende planer på Vesterbro.</p><p id="p17">På Områdefornyelsens facebook side kan du læse mere om projektet og give dit besyv med den kommende trafikplan.</p><p id="p1">-Hva' så mester? Går det godt? Ha' en go' dag, siger en mand, der har set bedre dage, da politiassistent Rud Ellegaard går forbi Mændenes Hjem på Istedgade.</p><p id="p2">Betjenten standser ikke op, men han hilser pænt på manden uden navn, som roligt fortsætter forbi med et smil, som enhver tandlæge ville korse sig for.</p><p id="p3">Rud Ellegaard har fra første parket gennem mere end 30 år kunnet følge udviklingen på den indre del af Vesterbro, mens den er gået fra primært at være præget af alkoholikere og stofmisbrugere til at være et kvarter fyldt af børnefamilier.</p><p id="p4">Hans oplevelser er mere end bare ren action, og nu fortæller han derfor om sine mange betragtninger og tanker i en bog, der har fået navnet " Landbetjenten på stenbroen".</p><p id="p5">-Vesterbro har gennemgået en kæmpe forandring, siden jeg startede, men der er stadigvæk livet med gadefolket, der består af misbrugere, prostituerede og mange hjemløse, ved Rud Ellegaard.</p><p id="p6">-Grunden til, at gadelivet stadigvæk er herinde, er jo stofferne. Man køber det lige bag hovedbanegården. Sådan er det i mange større byer. Og det trækker folk til, siger han.</p><p id="p7"><br /><em style="bold">Mange skæbner</em></p><p id="p8">Rud Ellegaard er bogens fortæller, men det er DR-journalisten Preben Lund, som har taget initiativ til bogen, der fortæller om bagsiden af det danske velfærdssamfund.</p><p id="p9">-Jeg blev kontaktet af journalisten, som godt kunne tænke sig at skrive om Vesterbro som et udkantsområde midt i storbyen. Og det ville jeg gerne være med til, for jeg synes, at der mangler noget fokus på de meget, meget svage mennesker, der er på Vesterbro.</p><p id="p10">Den sociale arv brager igennem herude, oplever han.</p><p id="p11">Ud over at fortælle om de mange skæbner, han ser hver dag, vil Rud Ellergaard også gerne være med til at nedbryde fordommene om den hårde politimand.</p><p id="p12">-Vi bliver normalt fremstillet som sådan nogle stereotype, barske typer, som ikke laver andet end at anholde folk og spærre dem inde. I virkeligheden bruger vi rigtig meget tid på at lave socialt arbejde.</p><p id="p13">Jeg vil gerne være med til at tegne et andet billede af politiet, siger betjenten, som selv ikke er garderbred, men mere har en kropsfigur som en slank kontormedarbejder under den store politijakke.</p><p id="p14"><br /><em style="bold">Fixerum gør en forskel</em></p><p id="p15">Da Rud Ellegard kommer forbi Maria Kirkeplads ved Istedgade stopper han op: -Her har jeg to gange genoplivet en. Det var den samme unge pige begge gange.</p><p id="p16">Jeg kom bare tilfældigvis forbi den ene gang, og så lå hun der og var helt blå, siger han uopfordret.</p><p id="p17">Det er tydeligvis en episode, som sidder fast hos betjenten.</p><p id="p18">-Jeg kender alle herude og har et godt forhold til alle. Jeg skal jo kunne være betjent for alle. Ja, jeg er beboernes betjent, men jeg er også stofmisbrugernes betjent. De har krav på samme service fra politiet som alle andre, fastslår han.</p><p id="p19">For et år siden kom der fixerum til Vesterbro, og det er godt for kvarteret.</p><p id="p20">-Det betyder, at jeg er fri for at finde døde narkomaner på gaden, for sygeplejerskerne redder simpelthen deres liv derinde.</p><p id="p21">Han er glad for udviklingen, som gør Vesterbro mindre " grim", men til at starte med, var han skeptisk: -Før i tiden kørte vi lidt hårdere på stofmisbrugerne, for de fyldte for meget i gaden.</p><p id="p22">Der er en mere human måde at tænke på i dag. Vi er mere dialogbaserede og taler med dem i stedet for. Og fordi der er kommet et fixerum, skal vi ikke jage dem rundt i byen.</p><p id="p23">Tværtimod. Hvis der sidder en på gaden, kan vi tage ham i hånden og følge ham ned i fixerummet, siger Rud Ellegaard.</p><p id="p24"><br /><em style="bold">Nummer deles ud</em></p><p id="p25">Børnemode Plan Bahne 2 Føtex 1 H&amp;M 1 Name It 1 Noa Noa 2 MODE Rud Ellegaards mobilnummer er ganske udbredt på Vester.</p><p id="p26">Det er for at f. eks. hoteller, Fixerummet, Mændendes Hjem og flere andre steder har en direkte linje til ham.</p><p id="p27">-Så hvis der er noget, vi kan tage på en dialogbaseret måde, uden det hele koger helt op, så er det noget, jeg kan løse.</p><p id="p28">Og den rolle håber Rud Ellegaard på at holde fast i i noget tid endnu.</p><p id="p29">-Jeg kan ikke ønske mig noget bedre. I virkeligheden synes jeg, at jeg er meget heldig, for jeg føler virkelig, at jeg gør en forskel. Men jeg bliver også meget anerkendt. Også af stofmisbrugerne. De er glade for, at jeg er her, og det giver mig stor peronlig tilfredsstillelse.</p><p id="p30">Jeg håber, jeg får lov til at være her, til jeg bliver pensioneret, siger den 53-årige politibetjent.</p><p id="p31">Bogen " Landbetjent på stenbroen" udkommer den 24. februar på forlaget Mellemgaard.</p><p id="p1">VESTERBRO. Hotdogs og cocktails.</p><p id="p2">Det har været menuen hos Foderbrættet på Vesterbro de sidste par år. Men du skal skynde dig, hvis du vil have din sidste gourmetpølse, for den 1. juni lukker restauranten.</p><p id="p3">På Facebook er der mange, der græder over beslutningen.</p><p id="p4">En bruger skriver for eksempel: ' Nej nej nej, I har det BEDSTE koncept! Hvorfor? HVORFOR??' Men hvis man spørger ejerne, har konceptet nok været for snævert.</p><p id="p5">» Det har været en fed tid, men der har ikke været nok mennesker, desværre. Jeg tror, det har været lidt for nichepræget.</p><p id="p6">Vi kunne godt have udvidet menukortet med bøffer, for eksempel, men vi ville gerne være tro mod konceptet, « forklarer den ene ejer, Michael Listov-Saabye og tilføjer: » Helt grundlæggende har det ikke været en fantastisk forretning. Det har været superpopulært torsdag, fredag og lørdag, men de andre dage har det være mere tomt. « Han forklarer, at de kunne se, at omsætningen i år er faldet i forhold til sidste år, og derfor vælger de at stoppe, mens legen er god.</p><p id="p7">Men helt slut er det ikke. Michael Listov-Saabye står nemlig også bag burgerbaren Grillen, der blandt andet ligger på Nørrebro og Amager, og sådan en burgerbar åbner nu i lokalerne på Vesterbro: » Vi havde det bedre med selv at fortsætte frem for at overdrage stedet til nogle andre. « Grillen åbner den 1. august.</p><p id="p1">Præstø // Siden 1930erne har der ligget tandlægeklinik på Vesterbro 2. Og det bliver der ikke lavet om på. Til gengæld er der blevet skiftet ud i holdet af tandlæger efter at Finn Normander og Pia Halkjær er stoppet. </p><p id="p2">Efter 35 år er Normander gået på pension, og Halkjær har efter 24 års virke set sig nødsaget til at kvitte arbejdet grundet gigt i fingrene. </p><p id="p3">De to havde ellers fælles ejerskab med Morten Hjejle Jensen. Fra 1. marts er Morten gået i kompagniskab med hustruen Benedikte Hjejle Jensen, som også er tandlæge. </p><p id="p4">Klinikken har desuden ansat tandlægerne Heidi Raakilde Hviid, Nicole Nielsen og Sidse Elverdam Thustrup.</p><p id="p5">- Tandklinikken har fortsat tandteknik laboratorium, som dels leverer tandteknisk arbejde til tandlægerne og dels modtager proteser til reparation, fortæller Morten Hjejle Jensen.</p><p id="p6">Selv om der altid er travlt på klinikken, lægges der meget vægt på, at der er afsat god tid til den enkelte klient. Man skal ikke bare føle sig som et nummer i rækken.</p><p id="p7">- Vi har cirka 4000 faste klienter. I en så lille by som Præstø, er det vigtigt at vi har mulighed for at behandle alle, fortæller Benedikte og Morten Hjejle Jensen, som i forbindelse med overtagelsen er i gang med forskellige forbedringer. </p><p id="p8">I første fase får venteværelset en omgang med blandt andet nye møbler, lamper og gulvbelægning. Derudover vil der ske løbende forbedringer på klinikrummene. </p><p id="p9">Det er ikke alle borgere, der er lige flinke til at passe på deres tænder. Ind imellem kommer der klienter, der ikke har siddet i en tandlægestol i tyve år.</p><p id="p10">- Når vi så hjælper dem til et pænt smil, så har man en ven for livet, smiler tandlæge Morten Hjejle Jensen.</p><p id="p11">Foruden de fem tandlæger, er der ansat assistenterne og receptionisterne Sanne Betak Olsen, Charlotte Bendtsen, Maria Tordrup Hansen, Oda Weltz og Gurli Andersen.</p><p id="p1">27 beboere måtte natten til lørdag evakueres fra deres lejligheder, da der udbrød brand i en ejendom på Colbjørnsensgade på Vesterbro, oplyser Københavns Politi.</p><p id="p2">Beboerne måtte forlade bygningen via bagtrappen, mens brandvæsnet forsøgte at slukke ilden.</p><p id="p3">Tre personer er blevet kørt på hospitalet med mistanke om lettere røgforgiftning.</p><p id="p4">Brandvæsnet fik hurtigt slukket branden, men på grund af for høje kuldioxidværdier er det endnu ikke muligt for beboerne at vende tilbage til deres lejligheder.</p><p id="p5">De evakuerede er nu fordelt på to hoteller i nærheden, indtil Københavns Kommune har fundet opholdssteder til dem, fortæller vagtchef jens Christiansen.</p><p id="p6">BNB</p><p id="p1">Vesterbro Ungdomsgård præsenterer sanggruppen med band 'The anti-nostalgi show', som spiller og synger - støjer og underholder i Tivoli`s Vise-Vers Hus fra mandag den 23. maj til lørdag den 28. maj. Det sker hver aften fra klokken 20.00 til 23.15.</p><p id="p2">Kom og hør sprit-nye sange og et par gamle klassikere. 103 sange præsenteres i løbet af ugen. Det er menneskemusik. Det er garanteret 'live!'</p><p id="p3">Der er gratis adgang fra Tivoli. Bordbestilling: 33 15 16 15, www.vesterbro-ungdomsgaard.dk og www.boschioler.dk</p><p><a target="_blank" href="http://woview.infomedia.dk/?url=http://www.arbejderen.dk/index.aspx%3FF_ID=26786&amp;OpointData=876df48232af3d6cfdd9ee908cf08bdaJmlkX3NpdGU9MjkzNyZpZF9hcnRpY2xlPTc0OTYmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Arbejderen.dk</a></p><p id="p1">To 17-årige mænd blev torsdag anholdt og sigtet for onsdagens røveri mod DSB-kiosken nær Enghave Station, hvor en 58-årig kvindelig ekspedient blev stukket ned.<br /> De to blev anholdt på Vesterbro og fremstilles i grundlovsforhør i Københavns Dommervagt i løbet af fredagen, hvor de bliver sigtet for røveri af særlig farlig karakter.<br /> Den kvindelige ekspedient blev stukket tre gange med kniv af den ene af de to røvere.  Hun blev ramt to gange i siden og fik punkteret sin ene lunge og blev også ramt i skulderen, oplyser Stations Citys kriminalinspektør Per Leo Jepsen.</p><p><a target="_blank" href="http://woview.infomedia.dk/?url=http://www.fyens.dk/index.php%3Fbfv_pageid=65%26bfv_articleid=419080&amp;OpointData=89136675e0f5ed6b33ea890efc54b001JmlkX3NpdGU9NDQ1JmlkX2FydGljbGU9MTA0MDMwJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Fyensstiftstidende.dk</a></p><p id="p1">En gruppe på seks unge iværksættere tager nu springet og rejser til Ghana for at lave en dokumentarfilm om entreprenørskab i Ghana.</p><p id="p2">Gruppen kalder sig Documentary Unlimited.</p><p id="p3">Formålet med denne rejse er at skabe viden og kendskab til entreprenørskab i Ghana, og for at medvirke til at bryde den barriere som mange entreprenører føler der er, hvis de ønsker at starte virksomhed i Afrika og specielt i Ghana, som har et meget stort vækstpotentiale.</p><p id="p4">Denne film skal på samme tid styrke forholdet mellem de danske entreprenører og de Ghanesiske, da dette er et område, som ikke er blevet eksponeret i særlig høj grad.</p><p id="p5"><br /><em style="bold">Et skoleprojekt</em></p><p id="p6">Documentary Unlimited startede som et skoleprojekt på CPH business i Lyngby, men det er nu blevet et fuldtidsprojekt, som bliver støttet af flere organisationer, som er interesserede i at dette projekt bliver en realitet.</p><p id="p7">Disse unge iværksættere har allieret sig med en professionel producer og en journalist for at gøre denne film ekstra interessant for seerne.</p><p id="p8">Arnar Thor Vidarsson, som er instruktør på filmen, bor selv på Vesterbro.</p><p id="p9">Han springer ud i dette interessante eventyr med håb om at kunne kaste lys over potentialet i en af de hurtigst voksende økonomier i verden.</p><p id="p10">Siden dette projekt blev startet i januar 2014 har de seks unge iværksættere arbejdet intensivt på at realisere filmen og det ser nu ud til at lykkes. Det er ikke for at tjene penge, de gør det store arbejde -dette er et non-profit projekt, og netop derfor har Documentary Unlimited brug for al den hjælp de kan få -finansielt, men også med idéer til indholdet i dokumentarfilmen.</p><p id="p11">Filmen forventes at få premiere i januar 2015.</p><p id="p12"><br /><em style="bold">Guldkysten</em></p><p id="p13">Ghana (tidligere Guldkysten) er et land i Vestafrika. Hovedstaden i Ghana er Accra.</p><p id="p14">Landet grænser op til Elfenbenskysten mod vest, Burkina Faso mod nord, Togo mod øst og Atlanterhavet mod syd.</p><p id="p15"><br /><em style="bold">Kongedømmer</em></p><p id="p16">Før kolonitiden bestod landet af en række kongedømmer.</p><p id="p17">Handel med europæiske lande blomstrede op efter kontakt med portugiserne i det 15. århundrede.</p><p id="p18">Briterne etablerede en kronkoloni i 1874 og kaldte området for Guldkysten.</p><p id="p19">Ghana opnåede selvstændighed i 1957. Indtil dette tidspunkt hed landet Guldkysten, men den første ting, man gjorde fra officielt hold, var at skifte navnet til Ghana: Navnet stammer fra et stort afrikansk rige, der eksisterede ca.</p><p id="p20">1.000 år tidligere nordvest for det nuværende Ghana. Guldkysten var de tidligere kolonimagters navn for området.</p><p id="p21"><br /><em style="bold">Plantager og guld</em></p><p id="p22">Danmark-Norge havde fra 1658 til 1850 besiddelser på Guldkysten. Der blev etableret plantager og købt guld, elfenben samt slaver, der blev sendt til De Dansk Vestindiske Øer.</p><p id="p23">Andre europæiske magter var også repræsenteret på Guldkysten.</p><p id="p24">Portugiserne kom til i 1471 og hollænderne i 1598. Sverige var også repræsenteret i en kort periode fra 1652, hvor de byggede et fort kaldet Carolusborg.</p><p id="p25">Danmark erobrede i forbindelse med Carl Gustav-krigen 1657-60 fortet i 1658, men mistede det året efter til hollænderne.</p><p id="p26">Danmark havde dog allerede grundlagt Fort Frederiksborg, og i 1661 blev Fort Christiansborg grundlagt.</p><p id="p27">Det blev siden hovedsædet for dansk kolonial tilstedeværelse i området.</p><p id="p28">Dominerende politik Hollænderne førte en meget dominerende politik i området og overtog i 1642 de portugisiske besiddelser.</p><p id="p29">Danmark kom også under pres, men den danske tilstedeværelse blev reddet af briterne som i løbet af den anden britisk-hollandske krig 1664-67 slog hollænderne.</p><p id="p30">I 1664 erobrede de med dansk artilleristøtte fra Frederiksborg Carolusborg, som blev omdøbt til dets nuværende navn Cape Coast Castle.</p><p id="p1">-Det er helt vildt, konstaterede Marianne Svenningsen, førstedame i Pitten, spillekiosken på Vesterbro i Nykøbing.</p><p id="p2">Denne onsdag eftermiddag steg feberen hos de spillesyge time for time.</p><p id="p3">Udsigten til en rekordstor gevinst fik også nye spillere på banen. Birgitte Svenningsen Kibsgaard, der hjælper sin mor i kiosken, konstaterede, at nogle kom og spillede Lotto for første gang.</p><p id="p4">De fortalte, at de aldrig før havde prøvet at købe sådan en kupon. Det oplevede man i alle tips-og lottoforretninger, hvor det også var svært for nybegynderne at forstå, at salget sluttede præcis klokken 18. Og hvordan er det så med udtrækningen af vindertal? Det er vel lige efter? Nej. Man må vente til hen på aftenen for at få spændingen udløst.</p><p id="p5">Marianne Svenningsen konstaterer, at de fleste kommer i kiosken for at få kuponerne tjekket en ekstra gang, og det må man bestemt anbefale.</p><p id="p6">-Men kom ikke med en kæmpe stak gamle kuponer, når vi har allermest travlt en onsdag eller lørdag eftermiddag, lyder appellen fra Marianne Svenningsen.</p><p id="p7">Hos Løvbjerg, der også et forhandler for Danske Spil, var der lidt kaos i går, fordi kassesluserne blev flyttet. Men det var ikke langt til den tredje spilforhandler, Statoil.</p><p id="p8">Her fik Malene Pedersen hjælp fra chefen Klaus Poulsen, så ingen skulle vente længe på at betale brændstof -og så lige en af de der kuponer med chancen for at blive mangemillionær.</p><p id="p9">Ude på veje var der fartkontrol og chance for at få et billede af sig selv til over 500 kroner. Men hos Statoil var der ingen problemer, da hastigheden sidst på eftermiddagen kom over 80. Altså mere end 80 kuponer i timen.</p><p id="p10">Også Klaus Poulsen anbefaler folk at komme med kuponen for at få den tjekket en ekstra gang. Det gjorde en ung mand for kort tid siden, og computeren gav det forjættende signal, at der var en gevinst på over 10.000 kroner. Så kan den ikke udbetales kontant i kiosken, og man må i banken. Den glade lottospiller ringede senere og fortalte, at det drejede sig om cirka 120.000 kroner.</p><p id="p11">Men i går blev der spillet højt spil. 92.000.000 kunne man få ind på kontoen, hvis man var rigtig heldig. Men det var ingen i hele Norden, der havde gætte talkombinationen 03-04-07-08-34-39.</p><p id="p12">Det betyder, at der næste onsdag sættes en ny rekord med omkring 102 millioner kroner på højkant.</p><p id="p13">Omkring en million danskere havde sikret sig en kupon til aftenens trækning.</p><p id="p14">Heldigvis var konkurrenterne fra de øvrige skandinaviske lande samt Estland, Letland og Litauen, der er med i kapløbet om de mange millioner, heller ikke heldige nok til at udløse det magiske supertal.</p><p id="p15">Er der én dansker, der løber med alt guldet på onsdag, følger der en plads i danmarkshistorien med. Aldrig før er en gevinst på over 100 millioner kroner blevet vundet af en enkelt person, konstaterer Danske Spil.</p><p id="p16">Den største lottogevinst, der til dato er vundet herhjemme, er på 38,5 millioner kroner, som en spiller vandt i 2008 efter sin indsats i en Føtex-butik på Østerbro i København.</p><p id="p17">Danske Spil slap dog ikke helt fra at pose penge ud ved aftenens trækning.</p><p id="p18">Fire danskere og en finne deler aftenens førstepræmie-pulje og vinder 1,9 millioner kroner hver.</p><block><p>Det viser en undersøgelse, der offentliggøres af Rambøll i dag, skriver jp.dk.Den 35-årige Marie Espana har haft ubehagelighederne tæt inde på livet. </p></block><p id="p1">Det flyder med stofrester, tyl, ståltråd, brædder, maling og gamle bøger. Rundt omkring arbejder børn flittigt på at få deres huler gjort færdige til ferniseringen senere på dagen i Børnekulturstedet på Vesterbro. Louise, Michala, Andrea, Johanne og Malon er ved at lægge sidste hånd på deres hule Liv og død, der er placeret på en trappeopgang på 1. sal med udsigt til alle de andre huler. "Vi kunne ikke lige beslutte os for, om vi skulle lave en mørk eller en lys hule. Og så endte det med, at vi bare gjorde begge dele," siger Louise på 12 år. Den lyse del af hulen er næsten færdig, dog mangler en hjemmelavet fuglerede stadig at komme op at hænge.</p><p id="p2">"Æggene i fuglereden har noget med liv at gøre. Fuglene bliver jo snart født," siger Johanne på syv år.<br /><em style="bold">Liv og død</em><br />
 Hvis man kravler langt nok ind i pigernes hule, kommer man til en tunnel lavet af en hullahopring omgivet af sølvpapir. Den fungerer som overgang mellem liv og død, for på den anden side af den breder mørket sig. "Når man kravler gennem ringen, dør man," lyder en lys pigestemme inde fra mørket. Stemmen tilhører Johannes storesøster, Andrea 10 år, der er ved at hænge en slidt Pippi Langstrømpe-dukke med røde malerklatter op på en snor. "Vi har også lavet cykellygter med farvet papir på, som skal gøre det rigtig uhyggeligt herinde," siger hun. Andrea understreger, at man skal tilbage gennem hullahopringen igen, før man kan komme ud af hulen. "Man bliver født igen, når man går tilbage gennem ringen. Og man bliver lige nøjagtig så gammel, som man var, da man kom ind," siger hun, og Johanne tilføjer, at man jo heller ikke ville kunne gå, hvis man var død, når man kom ud af hulen. Et andet sted er den 10-årige Mikkel ved at gøre sin diskotekshule færdig. Hulen er omgivet af sorte plastiksække, og der hænger påklistrede CD'er på væggene. Det skaber begejstring, da Rune Fjord Jensen finder et ultraviolet lys, så dele af hulen bliver selvlysende. "Jeg har lavet hjemmelavede højtalere og musikanlæg af papkasser og maling, og så har jeg også en grøn spot, der lyser på CD'erne og får dem til at glimte. Så nu er det snart et rigtigt disko!," siger Mikkel stolt.<br /><em style="bold">Skønhed i metaltråd</em><br />
 Børnene har travlt, for om få timer kommer deres forældre for at spise kage og drikke saftevand inde i hulerne. Den daglige leder, Troels Fløe, har fået hjælp til arrangementet af kunstneren Rune Fjord Jensen fra DaDa, der laver kurser i billedkunst for børn i alle aldre. Også scenograf Dorte Holbek har hjulpet med til at inspirere og hjælpe børnene med udformningen af deres drømmehuler. "Det handler om, at børnene ser på verden på en masse forskellige måder. Måske får vi et bedre liv, hvis vi kan lære at se skønheden i for eksempel den her metaltråd," siger idémanden bag hytteprojektet, Rune Fjord Jensen, og stikker tilfældigt hånden ned i bunken af materialer. Man kan stadig nå at se børnenes bud på drømmehuler. Sidste chance er i dag lørdag, mellem klokken 11 og 14 på Børnekulturstedet, Enghavevej 42. <a href="mailto:jpk@jp.dk">jpk@jp.dk</a></p><p id="p1">KØBENHAVN</p><p id="p2">  Københavns narkomaner vil 
i tre måneder kunne vælge mellem tre forskellige sprøjter, når de henter 
deres engangskanyler. To af typerne er såkaldte sikkerhedsprøjter, 
hvor nålen bliver indkapslet efter brug, så ingen  kan
stikke sig på dem.  <br />
Efter tre måneder vil erfaringerne med de nye sprøjter blive evalueret, og 
socialudvalget vil  
beslutte, om tilbuddet med sikre sprøjter skal fortsætte. 
Kommunen har afsat en million kroner  til projektet, der i alt 
skal køre i syv måneder.</p><p id="p3">
Medlem af Borgerrepræsentationen Thor Buch Grønlykke (S), der har været med 
til at fremsætte forslaget, siger, at de nye sprøjter skal være med til at 
gøre narkomanerne mere accepterede på Vesterbro.</p><p id="p4">
»Der skal være plads til både narkomaner og almindelige borgere, for det 
nytter ikke noget at smide narkomanerne ud. Den vigtigste effekt for 
narkomanerne er, at borgerne kommer til at føle sig mere trygge, fordi de 
ikke længere  risikerer at stikke sig på brugte kanyler, og så 
vil accepten af narkomanerne vokse.«</p><p id="p5">
Formanden for beboerforeningen ‘Foreningen for narkoløsninger på Vesterbro’, 
Michael Lodberg Olsen er glad for, at tilbuddet om de nye sprøjter nu bliver 
en realitet, men han advarer imod at  
fjerne de gamle kanyler.</p><p id="p6">
»Det er godt, at vi begynder at prøve nye ting af. Men det skal være et 
tilbud. Det er vigtigt, at det er frivilligt, om man vil bruge de nye 
sprøjter, fordi nogle narkomaner ikke kan bruge dem,« understreger Michael 
Lodberg Olsen og fortsætter:</p><p id="p7">
»Der er ingen mening i at stoppe med de gamle sprøjter, hvis narkomanere 
ikke vil bruge dem. Så vil der dø endnu flere narkomaner.«  <br />
Det er kontorchef i socialforvaltningen Birgitte Nystrup 
Lundgren enig i.</p><p id="p8">
»Det er vigtigt, at narkomanerne ikke holder op med at bruge 
engangssprøjter,« siger hun.</p><p id="p9">
De nye typer sprøjter vil kun blive udleveret fra Mændenes Hjem på 
Vesterbro, hvor  en sygeplejerske hjælpe narkomanerne med 
at bruge dem. Uddelingen begynder om en til to måneder.
<a href="mailto:wib@urban.dk">wib@urban.dk</a></p><p id="p10">
Læs mere på: </p><p id="p11"><a href="http://www.brugerforeningen.dk">www.brugerforeningen.dk</a><br /><a href="http://www.narkovesterbro.dk">www.narkovesterbro.dk</a><br /></p><p id="p1">Hvis Jesus havde levet på Vesterbro i København anno 2012 og skulle gå den tunge vej til sin egen korsfæstelse på Golgata - i dette tilfælde Vesterbros Torv - kunne det være foregået med New Orleans messingblæsere, børn, hunde, cykler, trillebøre, Vridsløselille fangekor, gøglere, finurligt udklædte, unge og gamle, danskere og indvandrere fra fjerne egne af kloden.</p><p id="p2">Sådan foregik det nemlig i går, da hovedstaden i kold vind og regn lagde asfalt til et af de mere aparte af de mange påskeoptog, der blev foretaget over alt i den kristne verden for at mindes profetens død.</p><p id="p3">Et eksempel på, at også kristne og troende herhjemme har lyst til at festligholde kristendommens væsentligste helligdag.</p><p id="p4">»Hvis det skal fungere her på Vesterbro, er vi nødt til at gøre det med humor og i et hverdagssprog, der taler til de mennesker, som beboer denne spraglede bydel,« forklarede sogne-og indvandrerpræst i den københavnske bydel, Niels Nymann Eriksen.</p><p id="p5">Første gang på gaden Det er tredje gang, at han organiserer et såkaldt passionsspil, men første gang, at det er rykket ud i gaden.</p><p id="p6">Omkring 200 mennesker deltog. Mange var udklædte.</p><p id="p7">Langs ruten fra Enghave Plads til Vesterbros Torv hang beboerne ud af deres lejligheder med overraskede øjne og et smil på læberne - forundrede over det besynderlige skue.</p><p id="p8">På Vesterbros Torv opførte fire skuespillere en modernistisk og galgenhumoristisk, hvis man må bruge det udtryk, parafrase over Jesus' tilstedeværelse i dagens København.</p><p id="p9">»Vi prøver at tage traditionen ud af kirken og gøre langfredagsberetningen levende.</p><p id="p10">Det er en folkelig markering, der hører hjemme i gaderne,« forklarede Niels Nymann Eriksen.</p><p id="p11">Kristne hyldestsange Passionsspillet blev dirigeret af instruktør Mikkel Flyvholm, der fra en megafon holdt følget samlet. I stueetagen til en bygning blev vinduerne slået op og et fangekor sang kristne hyldestsange.</p><p id="p12">På Vesterbros Torv opførte Morten Burian "Legenden om storinkvisitoren" af Fjodor Dostojevskij.</p><p id="p13">Blandt deltagerne var Nargis Andersen, klædt i gevandter, der måske skulle illustrere, at Jesus i særlig grad sympatiserede med de fattige.</p><p id="p14">Som bibeltroende og fast kirkegænger var påskeprocessionen en kær lejlighed til at bringe det kristne budskab ud på gaden.</p><p id="p15">»Jeg synes, at det er flot og kreativt at omfortolke påsken til en nutidig, levende begivenhed uden at meningen går tabt. Det er ikke sidste gang, at jeg er med,« sagde den 29-årige pædagogstuderende.</p><p id="p16">jakob.rubin@jp.dk </p><p id="p1">VALG 11: Fredag eftermiddag diskede SF Vesterbros kandidat til folketinget, Trine Mach, op med eksotisk wok på Vesterbro.</p><p id="p2">»Vi vil udligne sociale skel og fremme sundheden ved at gøre det dyrere at købe usund mad. Det skal ikke være ens indkomst, der afgør, om man har råd til sund mad,« mener Trine Mach, der kæmper for en mærkningsordning.</p><p id="p3">»Så får man som forbruger en pejling på om en vare er sund eller usund. Udover bedre forbrugeroplysning vil flere få råd til økologisk producerede fødevarer,« siger Trine Mach.</p><p id="p1">Men for en uge siden faldt han uheldigt under en leg og fik en brugt kanyle ind i venstre baglår. Hver uge bliver der indsamlet op mod 12.000 kanyler på Vesterbro, men den her lå uheldigvis godt skjult under en lille bunke blade på legepladsen. Alexander er nu startet på et 1-årigt vaccinationsprogram mod hepatitis B, og om cirka tre måneder kan hans blodprøver vise, om han er blevet smittet med HIV eller hepatitis C.</p><p id="p2">Jeg har ikke selv børn, men historien her må være alle forældres skræk. Heldigvis er min historie opdigtet, men den har været sand alt for mange gange. Borgerne på Vesterbro har i mange år talt med én stemme til politikerne i København - nu må det være på tide at lytte og ikke mindst handle.</p><p id="p3">Vesterbro skal have fixerum, hvor misbrugerne kan tage deres sprøjter og skille sig af med dem under kontrollerede forhold. Fixerum har flere positive effekter for narkomanerne, og det er fint, men det primære formål er at fjerne den konstante utryghed og potentielle smittekilde for borgerne på Vesterbro.</p><p id="p4">At forsøge at adfærdsregulere narkomaner gennem sundhedsfaglige tilbud og socialfaglig rådgivning har meget lange udsigter. Det nytter nok heller ikke meget at udstyre pusherne med en kost, så de selv kan feje op. Vi må derimod forholde os realistisk til problemet. Man kan desværre ikke afvænne alle narkomaner fra den ene dag til den anden. Men man kan fra politisk side sikre, at færrest muligt borgere føler sig udsat som direkte konsekvens af misbrugernes skånselsløse svineri med brugte sprøjter. Alle er vel enige i, at et fixerum er bedre end et fixekvarter?</p><p id="p5">Simon Emil Ammitzbøll, Liberal Alliances spidskandidat til kommunalvalget i Københavns Kommune.</p><p id="p1">»Det hårde narkoliv leves på Vesterbro. Det har det gjort i flere år. Har vi ryddet én ejendom for narkomaner, er de bare flyttet over i den næste. For der er nok af gamle ejendomme i kvarteret. Og er det ikke gambianere, der sælger narko, så er det andre nationaliteter. Problemerne skifter uafbrudt. Men danskerne er i øvrigt ikke dem, der sælger mindst narko på det sted.« Det siger lederen af Københavns politis Uropatrulje, politikommissær Kurt Hansen, efter den senste tids debat om forholdene i den københavnske bydel, der er præget af megen kriminalitet. Især affødt af narkohandel. »Vi forsøger dagligt at gøre vores til, at kvarteret kan holdes lovligt. Vi har nærmest drevet narkomanerne fra hus til hus. Sidst fik vi dem ud af ejendommen Istegade 36, men så flyttede de bare ud til Gasværksvej. Vi ved, hvad der foregår på Vesterbro og prøver på at gribe ind mod kriminaliteten.</p><p id="p2">Og også når det drejer sig om at hjælpe narkomaner og andre socialt. Men det er ikke politiet, som laver de overordnede målsætninger for kvarteret,« fortsætter politikommissæren.<br /><em style="bold">Gambianere anholdt</em><br />
 Han siger videre, at problemet med gambianske narko-sælgere ikke er nyt. Uro- patruljen har haft flere anholdelser af gambianere. Men gambianerne kan - i modsætning til de fleste borgere i andre afrikanske lande - rejse visum-frit ind i Danmark på et turist-visum og opholde sig her i tre måneder. »Nu har flere sagt, at gambianerne på Vesterbro hævder, de studerer landbrug. Det vil vi naturligvis undersøge. Og er det ikke tilfældet - og har de ikke penge - så kan vi udvise dem som subsistensløse. Det er den eneste mulighed vi har for at gribe ind, hvis ikke gambianerne bliver anholdt for en grovere forbrydelse, som kan medføre udvisning efter loven,« fortsætter Kurt Hansen. »Vi har det som folk, der luger skvalderkål i et bed. Vi kan godt bruge hakkejernet til at fjerne det grønne løv. Men hvis ikke bedet bliver grundigt gennemgravet, så skyder det op igen. Og det er ikke os alene, der står for gravningen,« fortætter Kurt Hansen. »Jeg kan illustrere noget af problemet med et lille eksempel. I tv ser folk flere narko-sprøjter ligge på gulvet i en ejendom. Det ser jo ikke godt ud. Men jeg sidder her med en rapport fra Københavns kommunes Miljøkontrol, der fortæller, at der sidste år blev udleveret 50.000 én-gangs kanyler til narkomanerne i København. Og de ender desværre ikke alle på de autoriserede indsamlings- steder,« slutter Kurt Hansen.<br /><em style="bold">Spred social-centrene</em><br />
 »En af måderne at løse problemerne på Vesterbro er få få spredt social- og narkoafvænnings-centrene. De ligger koncentreret på Vesterbro. Og hvor søger narkomanerne så naturligt hen? Dertil.« Sådan siger chefen for narkotikapolitiet i København, kriminalinspektør Bent Ejlerskov Petersen. »I øjeblikket er det måske gambianere, der sidder på en stor del af narko- markedet på Vesterbro. Men det siger ikke rigtigt noget om, hvem der handler med narko. Gennem de sidste år har vi ganske vist konstateret flere afrikanske narko- grupper fra f. eks. Ghana, Tanzania og nu Gambia. Men det er kun smugler- ruterne og de forskellige indfaldsveje for narkoen til Danmark, som vi har kunnet blotlægge. Markedet og smuglervejene ændrer sig uafbrudt,« siger narko-chefen. »Det vi skal passe på i Danmark er en ophobning af de sociale problemer i enekelt bydele. Fra udlandet ved vi, hvordan sådanne ophobninger pludselig kan eksplodere i optøjer. Derfor skal der sættes ind både politi-mæssigt, men også socialt. Så det nytter ikke noget, at alle social-centre for narkomaner ligger på Vesterbro. Handelen tiltrækker dem i forvejen. Og hvis de sociale centre ligger der samtidigt. Så er der vel ikke andre steder at gå hen for en narkoman. Disse centre bør spredes til flere steder i byen.« Narko-chefen mener også, at den dårlige boligsituation på Vesterbro har en del af skylden for de sociale problemer. »Derfor må saneringen ikke stoppe ved det ydre Vesterbro. Den må helt ind omkring Hovedbanegården. Det kunne hjælpe på kvarterets problemer,« slutter Bent Ejlerskov Petersen.</p><p id="p1">RUSSERJUL: Nytårsroen har knap sænket sig over Vesterbro, efter Festival Of Lights sidste, markante event, inden arrangørerne igen står parat, med en stor og anderledes begivenhed.</p><p id="p2">Denne gang er det et kompagni på 100 russiske dansere og sangere, der står klar til at indtage bydelen 8. januar.</p><p id="p3">Kompagniet består af dansere mellem 12 og 30 år, og en af arrangørerne, Niels Thilo Wamberg, der også stod bag den store lysfest, glæder sig over det russiske besøg: »Det er jo en sjælden mulighed for at opleve russisk folkekultur i Danmark, som vi ikke ville lade gå fra os. Så det er gået stærkt, men borgene kan helt sikkert også forvente noget ud over det sædvanlige. For i Rusland sender man altså ikke 100 artister afsted, med mindre de kan deres ting til fingerspidserne.</p><p id="p4">Den ortodokse jul i Rusland fejres 7. januar, og det passer på alle måder perfekt ind, i den del af Festival Of Lights, der handler om at skabe kulturel udveksling og forståelse gennem fester,« siger siger Niels Thilo Wamberg.</p><p id="p5">Arrangementerne er desuden blevet til, i samarbejde med kirkerne på Vesterbro og Kulturværkstedet Dagmar.</p><p id="p6">De 100 russere, kan opleves 8. januar, først i Ukirken på Lithauens Plads klokken 19, og igen to timer senere, klokken 21 i Natkirken/ Kristkirken, på Enghave plads.</p><p id="p7">Alle er velkomne og der er gratis adgang.</p><p id="p8">Se også begivenheden på Facebook: Festival of Lights - Copenhagen/ DK.</p><p id="p9">Russisk jul fejres 7. januar 8. januar i Gethsemane Kirke og Kristkirken Oplev 100 russiske dansere og artister.</p><p id="p1">Det er efterhånden blevet en tradition, at Studenter Settlementets Boldklub arrangerer det festlige SSB Løbet på Vesterbro.</p><p id="p2">I år ligger løbet søndag 21.september, og skydes i gang kl. 10, hvor der endnu engang vil være fester med musik, taler, opvarmning, dans, fest og farver.</p><p id="p3">Start og målområde findes ved krydset mellem Sønder Boulevard og Dybbølsgade.</p><p id="p4">Motionsløbet er skabt af SSB for at sætte fokus på det frivillige arbejde, der udføres på Vesterbro.</p><p id="p5">På dagen stiller op mod 80 frivillige vesterbroere op, deler vand ud, guider løberne i den rigtige retning, spiller musik, serverer suppe, brygger kaffe, og sørger for at alle får en god dag.</p><p id="p6">I år ventes op mod 400 løbere -og alle kan være med.</p><p id="p7">Der er en distance for alle niveauer: 1,4 km, 5 km og 10 km.</p><p id="p8">Der er deltagergebyr for de voksne for 5 km og 10 km ruterne, mens det er gratis for børn.</p><p id="p9">Det er yderligere gratis for alle at deltage i 1,4 km. Alle deltagende børn får en medalje og T-shirt.</p><p id="p10">Børne-og ungdomsborgmester Pia Allerslev (V) løb med i 2012 og vil være med igen i år.</p><p id="p11">Pia Allerslev vil holde åbningstalen og derefter deltage i løbet.</p><p id="p12">Tilmelding til løbet og som frivillig foregår på hjemmesiden: ssb-sport. dk/ motionsloeb.</p><p id="p1">Har du Vesterbros største julelyskæde? Bydelens største samling af striknisser? Eller er du på en anden måde bare en vaskeægte julefan med et hjem, der bærer beviset på din juleglæde? Så har du nu mulighed for at deltage i Vesterbro Bladets store julekonkurrence. </p><p id="p2">Her kan de otte mest julede vesterbroere vinde lækre købmandsjulekurve samt billetter til hele familien til julemusicalen, Oliver, der for tiden spiller i Tivoli. Oliver er en storslået musicalopsætning for hele familien med 84 skuespillere, sangere og dansere  heraf 50 børn. Læs mere om oliver på tivoli.dk/oliver.</p><p id="p3">I alt er der præmier til de otte flotteste julehjem. Fem deltagere kan vinde hver fem billetter til Oliver-forestillingen den 19. december, og yderligere tre vindere får hver en købmandskurv med julegodter til en værdi af 300 kroner stykket. </p><p id="p4">For at deltage i konkurrencen skal du blot sende et billede, hvor man tydeligt kan se, hvor julet dit hjem er, og en lille kort beskrivelse af, hvorfor netop dit hjem fortjener at vinde. Vinderbillederne vil blive offentliggjort her i bladet, og vi forbeholder os også ret til at kontakte vinderne med henblik på et interview.</p><p id="p5">Du kan enten sende et papirbillede ind med posten eller sende det digitalt via e-mail til adressen red.vbb-l.dk. Mærk dit brev "julekonkurrence". Vi skal have dit bidrag senest den 10. december med morgenposten. Husk at angive navn og adresse samt telefonnummer, som vi kan træffe dig på.</p><p id="p6">Send dine billeder til:</p><p id="p7"><br /><em style="bold">Vesterbro Bladet, </em></p><p id="p8"><br /><em style="bold">Frederiksberg Centret, Solbjergvej 2A, </em></p><p id="p9">2000 Frederiksberg.</p><p id="p1">AARHUS Lyden af brusende vand erstatter bilmotorer og dytten, når Vesterbro Torv bliver omdannet til et gigantisk vandfald i festugen.</p><p id="p2">Det bliver startskuddet på et treårigt samarbejde, som Aarhus Festuge har indgået med tegnestuen SLA.</p><p id="p3">" Der er rigtig meget byudvikling i Aarhus, og der bliver mindre og mindre natur for de, som bor i byen," siger partner og grundlægger af tegnestuen SLA, Stig L.</p><p id="p4">Andersson.</p><p id="p5">Men nu skal det være slut.</p><p id="p6">Nu skal byboerne også have mulighed for sanselige naturoplevelser lige der, hvor de bor.</p><p id="p7">" I byen vil man både have komforten og naturen. Det er noget nyt, som især de yngre generationer efterspørger. Og med natur menes der ikke et par veltrimmede træer eller en græsplæne, men rigtig natur," siger Stig L. Andersson.</p><p id="p8">Jo mere, der bliver bygget, jo mindre plads er der til naturen. Når der ikke længere er plads til naturen i byen, må bygningerne overtage rollen og performe natur.</p><p id="p9">" Det er Vesterbrofaldet et godt eksempel på. Det er en model for, hvordan man kunne gøre det," siger Stig L.</p><p id="p10">Andersson.</p><p id="p11"><br /><em style="bold">Grønne fællesskaber</em></p><p id="p12">Det er en grøn model, som skal samle folk.</p><p id="p13">" Regnvandet bliver opsamlet og kommer så tilbage som et kæmpe fald. På toppen bliver der plantet træer, og der kommer også til at være en bred trappe, hvor man kan sidde sammen. Det er jo det, naturen kan -den samler os. På den måde bygger vi en bygning, der både performer natur og skaber sociale fællesskaber," siger Stig L. Andersson.</p><p id="p14">Vesterbrofaldet kan opleves fra 25. august til 3. september..</p><p id="p1">Henning Nør er selve historien om den jyske dreng, der kom til København -og kom til at holde Vesterbros rødder i ørerne som politimand.</p><p id="p2">For den nu pensionerede strisser Henning Nør jobbede som gadebetjent på Vesterbro i slutningen af 60' erne og begyndelsen af 70' erne.</p><p id="p3">Dengang der var anderumpe i drengenes frisure -og pigerne gik med højt hår og strømpebukser.</p><p id="p4">I baggårde og kældre var der liveshows, hvor stirrende mænd sad tavse med hænderne dybt begravet i lommerne.</p><p id="p5">Og uro og tumult bestod i slagsmål og brodne pander.</p><p id="p6">Hårde drenge sad på bydelens mange værtshuse.</p><p id="p7">Imens trak nogle enkelte af veninderne udenfor i lårkort og tjente en skilling på flisen.</p><p id="p8">Stålkam i baglommen Pigerne var fra Danmark -og en afrikaner en sjældenhed..</p><p id="p9">Nu er det stik modsat.</p><p id="p10">Saga og Vester Bio spillede krigsfilm, og Eddie Constantine var den hårdtslående, franske detektiv Lemmy.</p><p id="p11">Drengene kørte på Puch Standard -og som 18-årige måske i en brugt Ford Taunus 17M.</p><p id="p12">Så var man kørende -især med Kirsten fra nabogården ved siden af. Stålkam i lommen og af sted.</p><p id="p13">Det var på den tid, at Henning Nør patruljerede på Vesterbro.</p><p id="p14">Han kendte de faste kunder i butikken.</p><p id="p15"><br /><em style="bold">Skiftede branche</em></p><p id="p16">Senere skiftede han branche.</p><p id="p17">Han fik et mere vellønnet job som grafiker.</p><p id="p18">Her var arbejdstiderne mere familievenlige.</p><p id="p19">I de senere år har Henning sat sig ved computeren og skrevet bøger. Historiske bøger, årbøger m. m.</p><p id="p20">Og altså også " Strømer i rendestenen", der er udgivet på forlaget Legimus.</p><p id="p21">Slå det op, hvis du vil købe bogen.</p><p id="p22">Det skal man gøre, hvis man er interesseret i Vesterbro.</p><p id="p23">Og om en politimands hverdag.</p><p id="p24">Her er et kapitel fra bogen:.</p><p id="p25"><br /><em style="bold">På nattjeneste</em></p><p id="p26">Nattjeneste. Heine hadede det.</p><p id="p27">I starten havde han syntes, at det var spændende. Der skete altid noget på Vesterbro.</p><p id="p28">Men efterhånden havde han fået nok af det. Slagsmål, rulleforretninger, branderter og ludere. Det hele hang ham langt ud af halsen.</p><p id="p29">Og han havde besvær med at sove om dagen, så alt i alt var det noget møg.</p><p id="p30">Men nu var han altså på den igen! Han og hans køremakker, Palle Sommerfelt, kørte ganske langsomt gennem Istedgade, hvor de holdt øje med " Den lette brigade". Heine tog sig selv i at tænke, at mange af dem faktisk var ret flotte piger.</p><p id="p31">De måtte da kunne tjene penge på en bedre måde! Men desværre nok ikke så mange.</p><p id="p32">Han var kommet på talefod med et par stykker af dem, og havde også fået frække tilbud: " Og det skal ikke koste dig noget"! Jo tak. Hvor meget, Heine end havde lyst, så holdt han sig i skindet. Alt andet ville være tåbeligt og farligt.</p><p id="p33">Men man havde jo lov til at fantasere lidt  " Stop! Kør ind til siden ".</p><p id="p34">Heine sprang ud af bilen og gik tilbage ad Istedgade.</p><p id="p35">" Jeg syntes det sgu nok.</p><p id="p36">Hvad fanden laver du her"? Heine havde fået øje på en mand, der lignede -og viste sig at være hans far.</p><p id="p37">" Hvad fanden løber du rundt her for"? Heine tog fat i faderens ærme.</p><p id="p38">" Nåh.. Jeg skulle bare lige se, hvad der sker. Og selv hej"! " Er du komplet vanvittig"? " Hvad mener du"? " Du skal sgu da ikke løbe rundt og se på ludere der hvor jeg arbejder. Hvad fanden tænker du på"? Heine faldt lidt ned, og da patruljen alligevel var ved at være slut, blev han og Palle enige om, at de tog Heines far med på stationen. Som gæst selvfølgelig.</p><p id="p39">Da de sad i vagtstuen og drak en kop kaffe, fortalte faderen, at han efter at Heines mor døde, ikke rigtigt havde kunnet falde til ro.</p><p id="p40">Han havde fulgt Heines råd og havde rejst en del, men var nu blevet træt af fremmede kulturer og mad. Og sådan! Han havde så besluttet sig til at tage en tur til København for at se hvordan, Heines " arbejdsplads" så ud.</p><p id="p41">Han boede hos faster Karen, der boede på Vesterbrogade, lige skråt over for politistationen.</p><p id="p42">Heine havde i øvrigt boet hos hende, indtil lejlighedsbyttet og flytningen var gået i orden.</p><p id="p43">" Og så skulle du lige ned i " Strassen" og have noget på den dumme"? Heine så på faderen og rystede på hovedet.</p><p id="p44">" Og du har vel som sædvanligt hele dynen med dig"? Heines far gik altid rundt med et ret stort beløb i kontanter.</p><p id="p45">Han var vel ikke jyde for ingenting.</p><p id="p46">" Nåh ja. Lidt har jeg da".</p><p id="p47">" Prøv lige og hør her. Så snart, damerne finder ud af, at du er en skide jydetamp, varer det ikke længe før, du ligger i en port med en bule i bolden og minus tegnebog".</p><p id="p48">" Arh. så slemt er det vel ikke".</p><p id="p49">Heine og Palle lo.</p><p id="p50">" Vi kunne fortælle dig nogle historier, der ville få dig til at tage det næste tog hjem til Aalborg"! " Nå. Så må jeg vel hellere være almindelig turist og gå en tur på Strøget og se nogle museer og sådan! " Hør nu her. Hvis du trænger til noget på den dumme, så lad for fanden være med at gå i Istedgade.</p><p id="p51">Det dur simpelthen ikke! Find en anden politikreds eller gå i Magasin eller Illum.</p><p id="p52">Palle brød ind: " Jeg skal med Ole Hansen i byen i morgen. Hvad med om I tog med? Ham kende du vel også"? Han så på Heines far.</p><p id="p53">Denne svarede bekræftende, og de blev enige om, at Heine skulle se, om han kunne få fri dagen efter.</p><p id="p54">Heines far havde lært lektien! Da de efter en hyggelig turné dagen efter på værtshusene i den indre by, sluttede af på Hviid ´ s, tog han sin tegnebog frem og tog nogle pengesedler op af den.</p><p id="p55">Han rakte tegnebogen til Heine og sagde: " Kan du ikke lige passe på den"? " Hvorfor"? " Jo, jeg skal lige en tur i byen, og jeg tror ikke, jeg skal have alle de penge med"! De lo højlydt, og Ole sagde: " Husk nu hvad Heine har sagt. Din gamle gris"!.</p><block><p>Der var masser af høje benspjært, skarpe suits og røde læber, da Vega lukkede danseforeningen Swinging Hepcats ind i Lille Vega for en aften i 30-ernes tegn i tilbage i marts måned. </p></block><block><p>Allerede fra i år skal der etableres en såkaldt renholdelsestask-force, som skal sørge for et koordineret samarbejde. </p></block><p id="p1">KØBENHAVN - I dag og i morgen, den 25.-26. maj, er der for tiende gang Vesterbro Festival.</p><p id="p2">På syv scener i Den Brune Kødby er der ikke mindre end 100 forskellige koncerter med, hvad arrangørerne betegner som cremen af ny dansk musik.</p><p id="p3">- For publikum er det en unik mulighed for at tage pulsen på den musik, som Danmark lytter til om et til to år, siger Jesper Ø. Jensen, festivalchef for Vesterbro Festival.</p><p id="p4">I Den Brune Kødby er der også Vesterbro Festival for børn lørdag mellem 10 og 15.</p><p id="p5">Se program og køb billet på: www.vesterbrofestival.dk.</p><p id="p1">Københavns Museum flytter fra Vesterbrogade til Stormgade.</p><p id="p2">Det er resultatet af forhandlingerne om Københavns Kommunes budget for 2015.</p><p id="p3">Et flertal af politikerne på Københavns Rådhus er blevet enige om at flytte Københavns Museum fra Vesterbro til Stormgade 18-20 i Indre By.</p><p id="p4">Kulturborgmester Carl Christian Ebbesen (O) glæder sig over, at København nu vil få et reelt museumskvarter som dem, man blandt andet kan finde på Museumsinsel i Berlin og i andre museumsbydele i Wien og New York.</p><p id="p5"><br /><em style="bold">Museer samles</em></p><p id="p6">-Placeringen af Københavns Museum i Stormgade vil være med til skabe en " museums-ø" i byen og betyder, at endnu flere turister får øjnene op for vores smukke kulturarv, siger Carl Christian Ebbesen.</p><p id="p7">Med flytningen til Stormgade vil museet få plads i en central kulturakse, der spænder fra Tivoli og Glyptoteket over Nationalmuseet til Thorvaldsens Museum, hvilket vil skabe en fin synergi mellem byens store kulturtilbud, mener borgmesteren.</p><p id="p8">Plads til forbedring Flytningen vil også betyde, at Københavns Museums fysiske rammer forbedres.</p><p id="p9">-Københavns Museum skaber flotte, relevante og nytænkende udstillinger om Københavns historie. Det vil de nye bygninger i langt bedre grad kunne rumme og på den måde være en kæmpe fordel for formidlingen, siger borgmester Carl Christian Ebbesen.</p><p id="p10">Flytningen koster 53 mio.</p><p id="p11">kr. Derudover er der afsat tre millioner kroner til drift i 2015 og knap to millioner kroner til drift fra 2016 og frem.</p><p id="p1">Politikerne vil gerne være på forkant med planlægningen for omgivelserne ved Nykøbings hovedindfaldsvej -Vesterbro og slagterigrunden, men det er en stor opgave, og teknisk udvalg anbefaler nu kommunalbestyrelsen at søge penge til områdefornyelse i det nye ministerium for by, bolig og landdistrikter. Pengene skal suppleres med kommunens egne midler og bruges i 2013 og 2014 på forbedring af vejanlæg og nedrivning af huse f. eks.</p><p id="p2">Udvalgsformand Viggo Vangsgaard ( S) oplyser, at der søges om 3,3 millioner kroner. Hvis ministeriet siger ja skal Morsø Kommune selv lægge det dobbelt beløb i puljen, og teknisk udvalg foreslår, at det sker ved at reservere 3,3 mio. kr i budgettet for både 2013 og 2014.</p><p id="p3">-Vi skylder beboere og erhvervsdrivende i området en plan over, hvad arealerne skal bruges til i fremtiden. Da vi for nylig sagde nej til ejendomsmægler Anja Hensbergs ønske om at etablere sig i området, udløste det samtidigt en forpligtelse til at fremlægge en plan inden for et år, siger Viggo Vangsgaard.</p><p id="p4">Han siger, at beboere og brugere af området vil blive opfordret til at komme med forslag til den fremtidige anvendelse.</p><p id="p5">-Vi er klar over, at slagterigrundens fremtid er uklar, for den tilhører jo stadig Danish Crown, og mig bekendt er der ikke konkrete salgsforhandlinger i gang. Men det skal jo ikke have lov at standse vores planlægning, siger Viggo Vangsgaard.</p><p id="p1">De trendy og travle cafeer ligger skulder mod skulder på Halmtorvet. Ved  bordene sidder cafegæsterne bænket med fyldte bæreposer og sipper caffé  latte, spiser brunch og hyggesnakker. Men rundt om hjørnet på Skelbækgade  forsøger gadens piger i kapløb mod tiden og abstinenserne at skrabe penge  sammen til næste fix. Deres liv er nu kommet i glas og ramme i PH Cafeen på  Halmtorvet, hvor 37 fotografier er udstillet. Billederne er hængt op side om  side med tekster, der med tydelig politisk bagtanke beskriver Redens  arbejde, narkodødsfald gennem tiderne og blandt andet diskuterer behovet for  offentlige fixerum. </p><p id="p2">Ildsjælen bag projektet er socialrådgiver Anette Rix. Hun arbejder selv i  Reden, der drives af KFUKs Sociale Arbejde, og som siden 1983 har fungeret  som værested og rådgivning for kvindelige gadeprostituerede. Her kan de  komme og få et gratis måltid varm mad, de kan hænge ud og slappe af, snakke,  og af og til overnatte. En weekend i september gav Anette Rix 10 af »sine  piger« et lommekamera og bad dem om at gå ud på Vesterbro og tage billeder  af deres hverdag, af ting, der sagde dem noget, rørte dem. </p><p id="p3">»Formålet har været at give de prostituerede en stemme, vise dem, at de kan  noget, og forhåbentlig give dem lidt af deres stolthed tilbage. Jeg vil også  gerne have, at folk får øjnene op for, at vi altså har en ressource her. Vi  har nogle kvinder, der har en stor viden om Vesterbro, men som aldrig bliver  hørt. Jeg vil gerne give folk lyst til og mod på at gå ud og møde kvinderne,  der hvor de er, og forhåbentlig sætte gang i en debat og en dialog,«  forklarer Anette Rix. At billederne udstilles er ikke for at postulere, at  der er tale om stor fotokunst, men har været en måde at afslutte projektet  på en god måde. </p><p id="p4">»Vi valgte fotografiet, fordi det var et let medie at gå til, som ikke  kræver den store fordybelse og forberedelse som f.eks. maleri,« forklarer  Anette Rix og fortæller, at planen er, at fotografierne senere skal indgå i  en kalender med uddybende tekster. </p><p id="p5">BILLEDERNE ER VIDT forskellige. En kvinde har taget  et billede af sine egne ben, mens hun står på fortovet og trækker. På et  andet billede er et par mandeben på vej ind i et luset lokale med en lurvet  lænestol og porno rullende over tv-skærmen. Andre billeder er mere abstrakte  og minimalistiske og viser f.eks. Mariakirken set i glimt gennem  gitterværket, murstensdetaljer fra Hovedbanegården, og et tredje snapshot  har foreviget et skævt udsnit af en klar blå Vesterbrohimmel. Andre motiver  er mere grumme, med kanyler der stikkes i arme og kolde og beskidte  offentlige toiletter. I alt tre vinderbilleder blev kåret, efter at de 37  fotografier var på plads. </p><p id="p6">»De tre vindere fik henholdsvis fem, tre og to pakker cigaretter. Vi giver  aldrig pigerne kontanter, for de bliver bare brugt på stoffer,« siger Anette  Rix. Vinderbilledet viser en kvinde, der har spredt indholdet af sin taske  ud på gaden og er ved at lakere negle med fortovet som underlag. Ved siden  af kondomer, læbestift og kanyler er det positive lille ord »Life« med  hjerte over i’et skriblet ned på asfalten. Alle billederne er kun  fremstillet i et eksemplar og er til salg for 300 kr. pr. stk. Pengene går  til at forsøde kvindernes dagligdag i Reden.</p><p id="p7">Hvad: Fotoudstillingen »Rede-kvindernes Vesterbro«</p><p id="p8">Hvor: PH Cafeen, Halmtorvet 9A, 1700 København V, tlf. 33 21 81  80</p><p id="p9">Hvornår: Man-fre 8-23 (med mindre caféen er lukket p.g.a.  arrangementer)</p><p id="p1">SLUSEHOLMEN: Det er naturligvis et tilfælde, men alligevel en sjov detalje, at Mette Høxbro, der er leder af det samlede kulturtilbud på Vesterbro og i Sydhavnen, bor på Ernie Wilkens Vej, der er opkaldt efter en af de største jazzmusikere. Lejligheden ligger i stuen med udsigt til en Venedig-lignende kanal og drejer man hovedet lidt til venstre, kan man se helt til Nokken, hvor Mette Høxbro ofte går tur.</p><p id="p2">Bare fordi hun kan.</p><p id="p3">Oven over sofaen hænger Mettes sofastykke, fotograf Martin Lehmanns legendariske fotografi af to solbadende danske turister, der efter tsunamien i Thailand ligger blandt vraggods og lig og næsten nøgne kæmper for at få solvaluta for deres penge.</p><p id="p4">»Mange synes det er så grotesk at have som sofastykke, men jeg er vild med det, fordi det er så langt ude. Men jeg har da gæster der er nødt til at sidde med ryggen til det, ellers kan de ikke koncentrere sig.« Høxbro er 40 år og lever alene uden mand og barn. Men med masser af børn i vennekredsen og et rigt kulturliv.</p><p id="p5">På opslagstavlen i den smalle gang, der går ud i et med køkkenet, hænger flyers og billetter fra alskens koncerter og festivaller og Mette Høxbro arbejder da også på tyvende år som frivillig i band-teamet på Roskilde Festival.</p><p id="p6">Men tilbage til Sydhavnen.</p><p id="p7">Mette Høxbro havde boet tyve år på Vesterbro, da hun for to år siden besluttede sig for at flytte.</p><p id="p8"><br /><em style="bold">Savner kioskerne</em></p><p id="p9">»Jeg tror, at det er sundt en gang ind imellem at rive sig selv op med rode og få et nyt udsyn.</p><p id="p10">Men det var svært for mig at forlade Vesterbro, hvor jeg har boet i Skydebanegade i fire forskellige lejligheder. Men da jeg solgte min lejlighed, sagde mægleren, at han lige havde noget, jeg skulle kigge på -og det var så lejligheden her. Vi kørte herud en mørk og snefuld dag og alt var gråt og kedeligt, og jeg blev forelsket i lejligheden med det samme,« siger Mette Høxbro.</p><p id="p11">Men savner hun slet ikke Vesterbro? »Jo, jeg kan godt savne det der liv og mangfoldighed og en god målestok herude er, at man skal huske at købe smøger -det glemmer man ikke, for efter 21 hvor Irma lukker er der altså langt. Og jeg kan godt savne Monnies ( Kiosk på hjørnet af Dannebrogsgade og Istedgade, red.) hvor man kan få en dunk lyserød bodyshampoo, der kun er en tilbage af -og man ved, at hvis man bruger det, slår man ud over hele kroppen. Da en af kioskerne havde et samarbejde med Post Danmark og udleverede pakker til kunder, syntes kioskejeren, at Post Danmarks alfabetiske system var fjollet, så han lavede sit eget ukurante system, som kun han kendte -sådan noget er skønt,« synes jeg.</p><p id="p12">Mette Høxbro har som leder af Kulturanstalten i begge bydele og som tilflyttende københavner -hun er oprindelig fra Nordjylland -men opvokset i Fredericia -ofte været i Sydhavnen og elsker det brogede liv omkring Mozarts Plads og naturen bag Karens Minde.</p><p id="p13">»Noget af det bedste, jeg ved, er Fakta på Borgbergsvej -der møder man mangfoldigheden, og det er skønt, og alle er søde og rare -der kan jeg rigtigt godt lide at være,« siger Mette Høxbro, der ikke har det godt med, at ressourcerne i Sydhavnen er så ulig fordelt.</p><p id="p14">»Jeg ville sådan set godt selv bo i det gamle Sydhavnen, men jeg orkede ikke at istandsætte endnu en gammel lejlighed -jeg er typen, der ikke kan slå et søm i en lort uden at ødelægge saven.</p><p id="p15">Men jeg vil opfordre alle til at tage et kig på det socioøkonomiske københavnerkort -det er virkelig slående så stor forskel, der er på de nye kvarterer her som Sluseholmen og Teglholmen og så det gamle Sydhavnen,« siger Mette Høxbro.</p><p id="p16">Hun har ikke selv båd eller kajak, men nyder at gå tur rundt i havnen og se på vandet og livet, og forleden var hun næsten fristet over evne til at gøre vinterbaderne selskab og tage en dukkert i det iskolde vand.</p><p id="p17">Det blev dog ved tanken.</p><p id="p18">Men om sommeren..</p><p id="p19">»Jeg ved godt, at der er mange, der siger, at der jo ikke er noget liv herude -men det har jeg det egentligt fint med -det er ok, der ikke sker så meget -jeg har rigeligt med indtryk i løbet af dagen og ugen, og så er der jo kun ti minutter på cykel til Vesterbro. Det tager tid at bygge en bydel op, men jeg glæder mig da til, hvis vi får et kulturhus eller et sted folk kan samles-det burde være det første, man byggede i en ny bydel.«.</p><p id="p20"><br /><em style="bold">METTE HØXBRO</em></p><p id="p21"><br /><em style="bold">Fakta</em></p><p id="p22"> Alder: år  Uddannelse: Cand. mag i tysk, teatervidenskab og kulturformidling  Stilling: Leder af Kulturanstalten på Vesterbro/ Sydhavnen  Antal dage i Sydhavnen: ( optalt pr. marts  )  Yndlingstur i Sydhavnen: Rundt om Teglholmen og videre mod Nokken eller turen bag Karens Minde.</p><p id="p23"> Yndlingssted i Sydhavnen: Fakta på Borgbergsvej  Det hører hun lige nu: Gammelt  er punk  Særheder: Mette Høxbro hader skabe og at alt er gemt væk, så klædeskabet er designet af hendes selv og bygget af hendes far -ud af gamle vandrør og kabelbakker.</p><p id="p1">I 1856 blev den gamle Vesterport revet ned, så trafikken fra Københavns kunne få fri passage mod Roskilde Landevej.</p><p id="p2">Broen over voldgraven blev til en bred dæmning, kaldt Vesterports Passage. Passagen fortsatte ud i Vesterbro Allé, der igen blev til Vesterbrogade.</p><p id="p3">I 1874 bestemte kommunen, at stykket fra Strøget ud til Frederiksberg Bakke skulle hedde Vesterbrogade. Men endnu i mange år kaldtes hele området til Frihedsstøtten for Vesterbros Passage.</p><p id="p4">Siden Christian den Fjerdes tid havde der ligget forlystelser, og i 1843 kom Tivoli til.</p><p id="p5">Skråt overfor Tivoli lå Glaciholm med selskabslokaler, og den gamle accisebod ved kvægmarkedet var omdannet til sangerindepavillon.</p><p id="p6">Overfor Tivoli lå Theatret Udenfor Vesterport. Og over for Tivolis indgang lå den fornemme Kongens Klub -en toetages bygning med mødelokaler for medlemmerne.</p><p id="p7">Klubben var et levn fra fortidens litterære punchklubber.</p><p id="p8">Da klubben blev opløst, blev ejendommen, udlejet til værtshusholderen kaldet Kaffe-Pedersen, som ombyggede klubhuset, og nu kaldte stedet Café Boulevard.</p><p id="p9">Her afholdte mange store musiknavne koncerter. Men alligevel fik Café Boulevard et dårligt ry.</p><p id="p10">Den store have ombyggedes med små lave bygninger og butikker ud til Vesterbro Passage. Bygningerne kom til at overleve i mange år og blev først revet ned i 1900-tallet.</p><p id="p11">I 1875 omdøbte en ny ejer ejendommen til Concert de Boulevard med franske syngepiger på scenen.</p><p id="p12">Men alligevel omtaltes stedet af københavnerne som " bule var den og bule blev den". Herman Bang skrev, at Concert de Boulevard var " valplads for brydere og præsentérbakker for importeret kortskørtehed".</p><p id="p13"><br /><em style="bold">Trængsel i gaden</em></p><p id="p14">Om sommeren trægtes folk omkring de mange forlystelser.</p><p id="p15">Og det var ikke kun Tivoli, der trak folk til.</p><p id="p16">I 1880 blev Concert de Boulevard overtaget af bygge-matadoren Hans " Hellig" Hansen, hvis øgenavn kom efter hans udseende. Hellig-Hansen åbnede et stort forlystelsescenter, der fik navnet National og siden tilføjet navnet Scala. Det åbnede i 1882.</p><p id="p17">Hellig-Hansen byggede også Dagmar Teatret, men det førte dog til hans konkurs, som siden sendte ham på fattiggården.</p><p id="p18">Bag Scala opførtes Cirkusbygningen sammen med andre forlystelser. I 1888 åbnede Den nordiske Industri-, Landbrugs-og Kunstudstilling på den nuværende rådhusplads og ned til havnen samt på hele Tivolis område.</p><p id="p19">Da man omlagde Farimagsgade, blev den sidste del op til Vesterbrogade omdøbt til Axeltorv. Banegården flyttedes i 1911 tilbage til sin gamle plads ved Vesterbrogade. Den tidligere banegårdsbygning blev fra 1911-16 indrettet til biograf.</p><p id="p20">Da man i 1911 indviede Københavns tredje hovedbanegård, blev et stort stykke af Tivolis vestside inddraget. Banegården blev anlagt mellem Tømmerpladsvej, den nuværende Reventlowsgade, og Tivoli. Ved anlægget af Bernstorffsgade faldt restauranten Bræddehytten samt Tivolis basarbygning.</p><p id="p21"><br /><em style="bold">Munterheden tager af</em></p><p id="p22">I 1950 og 1960' erne forsvandt mange af de gamle forlystelser i Vesterbros Passage. Panoptikonbygningen ved Bernstorffsgade nedbrændte i 1950, Scala lukkede i januar 1957 og blev til FDB's stormagasin Anva. Også cirkusbygningen kom i fare, da FDB ville udvide sit varehus på cirkusbygningens grund.</p><p id="p23">Jazzrestaurationen Scandia på hjørnet af rådhuspladsen lukkede, og Tivolis gamle sidebygninger med bl. a. restauranten Wivex blev revet ned i 1964.</p><p id="p24">Også den gamle industribygning blev revet ned. Ud til rådhuspladsen lå oprindeligt Industricafeen. Den blev i 1933 afløst af Restaurant Frascati, som sidenblev indrettet til pizzeria. Ved nedrivningen forsvandt danserestauranten Giraffen, som lå ved siden af biografen Palladium fra 1938.</p><p id="p25">Ud mod Vesterbrogade forsvandt desuden restauranten Stadil, kendt for sin gode mad.</p><p id="p26">Ved samme lejlighed måtte også Tivoli Caféen, kaldet Loppestikket, lade livet.</p><p id="p27">Da FDB lukkede Anva i 1987, genopstod Scala med nye restauranter; men heller ikke dette forlystelsestempel holdt ret længe.</p><p id="p28">Det er nu jævnet med jorden til fordel for planer om nyt kontorbyggeri.</p><p id="p1">Den lille bevingede elefant har længe vogtet over murstenene på det gamle Skt. Petri hotel på Krystalgade i København og over glasfacaden på First Hotels Vesterbro. Men nu overgår både mursten og medarbejdere til en ny ejer. First Hotels har nemlig solgt begge hoteller til kæden Nordic Choice Hotels, som vil være Nordens største.</p><p id="p2">Handelen, som også omfatter et hotel i Stockholm, vil indbringe en halv milliard norske kroner til First Hotels, og pengene falder på et tørt sted, da den danske hotelbranche er presset, og First Hotels har haft det svært i økonomien.</p><p id="p3">»Det er jo ikke nogen hemmelighed, at vi har haft vores udfordringer, og med den her handel får vi nu mulighed for at få en indtægt på i omegnen af en halv milliard norske kroner, hvilket gør, at vi får mulighed for at forbedre og videreudvikle de eksisterende 56 First Hoteller i Skandinavien,« siger Tony Bak, regionschef for First Hotels i Danmark.</p><p id="p4">På pressemødet onsdag var begge parter meget tilfredse med handlen, da First Hotels får løst nogle finansieringsproblemer på ejendomssiden, og Nordic Choice Hotels får muligheden for at komme tilbage til Danmark, hvor kæden måtte trække sig fra på grund af nogle tidligere investeringer.</p><p id="p5">»Vi lovede, at vi skulle komme tilbage, og det har vi nu gjort på en god måde med købet af disse to hoteller i København,« siger Torgeir Silseth, administrerende direktør i Nordic Choice Hotels og tilføjer:</p><p id="p6">»Skt. Petri er jo en fantastisk ejendom og et fantastisk hotel, som har gjort det godt, og vi tror, der er potentiale for udvikling. Vi har også planer for Vesterbro, som er et stort hotel med en god placering, som passer godt i vores portefølje. Men en vigtig del af denne transaktion er også købet af Amarenten.«</p><p id="p7">Med i handlen fulgte nemlig også First Hotels hotel på Kungsholen i Stockholm, Amarenten, og Nordic Choice Hotels har estimeret investeringen til at ligge mellem 150 og 200 millioner norske kroner.</p><p id="p8">»Det har været en fantastisk dag for os i Nordic Choice, for det føles jo bedre at købe end at sælge. Så vi er tilfredse, First er tilfredse og banken er tilfredse,« siger Torgeir Silseth.</p><p id="p9">Nordic Choice Hotels vil være nordens største hotelkæde og handlen, som går i gennem 1. juli i år, er et stort skidt på vejen.</p><p id="p10">»Vi er et vækstselskab, og vi har været tro mod vores langsigtede strategi - vi vil være ledende hoteloperatør i Norden - og at vi er tilbage i Danmark, er et vigtigt skridt på vejen. Men vi har også meget andet nyt på trapperne og vi kommer også til at købe flere hoteller i Danmark, hvor vi vil være tilstede i alle større byer.«</p><p id="p11">Nordic Choice Hotels valgte de tre hoteller, da de finansieringsmæssigt hænger sammen og allerede var på bud. I en stor del af First Hotels portefølje ejer kæden nemlig ikke selve ejendommen, men i disse tilfælde var det både mursten og drift, der kunne overgå til en ny ejer.</p><p id="p12">Og det er noget, der kan mærkes i First Hotels, som på spørgsmålet om planerne for at lette presset i kæden svarede, at First Hotels ikke er pressede. Ikke længere i hvert fald. Regnskabet kommer dog først ud om nogle uger, da det er blevet udsat på grund af en konsolidering af koncernregnskabet.</p><p id="p13">Se også: Det skæve hotel på Amager</p><p id="p14">Se også: Så mærkeligt er der på Tivolis hotel</p><p id="p15">Se også: D&amp;#039;Angleterre efter ombygningen</p><block><p>Der er plads til mere end 30.000 musikfans, når der er Vesterbro Festival i Den Brune Kødby i juni. </p></block><p id="p1">FREMTIDSPLANER: Ligesom at enhver so synes bedst om sine grise, så synes hver københavner også bedst om sin egen bydel. Vesterbroernes kærlighed til det herlige lille ' landsbysamfund' bag hovedbanegården er ingen undtagelse. Det er dog ikke ensbetydende med, at man ikke også kan være sin egen værste kritiker.</p><p id="p2">I årevis har vesterbroerne råbt op om manglen på rekreative områder på Vesterbro.</p><p id="p3">Skolerne mangler udearealer og idrætsfaciliteter, hundeejerne mangler et sted at lufte vovsen, og alle vi andre mangler steder, hvor vi kan trække vejret. For hvad har vi egentlig at gøre godt med? Vestias to fodboldbaner, en opgravet Enghavepark og indhegnede metrohuller. Dertil får vi nye naboer i Carlsberg Byen og på Posthusgrunden, uden at der er blevet plads til så meget som en petanquebane til vesterbroerne.</p><p id="p4">Tværtimod bliver vores bydel i endnu højere grad et af de tættest bebyggede områder i hele Kongeriget.</p><p id="p5">På den baggrund har der i Vesterbro Lokaludvalg igennem længere tid været et stort ønske om, at de gamle ubrugte banelegemer ved Otto Busses Vej kunne blive udlagt til sportspladser. Et ønske som vi gang på gang har fremhævet i vores bydelsplaner. Som noget nyt har vi imidlertid i foråret 2017 fået landskabsarkitekt, Peter Holst, til at udarbejde et samlet projektforslag over anvendelse af området med arbejdstitlen ' Vester Remisepark'.</p><p id="p6">Grundtanken ved Vester Remisepark er at omdanne det gamle baneområde ved Otto Busses Vej til et stort grønt idræts-og kulturområde til gavn for ikke alene Vesterbros og Sydhavnens befolkning men for hele Københavns befolkning.</p><p id="p7">Området vil fremstå som en ny central grøn park, der sammen med eksisterende bevaringsværdige bygninger, skal danne rammerne om et rigt idræts-og kulturliv, samtidig med at Vesterbros sociale profil indtænkes i det samlede projekt.</p><p id="p8">For at råbe rådhuset op og vinde folkelig opbakning til projektet - særligt set i lyset af Overborgmesterens byggedrømme på området - blev der på lokaludvalgsmødet den 17. januar 2018 nedsat en åben arbejdsgruppe.</p><p id="p9">Skulle du sidde derude og have lyst til at være med til at fremme projektet og deltage i arbejdsgruppen, så kontakt lokaludvalget på vesterbrolokaludvalg@okf. kk.dk. Så går vi sammen til kamp for Vester Remisepark.</p><p id="p1">Lidt over 400.000 kroner har Helsingør Kommune betalt for en række Facebook-videoer, der skal tiltrække familier til kommunen.</p><p id="p2">Du har formentlig set den. Videoen med Vesterbro-hipsteren, der får det fysisk dårligt, når han forlader den københavnske bydel, men finder roen, da han kommer på en privatklinik i Helsingør og efterfølgende flytter til byen med sin kæreste. Videoen, der er en del af Helsingør Kommunes 'Flyt til Helsingør'-kampagne blev en viral succes med mere end 250.000 visninger på Facebook og omtale i en række landsdækkende medier som Berlingske, Ekstra Bladet og TV2. Succesen var dog ikke gratis, viser en aktindsigt, som netmediet Journalista.dk har fået i kommunens udgifter til en række reklamevideoer, der er produceret af det københavnske selskabet Freeport. Af den fremgår det, at videoen til Vesterbro-hipster-videoen kostede 158.280 kr. inklusive moms, mens de samlede udgifter til kampagnevideoer ligger på lige over 400.000 kroner. Der er blandt andet tale om videoer, hvor børn fortæller, hvad de ved om Helsingør og får lov af vælge et hus til familien. De i alt fem videoer høstede dog 'blot'72.000 visninger tilsammen.</p><p id="p3"><br /><em style="bold">Hjemmeside som supplement</em></p><p id="p4">Alle videoerne har til formål at appellere især til børnefamilier, som kommunen gerne vil tiltrække flere af. Som led i kampagnen er der også oprettet en hjemmeside, som samler alle relevante oplysninger til personer, der overvejer at flytte til Hamlets by. Den indgår dog ikke i ovenstående regning.</p><p id="p5">Helsingør er langt fra den eneste kommune, som har haft den store pengepung fremme for at købe reklamevideoer. Sidste sommer lagde Ringkøbing-Skjern Kommune lige under 372.000 kroner for en 2 minutter lang Youtube video, hvilket også blev afdækket af Journalista.dk.</p><p id="p1">Pligner det, han er: En repræsentant for den nye, kreative klasse af iværksættere, der har slået sig ned i Den Hvide Kødby på Vesterbro i København.</p><p id="p2">Med et stort hageskæg, et overskæg, som han har snoet opad i fine buer, med shorts og løsthængende T-shirt falder Peter Josef Kuczynski - faderen er polsk - helt naturligt ind blandt de hundreder af kreative hoveder, der har overtaget Den Hvide Kødby i dag.</p><p id="p3">Et kontorlandskab med rå brædder fra gamle kasser fra Dansk Retursystem som vægge og et udstoppet dyrehoved på væggen sender signaler om, at her tænker man ud af alle mulige bokse.</p><p id="p4">»Ja, det kan godt være, at jeg ser lidt hipsteragtig ud,« griner PJ - udtales på engelsk pee jay - »men det, vi laver, er ikke desto mindre stærkt seriøst.« Sammen med to partnere i firmaet Gametools udvikler han læringsspil til brug for private og offentlige firmaer og til undervisningsbrug.</p><p id="p5">Spillene handler om forandringsledelse, om innovationskraft, om samarbejdsudvikling og om demokratiforståelse.</p><p id="p6">På kundelisten står blandt andet firmaer som Arla, Carlsberg og Mærsk samt mere end halvdelen af landets kommuner. Hovedparten af spillene er brætspil, andre er digitale, og enkelte er begge dele. Men alle har de samme mål: Empower your people - gør dine medarbejdere dygtigere.</p><p id="p7">Ud over de tre partnere har Gametools to ansatte samt freelancere, og omsætningen i den sidste halvdel af 2014 var på godt 1 mio. kr.</p><p id="p8">PJ er kreativ direktør. Han er med til at designe spillene på baggrund af analyser af kundernes behov, og det gør han på baggrund af en kandidatgrad i computerspilsdesign fra IT-Universitetet i Københavns Universitet.</p><p id="p9"><br /><em style="bold">Tror på Alternativet</em></p><p id="p10">På et område mere ligner PJ nogle af de andre kreative hoveder, som arbejder i et af de mere end 250 små eller større firmaer, der har lejet sig ind i Den Hvide Kødby: Han stemte på Alternativet ved folketingsvalget den 18.</p><p id="p11">juni.</p><p id="p12">Hvis man alene talte stemmerne fra Vesterbro ved valget, ville der næsten kunne sammensættes en flertalsregering bestående af Enhedslisten, De Radikale og netop Alternativet.</p><p id="p13">Men hvad er det, der har fået denne nye kreative klasse på Vesterbro til at samle sig om de tre partier? For PJ's vedkommende er det en følelse af, at Alternativet kom med nogle nye visioner og med en anderledes måde at se politik på.</p><p id="p14">»Jeg synes, at jeg har været en del af starten på Alternativet.</p><p id="p15">Jeg kendte til partiets leder, Uffe Elbæk, da han var radikal kulturminister, og jeg syntes, at han havde en særlig ærlighed og troværdighed.</p><p id="p16">Jeg underskrev en vælgererklæring for at være med til at gøre partiet opstillingsberettiget, og en af mine partnerkolleger i firmaet var med i Uffes valgkampagne i 2011. Og så blev jeg fascineret af Alternativets grønne profil. Jeg tænkte: Det her bliver noget stort, og jeg vil gerne være med«, siger Peter Josef Kuczynski.</p><p id="p17">Det er især partiets holdning til miljøet, som han lægger vægt på. Han har to børn på henholdsvis fire og seks år og siger, at det er nødvendigt at tænke i det lange perspektiv for at sikre dem en god fremtid.</p><p id="p18">Så anser han det for mindre afgørende, når andre partier påpeger, at Alternativets forslag om at sætte arbejdstiden ned fra 37 til 30 timer angiveligt ville koste 270 mia.</p><p id="p19">kr.</p><p id="p20">Bekymrende udvikling Han har med bekymring registreret den politiske udvikling i landet, hvor Dansk Folkeparti i en lang række kredse i blandt andet Vestsjælland blev det største parti.</p><p id="p21">»Jeg anser mig selv for at været et menneske, der ikke lever i angst og frygt for andre. Det gør man tilsyneladende i de pågældende valgkredse. Hvis man lever i frygt, tør man ikke rykke noget ved verden og lave tingene om. Det tror jeg netop er noget af ånden på Vesterbro: At man ikke frygter nogen.</p><p id="p22">« PJ's tese er, at det hænger sammen med, at så mange mennesker er samlet på så lidt plads, som tilfældet er på Vesterbro.</p><p id="p23">»Faktisk tror jeg, at det virker som en lynafleder for forudindtagede meninger, at der er mange forskellige mennesker omkring dig hele tiden. Det fører til en vis samhørighed og måske en større tolerance over for dem, der ikke er som dig selv,« siger han.</p><p id="p24"><br /><em style="bold">Ikke naiv</em></p><p id="p25">Men PJ vil på den anden side heller ikke fremstå som naiv, tilføjer han.</p><p id="p26">Han har i flere år arbejdet i nattelivet i København, blandt andet som bartender, og han har set den mørke side af folk i situationer, hvor jungleloven gjaldt, med bander, vold og narkotika, der prægede de små timer, hvor det store flertal sov.</p><p id="p27">»Så jeg kan sådan set godt forstå, hvordan andre mennesker kan have en frygt for nogle folk, der er fremmede for dem eller for eksempel har en anden hudfarve. Men Vesterbro er en smeltedigel, hvor man hele tiden møder fremmede, som man kan relatere til. Det er med til at fjerne, hvad der måtte være af frygt. Derfor, tror jeg, stemmer folk på Vesterbro, som de gør,« siger han.</p><p id="p28">Kødbyen som kraftcenter Livet i Den Hvide Kødby er et døgnlangt møde med et mylder af mennesker - lige fra de første slagtere møder ind klokken 2 om natten i nogle af de 25 engroshandelsvirksomheder, der ligger her, for at forarbejde kødvarer og andre fødevarer.</p><p id="p29">Tidligt om morgenen og op igennem dagen kommer restauratører fra hele København og køber deres råvarer i Kødbyen.</p><p id="p30">Op ad dagen fyldes kontorlokalerne på 2. etage i længerne i Den Hvide Kødby med folk som PJ og med galleriejere og kunstnere.</p><p id="p31">Hen ad 18-tiden åbner så de store restauranter med udendørs servering fra de oprindelige slagterum, som overalt er beklædt med den slags hvide fliser, som Kulturarvsstyrelsen har stemplet som fredede.</p><p id="p32">En oplevelsesdestination Og i de sene aftentimer åbner så natklubberne, hvorfra gæsterne, når de sejler hjemad i en brandert hen over Kødbyens parkeringsplader, kan bumpe ind i de første slagtere, der gabende tager hul på en ny dag med samme mønster.</p><p id="p33">Det er lige præcis det, der er meningen med Kødbyen, siger Mads Uldall, der er ejeren, Københavns Kommunes, leder af området.</p><p id="p34">»Vores mål er at skabe en internationalt foranderlig oplevelsesdestination for københavnere og turister, som kan understøtte i København med en kreativ vækst med entreprenante lejere,« siger Mads Uldall.</p><p id="p35">Det er i dette miljø, at PJ stortrives, og hvor han møder de mennesker, der er med til at forme hans politiske holdninger.</p><p id="p36">Men mens PJ ikke er enig i Dansk Folkepartis syn på udlændinge, er der andre områder, hvor hipsteren fra Kødbyen faktisk forstår, hvorfor så mange stemmer på partiet.</p><p id="p37">»Dansk Folkepartis politik rummer en masse opfattede dyder fra danskheden, som nogle folk mener, det er værd at forsvare. Det synes jeg tit, man kan være tilbøjelig til at overse i den kritik, der bliver rejst af partiets vælgere. Jeg ville ønske, at vi kunne bygge en bedre bro mellem yderpunkterne i dansk politik.</p><p id="p38">Det tror jeg faktisk, at Alternativet vil kunne bidrage til,« siger Peter Josef Kuczynski.</p><p id="p39">orla.borg@jp.dk </p><p id="p40">Det virker som en lynafleder for forudindtagede meninger, at der er mange forskellige mennesker omkring dig hele tiden.</p><p id="p41">Peter Josef Kuczynski (PJ), iværksætter og partner i firmaet Gametools.</p><p id="p42"><br /><em style="bold">Fakta: DER ER ET YNDIGT LAND</em></p><p id="p43">Da danskerne ved folketingsvalget stemte Dansk Folkeparti ind som landets næststørste parti, kom det bag på mange.</p><p id="p44">Men hvorfor? Og hvorfor er det yndige land så politisk opsplittet? Jyllands-Posten undersøger nationens mentale tilstand.</p><p id="p45"><br /><em style="bold">KØDBYEN</em></p><p id="p46"><br /><em style="bold">Det nye Vesterbro</em></p><p id="p47">Tidligere var Kødbyen kun en arbejdsplads for slagtere og andre ansatte i fødevarebranchen.</p><p id="p48">I dag arbejder her også folk fra omkring 250 små, kreative virksomheder, folk fra offentlige institutioner samt fra et stort antal restauranter og natklubber.</p><p id="p49">Kødbyen består af: Den Brune Kødby - med blandt andet sundhedsklinik for stofmisbrugere, musikskole, billedskole, teaterbutik og kulturhuset Øksnehallen.</p><p id="p50">Den Grå Kødby med blandt andet fitnesscenter, engrosfødevare-firmaer og kølecentral.</p><p id="p51">Den Hvide Kødby med blandt andet små virksomheder i kontorhotellerne Soho og Noho, der tilsammen udgør det største kontorhotel i Nordeuropa, samt gallerier, mange restauranter og natklubber.</p><p id="p1">" Jeg sidder jo altid hernede," siger Lars Mikkelsen smilende, imens han næsten undskyldende slår ud med armene. " Så snart jeg kan komme til det - morgen, middag og aften." Vi har sat os ved et bord på hjørnet af Sønder Boulevard og Dybbølsgade foran den lille butik Kihoskh. Mange er faldet for stedet, der har ligget her i 25 år, og Lars Mikkelsen er en af dem. Keld, som ejer Kihoskh, udsender et lille suk, der antyder, at han ser rigeligt til skuespilleren. De to har kendt hinanden lige siden Lars Mikkelsen for 13 år siden flyttede ind i sin lejlighed blot et stenkast derfra.</p><p id="p2">Da jeg bad ham om at vise mig nogle af de steder på Vesterbro, der betyder mest for ham, var Kihoskh det første, han nævnte.</p><p id="p3">Lars Mikkelsen bevæger sig hjemmevant rundt mellem de blå borde og bænke, når han flere gange må give hånd til bekendte, der kommer forbi.</p><p id="p4">Før vi forlader Kihoskh, forsvinder han ind i butikken for at sige farvel til Keld og kommer ud igen med et grin malet over ansigtet. " Keld fortalte mig lige, at han har set sådan en PovertyWalk, hvor en grønlænder viser nogle Hellerup-damer rundt på Vesterbro." Lars Mikkelsen slår ud med sine lange arme, og i sin imitation af grønlænderen siger han med sejlende stemme " Så går jeg herhen og får en bajer, og så derhen og får en bajer." Han tager sig til hovedet. " Er det ikke sindssygt, at der er brug for det?!".</p><p id="p5"><br /><em style="bold">VESTERBRO MED KANT</em></p><p id="p6">København har dannet ramme om Lars Mikkelsens liv, og grønlænderen, og alt hvad han repræsenterer, har siden barndommen været en del af hans tilværelse. " De har altid været et sted i mit liv, de der mennesker. Alkoholikerne, narkomanerne." Han holder en pause og tænker tilbage.</p><p id="p7">" En gang da vi var små og legede ude i gården, var der en junkie, der lå og rodede efter sin narko i en container. Jeg tror, politiet havde været efter ham, og så havde han smidt det ud. I hvert fald fik alle vi børn en femmer hver for at hjælpe ham med at finde det. Vores mor blev rimelig hysterisk, da hun fandt ud af det." Siden Lars Mikkelsens barndom har Københavns brokvarterer undergået en tydelig forvandling.</p><p id="p8">Udviklingen har været positiv, mener Lars Mikkelsen, men Vesterbro skal helst bevare lidt af sin kant. " Jeg er ikke interesseret i, at det bliver alt for mondænt. Blandingen af mennesker fastholder os i spørgsmålet: Hvem er jeg egentlig? For der er jo ikke langt fra mig til ham, der sidder på bænken. Det er kun et spørgsmål om hændelser i mit liv. Hvis jeg glemmer, at han findes og kun hører om ham i tv, ville jeg tænke: Hvad fanden! Skal han have lov til at sidde og drikke bajere på min bekostning? De fleste sort/ hvide holdninger skyldes, at folk ikke ved, hvem det er, som sidder der på bænken.".</p><p id="p9"><br /><em style="bold">SYMPATISK SOCIAL PSYKOPAT</em></p><p id="p10">Bevæger man sig fra Kihoskh og til højre ned ad Sønder Boulevard, kommer man til Halmtorvet og Husets Teater. " Det er et lille sted, der opsætter nogle fantastiske stykker," fortæller Lars Mikkelsen. Når han taler om kunsten på de skrå brædder, kan man næsten høre hans hjerte banke hurtigere. Han er som skuespiller blevet kendt som en eminent fortolker af 1600-tallets store dramatikere som Holberg, Shakespeare og Molière, og prøverne til franskmandens stykke Tartuffe er han netop gået i gang med. Lars Mikkelsen skal spille den grådige og manipulerende Tartuffe, der forsøger at frarøve den naive rigmand Orgon hans værdier, og som undervejs forelsker sig i Orgons kone Elmira.</p><p id="p11">Lars Mikkelsen beskriver Tartuffe som en " social psykopat, der bare rager til sig", men spørger man ham, om der også er noget godt i karakteren, lyder svaret prompte: " Masser, synes jeg! Det finder jeg jo altid. Det sympatiske træk er, at han reelt forelsker sig i Elmira. Og så kan jeg egentlig godt forstå en social klatrer - specielt på den tid. Det er menneskeligt at ville noget mere, at ville være noget større. Det er menneskeligt at udnytte de muligheder, man får. Særligt, hvis man ikke har ret meget." Selvom stykket er fra 1664, mener Lars Mikkelsen, at det stadig er aktuelt. " Stykket overlever, fordi det er godt menneskeligt stof, og det skal vi have frem. Det er det, der er væsentligt for mig med Shakespeare og alle de andre gamle stykker, jeg har fattet så stor kærlighed til - hvordan faen formidler jeg dem? Gør jeg det ved at trække det meget intellektuelle og politiske perspektiv frem eller ved at menneskeliggøre karaktererne? Jeg tror meget på det sidste.".</p><p id="p12"><br /><em style="bold">BYLIVETS FÆLLESSKAB</em></p><p id="p13">Vi har sat retning mod Enghave Parken. For Lars Mikkelsen er den endnu et af Vesterbros små vidundere. " Jeg kan ikke lade være med at tænke på den som et sted, der slås for sin plads på Vesterbro.</p><p id="p14">Den kan næsten ikke være her," siger han om den lille grønne oase, som han hovedsageligt har brugt sammen med sine børn. " Nu er de 17 og 11 år, så i dag er det begrænset, hvad de gider, men da de var små, kom vi meget på legepladsen, eller også var vi nede og fodre ænder." Selvom Lars Mikkelsen ind imellem godt kan drømme sig væk til et landsted, når han bladrer i søndagsavisernes boligsektioner, vil han aldrig forlade byen.</p><p id="p15">" Bylivet giver mig en følelse af samhørighed. Jeg føler mig som del af et fællesskab her, og det har jeg brug for.".</p><p id="p16"><br /><em style="bold">DE KONFLIKTFYLDTE MENNESKER</em></p><p id="p17">Vi er gået fra Enghave Parken over på Kaffeslabberasen ved Enghave Plads. " Da min lærer på teaterskolen fik mig ind første gang, sad hun med hovedet i hænderne og sagde: Det der, det kan jeg ikke arbejde med." Årsagen til lærerens fortvivlelse var Lars Mikkelsens markante københavnske dialekt. " Da vi flyttede fra Østerbro til Nørrebro talte vi faktisk utrolig pænt. Jeg har nogle bånd derhjemme, hvor min bror Mads ( skuespiller Mads Mikkelsen, red.) og jeg optager vores egen radioavis." Lars Mikkelsen løfter hagen en anelse og gengiver på affekteret rigsdansk " Hvad mener De om verdenssituationen hr.</p><p id="p18">Mikkelsen?" Han slår tilbage til sin københavnske dialekt og tilføjer " Da vi flyttede til Nørrebro gik der kun et par måneder, før vi alle sammen talte som en skraldespand." Når Lars Mikkelsen skal finde ind til sine karakterer, bruger han ofte vesterbroerne som inspiration. " Som skuespiller beskæftiger man sig sjældent med det konfliktløse menneske. De mennesker, der findes her, er klart interessante i den sammenhæng. Falder du i snak med en på et værtshus eller på en bænk, er det tit gribende historier, de kan fortælle. På den måde er Vesterbro et interessant sted at samle materiale til sit eget lille værksted." På vores gåtur har mange kastet nysgerrige blikke efter ham, og selvom han synes, det er hyggeligt, kan opmærksomheden til tider være overvældende. " Men jeg har valgt ikke at lukke mig inde. Det ville simpelthen være for trist.</p><p id="p19">Og det er jo også derfor, jeg bor i byen. Det er for at lære folk at kende.".</p><p id="p20"><br /><em style="bold"> OM LARS MIKKELSEN</em></p><p id="p21">Født i 1964 Uddannet fra Statens Teaterskole i 1995 Kendt for sine roller i Forbrydelsen, Krøniken og En kærlighedshistorie Modtog Bikubens Hæderspris i 2011 Vandt en Robert for sin præstation i filmen Headhunter i 2010 Giftmed skuespiller Anette Støvelbæk.</p><p id="p22"><br /><em style="bold">LARS MIKKELSEN ANBEFALER</em></p><p id="p23">Itzi Pitzi Pizza på Sønder Boulevard. Deres pizzabunde er helt tynde og sprøde som i Rom Kaffe på Kaffeslabberasen.</p><p id="p24">Det er byens bedste, og et foredrag om kaffebønnerne kan også fås Café Mexico. En personlig favorit med øl og lidt værtshusstemning METRO PÅ VESTERBRO I 2018 får Vesterbro to Metrostationer, København H og Enghave Plads, og bliver med Cityringen forbundet med Frederiksberg, Nørrebro, Østerbro og Indre By foruden Amager og Vanløse.</p><p id="p1">Flere af politiets special-afdelinger og en større styrke ordensbetjente bliver nu sat ind for »at rydde op« i kriminaliteten på Vesterbro i København.
»Den er hel gal dernede med flere forskellige former for kriminalitet, især narkohandel.  Derfor sætter vi nu ind med en stor politistyrke.«
Det siger politikommissær Gert Arboe, Halmtorvets politistation, som begrundelse for, at politiet i dag starter en større aktion i området.
Udover politiet på Halmtorvet deltager politifolk fra beredskabstjenesten, bevillingspoliti, uropatruljen og om aftenen politiets hundepatruljer.
Desuden vil færdselspolitiet deltage for at afsløre spritbilister og dårlige køretøjer.</p><p id="p2">Bevillingsafdelingen skal kontrollere forholdene i de mange kiosker og butikker samt værtshusene, og uropatruljen vil især holde øje med narkohandelen.
»Udover de specialafdelinger vil der være mange uniformerede patruljer på gaderne.  De skal naturligvis gribe ind, hvis de ser noget ulovligt.  Men vi ved også, at uniformerne har en god præventiv virkning på eventuelle forbrydelser, ligesom det giver
borgerne tryghed at se politiet patruljere«, siger politikommissær Gert Arboe.
Tidligere på foråret forsøgte politiet også med en special-indsats, dog i en mindre målestok.
Og det gav gode resultater.  Så gode, at patruljeringen blev normaliseret igen.
»Siden er det gået helt galt igen.  Det er ligesom det varmere vejr har fået især narkomanerne til at flokkes på Vesterbro.  Det har givet befolkningen mange gener.
Så derfor sætter vi ind igen.  Denne gang med større styrker.  For borgerne skal kunne færdes trygt i kvarteret«, slutter politikommissær Gert Arboe.
Hvor længe den nuværende aktion skal køre, har politiet ikke taget stilling til endnu.  Politiet vil se, hvordan indsatsen virker, før det besluttes, hvor længe aktionen skal fortsætte.</p><p id="p1">»Nakkeskud eller (be)handling« var overskriften, da borgere, stofmisbrugere, politi og behandlere fra Vesterbro i København i går diskuterede narkoproblemerne i deres belastede bydel.
<br /><em style="bold">Magneten</em><br /> Der er ved at gå skår i de ellers så tolerante vesterbro-borgeres forhold til de mange narkomaner, som de deler gader, stræder, men også trappeopgange og baggårde med.  Derfor kræver borgerne flere fristeder for narkomaner, mere opsøgende
arbejde, flere behandlingsinstitutioner og flere fritidsaktiviteter for bydelens børn og unge - så de ikke tyr til stofferne.
Men på Vesterbro er man også trætte af, at deres kvarter har en magnetisk tiltrækningskraft på narkomaner fra alle andre områder.  Andre bydele i København og i resten af landet har en forpligtigelse til selv at yde en indsats, så deres narkomaner ikke
eksporteres til Vesterbro, lød meldingen fra flere sider.</p><p id="p2">Selv om sneen indhyllede hele kvarteret i en tæt hvid tåge var mange mødt op til høringen i Vesterbro Kulturhus.
<br /><em style="bold">Mennesker</em><br /> Leo Lerke fra politiet understregede behovet for et bedre samarbejde mellem de mange parter, der arbejder med narkomaner.  Ole Hansgaard og Niels Christensen der repræsenterede narkomanerne på Vesterbro efterlyste en større tolerance:
»Selv om vi har et alvorligt problem, er vi ikke andenrangs mennesker,«
fastslog de.
Læge Karsten Chr. Hansen efterlyste bedre behandlingsmuligheder for narkomanerne:
»Alt for længe er narkomanerne blevet diskrimineret og har fået negativ særbehandling.  Hvis vi skal komme videre, må narkomanerne betragtes som ligeværdige mennesker, der har individuelle behov.«
Formålet med høringen var at skabe dialog mellem parterne.  Den fik de - nu sendes kravene til politikerne på Christiansborg.</p><p id="p1">En stemme overdøver pludselig alt andet.
»Pas nu på med de bolde der!«</p><p id="p2">Træner Anders er utilfreds med situationen. Og begivenhederne forekommer 
farlige, hvilket de også kan være. Blå mærker i hobetal, 
tænder, der bliver slået ud af munden og andre knubs, der gør av eller 
kræver besøg på skadestuen. Rullehockey lyder og ser voldsomt ud, men det er 
det nu ikke, mener man i københavnerklubben Vesterbro Starz.</p><p id="p3">En almindelig hverdagsaften i et hjørne af Enghaveparken på Vesterbro fyger 
det rundt med små knaldhårde bolde af plastik. Hver gang en stav klapper til 
en bold lyder et mindre brag. I midten står træner Anders og forsøger at få 
kontrol over tingene. Rundt om ham på den lille asfaltbane med bander og mål 
suser lidt over en halv snes mænd og kvinder frem og tilbage på deres 
rulleskøjter. Alle er de iklædt hjelme og anden beskyttelse. </p><p id="p4">I hænderne har de hockeystave af træ. Hver andet sekund hamrer en bold ind i 
træbanden bag ved målet. Hvis den da ikke går lige ind i kødet på målmand 
Daniel Balson, der heldigvis er godt polstret.</p><p id="p5">»Der er lige et enkelt sted på halsen, hvor man ikke er beskyttet. Der kan 
det godt gøre nas at blive ramt,« siger den 19-årige rullehockeyspiller. 
</p><p id="p6"><em style="bold">Kun en har fortrudt</em></p><p id="p7">Daniel Balson beskriver sin sport som ishockey på asfalt. Dog normalt uden 
slagsmål, selv om temperamentet godt kan nå kogepunktet af og til. Han 
indrømmer nu gerne, at rullehockey kan se brutalt ud, og spillerne kommer af 
og til også til skade.</p><p id="p8">»Der var en, der mistede 80 procent af synet. Det er det absolut værste 
uheld, vi har haft her. Ellers er det noget med tænder, der bliver slået 
løs, blå mærker, blå øjne eller forstuvninger,« fortæller Daniel Balson, 
mens han sidder i den lille boks ved sidelinjen. Her klæder spillerne om. En 
bænk er alt, hvad de har. Men de sparsomme forhold virker nu ikke til at 
bekymre nogen af spillerne, mens de hopper i dragter og 
beskyttelsesudstyr.</p><p id="p9">»Man kommer af med nogle aggressioner. Det er det fede ved den her sport,« 
siger Daniel Balson, inden han ruller ind i målet, som uvidende 
forbipasserende sikkert ville kalde et skydetelt.</p><p id="p10">Lidt efter er også 30-årige Karina Stephens klar til at trille ind på banen. 
Kvinderne, for dem er der også i klubben, er så gode, at de sagtens kan 
spille med mændene, der fysisk dog går lidt mere til den.</p><p id="p11">»Du skal selvfølgelig være god til at løbe på rulleskøjter, men ellers er 
det faktisk ikke så svært igen. OK, det er måske ikke de pæne kontorpiger, 
der spiller rullehockey,« siger hun og begynder at remse op, hvad 
medspillerne laver til hverdag: </p><p id="p12">»Vi har en massør, en syerske, en frisør og en social- og sundhedshjælper.« 
</p><p id="p13">Klubben har dog ingen problemer med at få piger til at dukke på banen og 
forsøge sig med stav og hjul under fødderne.</p><p id="p14">»Der er kommet en håndfuld nye i den her sæson. Vi har en spiller, der er 
ret god til at headhunte potentielle emner på cafeerne og få dem overbevist 
om, at rullehockey lige er noget for dem,« siger Karina Stephens. </p><p id="p15">Og kun en har indtil videre fortrudt efter den første omgang træning. Resten 
er kommet igen.</p><p id="p16"><em style="bold">Lugt af mand</em></p><p id="p17">Selv om der er fysisk kontakt spillerne imellem og hård asfalt at dratte ned 
på, er det farligste faktisk den hoppende bold, mener Karina Stephens, der 
har spillet i seks år.</p><p id="p18">»er derfor, nogen af os har visir på. Asfalten kan få bolden til pludselig 
at hoppe op, og så ryger der let en tand, hvis man bliver ramt i 
ansigtet.«</p><p id="p19">Træningen er nu for alvor i gang inde på banen, hvor der rulles rundt efter 
den lille bold. Det går stærkt. Af og til kolliderer enten bold eller en 
spiller med banderne, så det runger ud over det hele. Støjen fra 
rullehockeybanen er Vesterbro Starz’ problem. </p><p id="p20">»Vi har fået en del klager fra beboerne i husene omkring Enghaveparken. 
Derfor har vi forsøgt at lave banderne dobbelte og putte sand imellem, så 
det ikke larmer så meget,« fortæller Karina Stephens.</p><p id="p21">En storsvedende Daniel Balson dumper ned på bænken og lader en anden 
overtage tjansen som målmand.</p><p id="p22">»Uhhm, det var dog en dejlig duft af mand,« lyder en kommentar fra en af de 
kvindelige spillere.</p><p id="p23">Det er dog ingenting, mener Daniel Balson.</p><p id="p24">»Hvis solen for alvor skinner, er det ligesom i en sauna indeni den her 
dragt. Sveden driver ned ad en. Især når solen står direkte på, tager man 
bad i sin egen sved.«</p><p id="p25">Men indtil videre må målmanden finde sig i varmen. Spillerne fra Vesterbro 
Starz er nemlig ret afhængige af godt vejr, når de skal spille. </p><p id="p26">»Vi vil gerne have banen overdækket, så vi også kan spille, når det regner. 
Hvis banen er våd, er det nemlig umuligt at bruge den,« forklarer Karina 
Stephens.</p><p id="p27">Det koster cirka 1.000 kroner per sæson at spille rullehockey, og Vesterbro 
Starz har hold på alle niveauer. Eneste minus er dog prisen for det udstyr, 
der kræves, erkender Daniel Balson.</p><p id="p28">»Man kommer let op på 10.000 kroner for et sæt med bukser, skinner, 
skridtbeskytter og hjelm,« siger målmanden, hvis eget udstyr endda koster 
endnu mere, fordi han med sin udsatte post i målet har behov for mere 
polstring og beskyttelse end markspillerne.</p><p id="p29"><a href="mailto:guide-aok@berlingske.dk">guide-aok@berlingske.dk</a></p> <hl2 id="p30">Fakta: Rullehockey</hl2><p>Hvad er rullehockey</p><p id="p31">Rullehockey spilles i to versioner: skaterhockey og rullehockey. I 
skaterhockey minder udstyr og regler meget om ishockey. Rullehockey er 
blidere end skaterhockey. Her er hårde tacklinger forbudt, stavene er meget 
korte og hele spillet er præget af rulleskøjte-artisteri. Endelig kan der 
spilles almindelig gadehockey med almindelige ishockeystave.</p><p id="p32">Hvordan er det opstået</p><p id="p33">Arkæologer og historikere har beviser for, at man i hvert fald fra før 600 
f.kr. spillede med stok og bold i Grækenland. I Kina, Pakistan og Indien er 
der sågar fundet billeder og optegnelser af en lignende form for spil, der 
går så langt tilbage som før 2500 f.kr. Navnet hockey er en omskrivning fra 
fransk, hvor betegnelsen hoquet blev anvendt fra det 14. århundrede. Hoquet 
betyder hyrdestav. Det hele begyndte dog på glat underlag. Muligvis i 
Nordamerika, hvor indianere i mange hundrede år har spillet med stok og bold 
på is. Først meget senere (i 1870erne)  er spillet blevet organiseret til 
ishockey, som så senere har fundet sit alternativ i rullehockey. Præcis 
hvornår er uvist. Dog blev rulleskøjterne opfundet i Frankrig i 1790. </p><p id="p34">I Store Bededagsferien 7. og 8. maj afholdes City Cup i 
Enghaveparken, hvor nogle af de bedste hold i landet kan opleves. Der er 
kampe hver dag fra klokken 9 til 19, og der bliver opstillet en bod med salg 
af mad, slik, øl og vand. </p><p id="p35">Se mere på <a href="http://www.vstarz.dk">www.vstarz.dk</a> eller 
wwwdgi.dk/rulleskoejter/rulleskoejtehockey/ </p><p id="p1">Der var strålende solskin og masser af gå-påmod og højt humør, da hele 12.000 løbere fra mere end 90 lande i søndags sagde hej til Vesterbro.</p><p id="p2">Tilskuere i alle aldre og begge køn var trukket af huse for at se det imponerende felt i Telenor Copenhagen Marathon.</p><p id="p3">Man skulle imidlertid være hurtigt på færde, hvis man skulle se de hurtigste løbere, da vinderen Julius Ndiritu Karinga fra Kenya krydsede målstregen i tiden 2.12.10 -mere end to minutter hurtigere end den hidtidige rekord.</p><p id="p4">Den gamle løbsrekord, som lød på 2.14.16, blev sat for 30 år siden af danske Svend Erik Kristensen, og den blev faktisk slået af to løbere, da løbets nummer to Alex Bartilol kom i mål i 2.12.37. En herlig dag for de fleste københavnere.</p><p id="p1">DEMOKRATI: Planerne om sammenlægning af lokaludvalgenes sekretariater er nu nået et skridt videre, og de nuværende ti sekretariater bliver reduceret til fire. Forslaget mødte allerede sidste uge stærk modstand fra flere lokaludvalgsformænd, der kalder det ' ubrugeligt' og frygter, at det vil gøre udvalgene mindre lokale. I forslaget er der lagt op til, at Kgs.</p><p id="p2">Enghave og Vesterbro Lokaludvalg, der i dag deler sekretariat, fremover også skal have Valby med på holdet. Samtidig med centraliseringen arbejder kommunen på mere borgerinvolvering, mens kritikken hagler ned over lokaludvalgene.</p><p id="p3">»Det er tid til nytænkning af udvalgene, for de er ikke repræsentative nok,« siger Konservatives Jacob Næsager / 2-3.</p>