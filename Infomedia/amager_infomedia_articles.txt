<p id="p1"><br /><em style="bold">Barnestjerne idømt behandlingsdom</em></p><p id="p2">Den 22-årige, tidligere MPGstjerne, Anders de Vos Lassen, der også er kendt som Shit Kid, bliver idømt behandlingsdom for drabet på sin tidligere tilsynsværge i maj 2010 i Tårnby.</p><p id="p3">Den 50-årige tilsynsværge blev stukket ihjel af den tidligere barnestjerne, der har forklaret, at han i et år før drabet ikke havde taget sin medicin for skizofren paranoia. Læger fra retspsykiatrisk afdeling og Retslægerådet anbefaler også en behandlingsdom og konstaterer i mentalerklæringen, at den 22-årige var sindssyg i gerningsøjeblikket.</p><p id="p4">Han forklarede blandt andet, at han troede, at tilsynsværgen havde bedt den 22-årige om at tage hans liv. Den tidligere barnestjerne tilstår drabet og har valgt ikke at anke dommen.</p><p id="p5"><br /><em style="bold">Dragør-borgere stifter nyt parti</em></p><p id="p6">Amager Bladet kan afsløre, at en gruppe Dragør-borgere stifter en ny tværpolitisk liste, Amagerlisten. Stifterne er tidligere konservative Svend Mathiasen og skovfoged Sven Norup, der netop har meldt sig ud af Socialdemokraterne.</p><p id="p7">Budskabet og målsætningen er klar: Sammenlægning af Dragør og Tårnby. » Det ville give god mening at kæmpe for kommunal selvstændighed, hvis det betyder bedre service, lavere skat og brugerafgifter. I stedet for at lukke skoler, institutioner, biblioteker, bortsælge kommunens ejendomme og beskære på alle øvrige områder, er der betydelige beløb af spare på administration, drift og hele det politiske system, ved en sammenlægning, « siger de to initiativtagere.</p><p id="p8"><br /><em style="bold">Familietragedie i Tårnby</em></p><p id="p9">To ældre mennesker er fundet livløse i en villa på Grejsdalvej i Tårnby. Villaens 84-årige mand valgte at tage livet af sig selv, sin 83-årige kone og parrets schæferhund, som han ifølge naboer tit luftede.</p><p id="p10">Politiet modtog anmeldelsen, da noget famlie havde gjort det uhyggelige fund af de to døde mennesker og hunden. Naboer fortæller, at kvinden nærmest var fange i sit eget hus og næsten aldrig kom uden for en dør. De fortæller om en meget aktiv mand.</p><p id="p11"><br /><em style="bold">Storbrand i nybyggeri</em></p><p id="p12">En overtændt gavllejlighed er årsagen til, at en hel boligblok under opførelse på Randkløve Allé i Tårnby går i brand.</p><p id="p13">Tårnby Brandvæsen kan hurtigt konstatere, at det brænder under stort set hele taget, og indsatsen bliver udvidet til storalarm.</p><p id="p14">På byggepladsen opfører Almen Bolig-Administrationen 35 nye almene boliger og 55 plejeboliger, og det er for tidligt at vurdere, hvor mange af de nyopførte lejligheder, der er blevet beskadiget under storbranden.</p><p id="p15"><br /><em style="bold">Geertsen klar til politisk comeback</em></p><p id="p16">Venstres tidligere kultur-og fritidsborgmester i København, Amager-politikeren Martin Geertsen, er på vej til et overraskende comeback i politik som folketingskandidat i Københavns Storkreds. Martin Geertsen smed en politisk bombe på Københavns Rådhus i august 2007 med meldingen om, at han stoppede som borgmester ved udgangen af året for at gøre karriere i det private erhvervsliv.</p><p id="p17"><br /><em style="bold">Vinterbader fanget under isen</em></p><p id="p18">En 46-årig vinterbader er blevet fanget under isen ved badeanstalten Helgoland. Her lå han livløs i tyve minutter.</p><p id="p19">Brandvæsenet kom hurtigt frem, men køretøjet kunne ikke komme det sidste stykke gennem sneen på grund af manglende snerydning.</p><p id="p20">» Det er en grim smutter, « siger driftschef Jesper Schrøder fra Amager Strandpark.</p><p id="p21">Redderne gav ham intensiv hjertemassage og mirakuløst lykkedes det at få ham til at trække vejret, før han ankom til Rigshospitalet.</p><p id="p22"><br /><em style="bold">Ældrerådenes budget halveret</em></p><p id="p23">Formanden for Amager Øst Ældreråd, Mona Sillemann, frygter, at ældrerådenes synlighed går fløjten med Københavns Kommunes halvering af rådenes budget. » På et møde med sundheds-og omsorgsforvaltningen lige før jul spurgte vi til, om der var penge til at annoncere, men det fik vi at vide var mindre hensigtsmæssigt.</p><p id="p24">Men så er vi jo færdige -hvordan kan vi så komme ud til vores borgere, « siger Mona Sillemann. Københavns 12 lokale ældreråd skal fra 1. januar 2013 desuden sammenlægges til ét centralt råd og de lokale råd frygter, at man mister den lokale forankring og viden.</p><p id="p25"><br /><em style="bold">Nyt fokus på støj fra skyttecenter</em></p><p id="p26">Københavns Kommune tager en over 11 år gammel miljøgodkendelse af Københavns Skyttecenter på Selinevej op til revision, fordi der » mangler en omfattende vurdering af skyttecentrets støjbelastning -især i forhold til byudviklingen i Ørestad og Sluseholmen « , skriver Center for Miljø i begrundelsen.</p><p id="p27"><br /><em style="bold">Lup på Dragørs plejeboliggaranti</em></p><p id="p28">Socialministeriet mener, at Dragør Kommune har tilsidesat sin forpligtelse til at sørge for, at kommunen har plejeboliger nok til at kunne sikre plejeboliggarantien.</p><p id="p29">Ministeriet beder derfor Statsforvaltningen vurdere, om der skal rejses en tilsynssag mod Dragør Kommune.</p><p id="p30">Ikke mindst fordi ministeriet ikke finder det sandsynligt, » at Dragør Kommune fremadrettet vil kunne overholde plejeboliggarantien. « En fornyet redegørelse fra Dragør Kommune med korrigerede oplysninger om ventetiderne til plejehjemspladser og plejeboliger får senere Socialministeriet til at droppe en tilsynssag.</p><p id="p31"><br /><em style="bold">Forældre i oprør over skoleplaner</em></p><p id="p32">En gruppe forældre fra Gerbrandskolen er frustrerede over den måde, kommunen har tacklet behovet for flere pladser på Amagers skoler. De føler, at deres børn skal betale prisen for manglende kapacitet andre steder. Skolen er blandt de fire skoler, der nu skal have ny struktur -enten ved sammenlægning til en gigantskole med over 2.000 elever eller ved en anden form for sammenlægning.</p><p id="p33">» 30 i klasserne, nye kammerater og lærere og fire kulturer, der skal finde hinanden -det bliver jo et ragnarok, og det er det, jeg fravælger -ikke om mine børn kommer til at gå med lidt flere med lidt mørkere hud, « siger Anne-Marie Mohr Nielsen.</p><p id="p34"><br /><em style="bold">Årets butiksfacade på Amagerbrogade</em></p><p id="p35">Lokaludvalgene, handelsforeningen og kommunens Center for Bydesign er i fuld gang med at promovere Amagerbrogade som en attraktiv handelsgade.</p><p id="p36">Prisen som ' årets butiksfacade på Amagerbrogade' uddeles for første gang, og John og Birgit Vigel, som har urmagerbutikken Kvart Over, er modtageren.</p><p id="p37"><br /><em style="bold">Skolebestyrelser har alternativ</em></p><p id="p38">Skolebestyrelserne for Sundbyøster Skole, Gerbrandskolen, Højdevangens Skole og Dyvekeskolen, som i budgetforliget er dømt til en form for sammenlægning inden for en økonomisk ramme på 80 millioner kroner for at skaffe plads til to ekstra skolespor i området, opfordrer i deres høringssvar til en alternativ model, nemlig at udbygge to af skolerne med hver et spor -på hver sin side af Amagerbrogade.</p><p id="p39">» Vi er oppe mod nogle kapaciteter og dygtige regnedrenge i forvaltningen, men vi er jo også uddannede selv og kan godt lægge tal sammen, « siger lærerrepræsentant i bestyrelsen, Helge Maarup.</p><p id="p40"><br /><em style="bold">Den grønne Amager-planet</em></p><p id="p41">Om få år åbner Danmarks Akvariums Den Blå Planet i Tårnby. Og tre år senere -i 2016 -kan Amagerforbrænding åbne Den Grønne Planet -omdøbt kvit og frit -efter vinderforslaget blev præsenteret fra arkitektkonkurrencen om det nye affaldsbehandlingscenter.</p><p id="p42">Og det bliver da heller ingen ringere end Danmarks internationale stjernearkitekt, Bjarke Ingels, der skal stå for det 3,5 milliarder kroner store projekt. Ingels vandt kapløbet blandt 36 danske og internationale arkitektfirmaer -måske fordi han diskede op med et bud, der inkluderer en skibakke! .</p><p id="p43"><br /><em style="bold">Amagermanden sigtes for to drab</em></p><p id="p44">Intet tyder på, at den 45-årige Amagermand vil blive sigtet for flere drab end de to, han i øjeblikket er sigtet for. » Vi færdiggør efterforskningen i løbet af et par måneder, og så sender vi materialet til statsadvokaten, som skal tage stilling til, om der skal rejses tiltale.</p><p id="p45">I øjeblikket er der ikke noget, der tyder på, der kommer flere sigtelser for drab. Men det er ikke min endelige konklusion, « fortæller drabschef Ove Dahl, Københavns Politi.</p><p id="p46">Den 45-årige er sigtet for drabene på den 40-årige Lene Buchardt Rasmussen i 1990 og for drabet på 73-årige Edith Louise Andrup i 1987.</p><p id="p47"><br /><em style="bold">Amagerbanken er krakket</em></p><p id="p48">Trods flere redningsforsøg har Amagerbanken smidt håndklædet i ringen og er krakket.</p><p id="p49">Amagerbanken blev søndag 6.</p><p id="p50">februar overtaget af Statens skraldespandsselskab, Finansiel Stabilitet. Fredag aften fik bankens bestyrelse at vide, at der i fjerde kvartal var nedskrivninger i banken for over tre mia. kroner. Dermed er Amagerbankens egenkapital væk, der pr. 30. september sidste år var på 2,4 mia. kroner.</p><p id="p51">Både aktionærers aktier samt kunders indeståender på mere end 750.000 kroner går tabt. Også Tårnby Kommune kan risikere milliontab. Borgmester Henrik Zimino ( S) oplyser, at kommunens tab -efter oplysninger fra banken og kommunens egne vurderinger -skønsmæssigt vil udgøre cirka 5,9 millioner kroner. Tabet vil blive dækket af kommunens egenkapital.</p><p id="p52"><br /><em style="bold">Dragør-skole vinder sex-kampagne</em></p><p id="p53">Sex &amp; Samfund udnævner Skolen ved Vierdiget til årets uge sex-skole i forbindelse med den landsdækkende uge sex-kampagne.</p><p id="p54">Mobiltelefoner, tøjdyr, en fodbold, sportspokaler, bøger, en node, et bryllupsbillede, et skateboard, rulleskøjter og en bærbar computer. Det var nogle af de effekter, som eleverne i 7.-9. klasse havde taget med på vinderbilledet. Eleverne skulle hver medbringe en ting, som sagde noget om, hvem de er i forlængelse af årets tema » At være sig selv « ved at indsende et fællesbilede af eleverne med deres ting.</p><p id="p55">Med udnævnelsen følger et diplom på skolens nye status og en anerkendelse af, at skolen tager forpligtelsen om at yde kvalificeret sexualundervisning alvorligt.</p><p id="p56"><br /><em style="bold">Storskole for 7.-9. klasse vedtaget</em></p><p id="p57">Få timer inden et borgermøde om sagen indgås der politisk aftale om skolesammenlægningen på fire Amager-skoler i Sundbyerne. Således er Socialdemokraterne, SF, Radikale og Konservative landet på den model, der også var den mest forventede: Højdevangsskolen omdannes til en stor udskolingsskole, der skal fungere som 7.-9. klasse for alle elever, som også går ud af 6. klasse på Dyvekeskolen, Gerbrandskolen og Sundbyøster Skole.</p><p id="p58">Godt et par hundrede mildest talt skeptiske miner ser og lytter, mens børne-og ungdomsborgmester Anne Vang ( Soc.) gennemgår aftalen. En forælder fortæller harmdirrende på borgermødet: » Min søn skulle være startet på Højdevangen her til sommer, men vi stiler nok mod en privatskole, desværre.</p><p id="p59">Der sidder to kvinder her foran mig, som har søgt aktindsigt, og så bliver det afskrevet som et tilfældigt stykke papir. I stedet for én katastrofeskole vil man nu lave to, for Højdevangen bliver da et integrationsmæssigt mareridt, når alle de pubertetsforstyrrede unge bliver sat sammen -det kan vi levende se for os, hvordan går, « siger han.</p><p id="p60"><br /><em style="bold">Danmarks bedste bryghus</em></p><p id="p61">Verdens førende hjemmeside for ølanmeldelser, ratebeer.</p><p id="p62">com, laver hvert år en opgørelse over de bedste bryggerier i verden, baseret på de mere end 121.000 brugeres vurderinger.</p><p id="p63">På årets liste har der sneget sig tre danske bryggerier med: De meget roste Mikkeller og Beer Here er henholdsvis nummer 36 og 44 på Top 100, men Amager Bryghus fra Fuglebækvej i Tårnby er på en 23. plads Danmarks højst vurderede bryggeri.</p><p id="p64"><br /><em style="bold">Skolefusioner i Dragør vedtages</em></p><p id="p65">Med otte stemmer mod syv beslutter et AOV-flertal i Dragørs byråd, at kommunens fire skoler fusioneres til to i det nye skoleår. Dog drives de på fire matrikler, indtil det planlagte salg af Dragør Skole og Skolen ved Vierdiget er gennemført.</p><p id="p66"><br /><em style="bold">Lundquist bliver løsgænger i Dragør</em></p><p id="p67">I oktober besluttede Pernille Lundqvist at forlade Liste T og blive løsgænger. Den tidligere socialdemokrat har nu meldt sig ind i SF. » Det er tungt at sidde som løsgænger, når man gerne vil samarbejde, det går lettere at være i et parti. Det er ingen hemmelighed, at jeg allerede i Socialdemokratiet lå til venstre, så SF endte med at blive det mest seriøse bud for mig. Men også lokalt i forhold til konkrete sager er det SF, jeg er mest enig med, og derfor har jeg ikke været i tvivl, « siger Pernille Lundqvist.</p><p id="p68"><br /><em style="bold">Minister udnævner miljøambassadører</em></p><p id="p69">Klima-og energiminister Lykke Friis kommer til diplomfest på Amager Fælled Skole for at udnævne 22 nyuddannede miljøambassadører, der tilsammen taler seks sprog. Ambassadørerne er klar til at hjælpe beboere i Sundholmskvarteret med at blive mere miljørigtige i deres levevis. » I er de lokale helte, « siger ministeren til det nye miljøkorps.</p><p id="p70"><br /><em style="bold">Kommunefusion giver faglig gevinst</em></p><p id="p71">Radikale Venstre holder debatmøde på Dragør Fort om en mulig sammenlægning af Tårnby og Dragør Kommune.</p><p id="p72">Professor i statskundskab, Ulrik Kjær, er en af panelgæsterne, og hans konklusion om sammenlægning vil siden -delt i to -blive citeret af både tilhængere og modstandere af Dragørs fortsatte selvstændighed.</p><p id="p73">Professoren har forsket og specialiseret sig i kommunalpolitik og ser på strukturreformen i bakspejlet: » Der er ikke megen økonomisk besparelse i sammenlægninger.</p><p id="p74">I hvert fald ikke, hvis man fortsat holder lys i alle rådhuse.</p><p id="p75">Fordi de fleste udgifter i kommunerne ligger på plejehjem, daginstitutioner og skoler.</p><p id="p76">Hvorfor fik man så 239 kommuner til at sluge sammenlægningerne? Fordi gevinsten er faglig bæredygtighed. Jo større kommuner, desto bedre chance for kvalificeret arbejdskraft og for at specialisere sig og holde sig ajour med lovgivningen.</p><p id="p77">Gevinsterne kommer ikke med det samme, det tager nogle år, « siger Ulrik Kjær.</p><p id="p78"><br /><em style="bold">Ny hoveddør til hospitalet</em></p><p id="p79">Amager Hospital åbner sin nye akutmodtagelse med indgang fra Kastrupvej. Fremover visiteres tidligere skadestuepatienter og andre akutte patienter straks af et lægefagligt team enten videre til indlæggelse, til andet hospital, til egen læge eller bliver behandlet færdig med det samme.</p><p id="p80"><br /><em style="bold">Uklarhed om post til døren</em></p><p id="p81">Borgere over 65 år med bopæl i etageejendomme kan ikke få klar besked hos kommunerne, om de stadig kan få post op på deres egen etage, når der indføres en ny postlov 1. april. Fremover skal man visiteres i sin kommune til stadig at få post til døren, men en vejledning fra Trafikstyrelsen om, hvordan visiteringen skal foregå, kommer først midt i marts.</p><p id="p82">» Det betyder, at en del borgere formodentlig oplever, de ikke kan få klar besked, når de henvender sig til kommunen, og det er en ærgerlig situation, « siger Margrethe Kusk Pedersen, ældrechef i Københavns Kommune .</p><p id="p83"><br /><em style="bold">Servicebusser nedlægges</em></p><p id="p84">I maj i fjor lagde Københavns Kommune op til nedlæggelse af én servicebus i år og de øvrige syv i 2012, men istedet skal alle otte nu nedlægges til oktober. Trafikplanlægger i kommunens økonomiforvaltning, Jacob Lundgaard, forklarer, at det hele tiden har været planen at nedlægge servicebusruterne så hurtigt som muligt.</p><p id="p85">» På det tidspunkt, høringsmaterialet blev udsendt, var løsningen med at nedlægge en bus i 2011 og resten i 2012 det, der var hurtigst muligt på daværende tidspunkt. Det som afgør tidspunktet, er et samspil mellem forskellige kontrakter med operatører. Det er et større puslespil, som Movia sidder og administrerer.</p><p id="p86">At det nu ender med, at alle busruter nedlægges til oktober, er af rent kontraktlige årsager, og fordi der er opstået en mulighed for at nedlægge alle busser før end først antaget. Substansmæssigt er der ikke ændret noget, « siger Jacob Lundgaard.</p><p id="p87">Reaktioner i debatindlæg i Amager Bladet tyder dog kun på overraskelse over, at man allerede må vinke farvel til servicebusserne til oktober.</p><p id="p88"><br /><em style="bold">Ørestad skole forsinket</em></p><p id="p89">En oversvømmelse af byggepladsen i august og forsinkelse i leveringer forsinker nu byggeriet af Ørestad Skole og det tilhørende bibliotek, så åbningen først vil ske i januar 2012.</p><p id="p90">Det betyder, at den midlertidige genhusning for eleverne på Skolen på Islands Brygge fortsætter, indtil Ørestad Skole står klar.</p><p id="p91"><br /><em style="bold">Christianitter har fået 113 påbud</em></p><p id="p92">Siden 2004 har Slots-og Ejendomsstyrelsen udstedt 113 påbud til christianitter -enten for ulovlig tilflytning eller ulovligt byggeri, men styrelsen erkender, at langt fra alle påbud bliver fulgt af christianitterne, uden at det dog nødvendigvis har ført til yderligere konsekvenser. » Det er absolut ikke alle, der bliver efterlevet. Indtil videre har vi været ude af rive to bygninger ned, hvilket gav meget tumult, og det er jo også noget, vi overvejer. Skal vi bruge alle politiets ressourcer på det her eller ej? « forklarer sekretariatschef Kristian Lyk-Jensen fra Slots-og Ejendomsstyrelsen.</p><p id="p93"><br /><em style="bold">Ulovlig firmastøtte skal tilbagebetales</em></p><p id="p94">Hellers Yacht ankede Konkurrencestyrelsens afgørelse om, at firmaet havde modtaget ulovlig offentlig støtte Tårnby Kommune ved at betale en mindre lejepris end markedsprisen. Men nu skærper Konkuerrenceankenævnet dommen og kræver, at Tårnby Kommune får refunderet det fulde beløb siden 2005. Konkurrencerådet har opgjort den ulovlige støtte i perioden 1. marts 2004 til 30. juni 2010 til 714.333 kr. og beregnede det samlede støttebeløb, der efter forældelse af visse dele af støtten kunne påbydes tilbagebetalt til Tårnby Kommune, til 803.225 kr. inklusive renter.</p><p id="p95"><br /><em style="bold">Amagerbanken skal kulegraves</em></p><p id="p96">Forligspartierne bag bankpakkerne er blevet enige om, at der skal gennemføres en uvildig undersøgelse af alle forhold og alle aktører, der førte til Amagerbankens krak i begyndelsen af februar. Det er den undersøgelse, som statens skraldespandsselskab Finansiel Stabilitet ville have bestilt efter overtagelsen af Amagerbanken, der nu i stedet får økonomi-og erhvervsminister Brian Mikkelsen ( K) som rekvirent.</p><p id="p97">» På min foranledning beder vi Advokatrådet om at hjælpe os med at lave en undersøgelse og give gode råd om, hvem der skal stå for sådan en undersøgelse.</p><p id="p98">Kommissoriet bliver mit ansvar, så det bliver en fuldstændig uafhængig advokatundersøgelse også i forhold til Finansiel Stabilitet, « siger ministeren.</p><p id="p99"><br /><em style="bold">Amagerbanken gjort klar til salg</em></p><p id="p100">Den sunde del af den krakkede Amagerbanken er ved at blive gjort klar til salg. Finansiel Stabilitet har modtaget adskillige henvendelser fra interesserede købere til » Amagerbanken af 2011 « og sammen med bankens ledelse har Finansiel Stabilitet igangsat en salgsproces, hvor potentielle, godkendte købere kan få indsigt i Amagerbankens forretning.</p><p id="p101">» Det er kun et spørgsmål om tid, før Amagerbanken er solgt.</p><p id="p102">Det er positivt at mærke interessen for banken, og det betyder meget, at vi ved et salg kan sikre kunders vilkår og bevare så mange arbejdspladser som muligt, « siger adm. direktør Steen Hove, der forventer en afklaring om det fremtidige ejerskab senest medio maj.</p><p id="p103"><br /><em style="bold">Christianitter kan købe til spotpris</em></p><p id="p104">Mens beboere på Christianshavn skal betale gennemsnitlige kvadratmeterpriser på 31.000 kr., lægger finansminister Claus Hjort Frederiksen ( V) op til at sælge de statslige bygninger på Christiania for 3.500 kr. per kvadratmeter. Det får nu vennerne i borgerlig lejr til at beskylde ham for at være for gavmild.</p><p id="p105"><br /><em style="bold">Bænk på Bryggen koster én million kr.</em></p><p id="p106">Ville du bruge én million kroner af skatteydernes kroner på en bænk? En såkaldt interaktiv bænk har set dagens lys i Leifsgade på Islands Brygge.</p><p id="p107">Pris for bænken: Én million kroner eller godt 100 gange mere end en almindelig bænk.</p><p id="p108">Den pebrede bænk har sat sindene i kog hos flere af bænkens naboer. Den 36-årige Kenneth Hartmann bor lige overfor bænken, og kan slet ikke forstå, at kommunen har valgt at bruge så mange penge på en enkelt bænk.</p><p id="p109">» Det er jo vanvittigt og arrogant at bruge så mange penge på en bænk. Der er næsten ingen, der bruger bænken og samtidig er der kun få legeredskaber til børnene. Alle pengene er jo nærmest gået til bænken, « siger Kenneth Hartmann.</p><p id="p110">Søren Kastoft, projektchef i Teknik og Miljøforvaltningen i Københavns Kommune, erkender, at bænken nok ikke var blevet bygget, hvis de på forhånd havde kendt prisen.</p><p id="p111"><br /><em style="bold">For og imod sammenlægning</em></p><p id="p112">Amager Bladet spørger de seks partier med sæde i Dragør byråd, hvordan de forholder sig til gennemførelsen af en vejledende folkeafstemning om Dragørs fortsatte selvstændighed. Mens Konservative og SF siger klart ja, er Dansk Folkeparti lige så sikker i sit nej og foreslår i stedet, at partierne ved kommunalvalget i 2013 må gå til valg på deres holdning. Venstre afviser også en folkeafstemning og mener, at der forud skal gennemføres en grundig belysning af positive og negative konsekvenser af en sammenlægning for Dragørs borgere. Liste T er også afvisende og henviser til, at Tårnby Kommune vedvarende tilkendegiver, at de ikke ønsker en sammenlægning. Endelig er Socialdemokraterne mere henne i et ' måske'. Borgmester Allan Holst mener, at » et sådant spørgsmål er for Socialdemokraterne et anliggende for vælgerforeningen, der typisk vil tage sådanne drøftelser på et medlemsmøde eller en generalforsamling.</p><p id="p113">En folkeafstemning -uanset tema -bør afholdes på et oplyst grundlag. For eksempel enten i form af en beskrivelse af konsekvenserne eller et fremtidigt værdigrundlag. « .</p><p id="p114"><br /><em style="bold">Hjemløse i litteraturprogram</em></p><p id="p115">Journalisterne Mikael Bertelsen og Mads Brügger anviser nye veje til, hvordan et litteraturprogram skal skrues sammen.</p><p id="p116">I DR2-programmet ' Læsegruppen Sundholm' mødes de to journalister med fire hjemløse fra herberget Sundholm -Anita, Edmund, Rahim og Michael -og diskuterer litteratur.</p><p id="p117"><br /><em style="bold">Opbakning til havnetunnel</em></p><p id="p118">På baggrund af en rapport fra Dansk Industri støtter overborgmester Frank Jensen ( S) idéen om en havnetunnel øst om Københavns centrum. Og det vil aflaste trafikken på Amager gevaldigt, siger formanden for Amager Erhvervsråd, Hugo Andersen: » Det er jo en turnaround -en helt anden kurs end Ritt Bjerregaards. DI har lavet en fremragende rapport. Det er jo meningen, at vi skal skabe en infrastruktur, der dur, for at få virksomhederne tilbage til byen.</p><p id="p119">Og det vil være en gevinst uden lige for Amager. Folk kan komme hurtigere til lufthavnen, og al trafik nord fra, det slipper vi for, « siger han.</p><p id="p120"><br /><em style="bold">Både cykelrute og multihal på Holmen</em></p><p id="p121">Der er plads til både cykelruten ' Christianshavnerruten' og den nye multihal, som er planlagt på Holmen, mener Københavns Kommune. Christianshavns lokaludvalg havde ellers bedt om en udskydelse af cyklist-projektet, som går over de omstridte havne-og kanalbroer via Holmen og gennem Christiania, da ruteføringen går gennem den grund, hvor der nu skal bygges sportshal.</p><p id="p122"><br /><em style="bold">Lundqvist: Sælg ikke Dragør Skole</em></p><p id="p123">Efter nye tal fra Undervisningsministeriet viser, at Dragør Skole leverer Danmarks syvendebedste karaktergennemsnit i 9. klasses afgangsprøve, opfordrer SF's Pernille Lundqvist byrådet til at genoverveje, om det er en god ide at sælge skolen, som det er planlagt.</p><p id="p124"><br /><em style="bold">Vil redde svømmehal med årskort</em></p><p id="p125">Brugerbestyrelsen i Hollænderhallen i St. Magleby foreslår nu at finansiere den lukningstruede svømmehals fortsatte drift via salg af årskort.</p><p id="p126">Politikerne godkender ideen, men der bliver siden kun solgt en lille procentdel af det nødvendige antal årskort, og svømmehallen ender derfor med at blive lukket.</p><p id="p127"><br /><em style="bold">Præcedens for tillægsbevillinger</em></p><p id="p128">Når eleverne i 7.-9. klasse på Sundbyøster Skole, Gerbrandskolen, Dyvekeskolen og Højdevangens Skole fra skolestart 2012 begynder at strømme til Højdevangen, skal den være færdigombygget til et » fedt udskolingsmiljø « . Hertil er der afsat fem millioner kroner til fysiske forbedringer plus to, som eleverne selv skal være med til at spendere.</p><p id="p129">Skolebestyrelserne for de fire skoler kritiserer økonomien i skarpe vendinger, men børneog ungdomsborgmester Anne Vang ( S) pointerer, at de syv millioner godt kan blive til mere end det, når 80 millioner til hele den nye skolestruktur skal fordeles: » Tillægsbevillinger er der præcedens for i den slags sager, hvis det altså viser sig, at nøgletallene ikke holder, « siger hun.</p><p id="p130"><br /><em style="bold">Demonstration for bussluse</em></p><p id="p131">532 demonstranter går på gaden for at demonstrere mod et forslag om at krydre en trafiksanering af Prinsessegade med en nedlæggelse af busslusen på Holmen. Fjernes busslusen, vil der køre flere biler gennem Prinsessegade, forventes det i Københavns Kommunes forvaltning.</p><p id="p132">Derfor mener demonstranterne ikke, at planerne harmoner med, at politikerne for halvandet år siden besluttede at trafiksikre Prinsessegade af hensyn til børnene.</p><p id="p133"><br /><em style="bold">Nyt naturcenter i strandparken</em></p><p id="p134">Et nyt naturcenter vil måske blive en realitet allerede i 2012 tæt ved Strandstation 1 i Amager Strandpark. Naturcentret skal benyttes til leg og læring for folkeskole og børneinstitutioner, men også være åbent for både planlagte og uplanlagte ture for mange andre borgergrupper.</p><p id="p135">Samtidig vil Københavns Kommune kunne bruge stedet som base for udflytterbørnehaver.</p><p id="p136"><br /><em style="bold">Skraldekortege afslutter epoke</em></p><p id="p137">Siden 1994 har Renoflex-gruppen eksisteret som aflægger af R98 for erhvervsskraldekunder.</p><p id="p138">Men nu slutter den amagerkanske odyssé for 80 renovationsarbejdere, der har kørt med skrald i hele byen fra virksomheden på Kløvermarksvej.</p><p id="p139">Det markerer de med en kortege på 70 vogne, som tager turen via Amager Strandvej og motorvejen til deres nye arbejdsgiver, Marius Pedersen A/ S, i Rødovre.</p><p id="p140"><br /><em style="bold">Postbude tester nye el-cykler</em></p><p id="p141">I sensommeren 2011 flyttes postbudenes central fra Lyongade, så alle breve bringes ud gennem centret i Laplandsgade, der får omkring 80 fuldtidsansatte.</p><p id="p142">Og de omtrent 40 postbude, der skal sørge for det, kommer til at køre deres ruter på mellem fire og 20 kilometer på batterier. Flere af budene er med til at teste prototyper på el-cykler, som skal gøre det lettere at bringe posten ud. Christian Kruse er et af de postbude, der har været med til at teste: » Den er god at køre på, og den sparer en masse kræfter.</p><p id="p143">Førhen var man meget træt, når man kom tilbage efter seks timer på ruten, men jeg er slet ikke så udmattet længere. Alle dem, der har været med til testen, kører faktisk rundt og smiler, « siger han.</p><p id="p144"><br /><em style="bold">Den gamle gasbeholder nedrives</em></p><p id="p145">I december 2010 afviste Kulturarvsstyrelsen at frede den gamle gasbeholder ved Sundby Gasværk, fordi den var for nedslidt til at bevare. Nu river Københavns Energi gasbeholderen ned, hvorefter grunden skal sælges. Mange har betragtet gasbeholderen som et vartegn i Amager Øst, der nu forsvinder.</p><p id="p146"><br /><em style="bold">Alfred Josefsen: Dragør er Irma-land</em></p><p id="p147">Når Irma til juni flytter ind i SuperBrugsens nuværende lokaler ved Neels Torv i Dragør, er det samtidig startskuddet til en ny dagligvarekrig om kunderne.</p><p id="p148">Efter åbningen af Føtex Food på Magleby Torv i efteråret, er konkurrencen blevet intensiveret, men Irmas adm.</p><p id="p149">direktør Alfred Josefsen mener ikke, at der udelukkende bliver tale om at kapre frafaldne SuperBrugsen-kunder tilbage fra Føtex Food.</p><p id="p150">» Dragør er Irma-land, og vi ved, at mange borgere i årevis har tilkendegivet, at de gerne vil handle i byen, hvis der åbner en Irma. Derfor kan vi være med til at trække mere handel hjem til byen, « siger Alfred Josefsen til Amager Bladet.</p><p id="p151">Irma-butikken åbner 9. juni, og herefter vil kampen om kundernes gunst komme til at stå mellem Irma, Føtex Food, Netto og SuperBest.</p><p id="p152"><br /><em style="bold">Amager Strandpark taber sag</em></p><p id="p153">Det var i strid med det EU-udbudsretlige ligebehandlingsprincip, da Amager Strandpark I/ S i 2004 gav entreprenøren Hoffmann/ Boskalis JV opgaven med at anlægge Amager Strandpark. Det konkurrerende firma Per Aarsleff A/ S skal derfor have otte millioner kroner i erstatning af Amager Strandpark samt have dækket sagsomkostninger fo 947.500 kroner, det besluttede Højesteret og omstødte dermed Østre Landsrets dom fra februar 2008.</p><p id="p154"><br /><em style="bold">» Amagermanden « var et monster</em></p><p id="p155">For S., der er barndomskammerat med den såkaldte Amagermand, kommer det ikke som noget chok, at hans 45-årige kammerat nu er sigtet for to kvindedrab og for voldtægt mod i alt seks piger og kvinder.</p><p id="p156">» Vi, der kender ham, ved, han er et monster fra dag ét af. Hvis man har fulgt ham fra begyndelsen, har man kunnet se, hvor det bar hen.</p><p id="p157">Så er der ikke længere noget, der kan chokere, « siger S., et af politiets vigtigste vidner i sagen, til Kanal 5s krimimagasin » Krimi5 « . S., der ikke ønsker at stå frem med navn eller genkendeligt billede i magasinet, er vokset op i 1970erne og 1980erne sammen med Amagermanden i et hårdt kvarter på Amager.</p><p id="p158">Kvarteret var præget af banden Nøragersminderødderne, der senere blev til rockergruppen Bullshit, som S. og Amagermanden havde tilknytning til.</p><p id="p159"><br /><em style="bold">Bekymret for rocker-magt</em></p><p id="p160">Finansminister Claus Hjort Frederiksen ( V) og Københavns overborgmester Frank Jensen ( S) har været politiske modstandere i en menneskealder, men deres synspunkter og bekymring flugter fuldstændigt i spørgsmålet om rockerog bandekriminalitetens indflydelse på Christiania. De henviser begge til en række voldsepisoder, som i løbet af det seneste år er refereret i fristadens eget blad, Ugespejlet, og som får Hjort Frederiksen til at sammenligne tilstandene med de mest barske indvandrermiljøer.</p><p id="p161">» Jeg har læst om eksempler i deres blad derude på, at der udvikler sig en selvjustits, hvor man ikke anmelder forbrydelser til politiet, men klarer det ved Christianias egen sharia-lovgivning. Det er et skræmmende perspektiv. Ligesom parallelsystemer i indvandrergrupper er en uting, er det også en uting, hvis der på Christiania er et parallelretssystem, « siger Claus Hjort Frederiksen.</p><p id="p162"><br /><em style="bold">Bestyrelse taber sag om vejbomme</em></p><p id="p163">Grundejerforeningen Søvangs bestyrelse led et smerteligt nederlag på den ordinære generalforsamling, idet bestyrelsens forslag om at gøre to vejafspærringer permanente på Tværvej -i folkemunde døbt Berlin-muren -blev stemt ned af et massivt flertal; 138 stemte imod og 50 for forslaget.</p><p id="p164">Forsøgsordningen med afspærringer har virket et år, men uden den ønskede effekt.</p><p id="p165"><br /><em style="bold">Cyklist dræbt af vanvidsbilist</em></p><p id="p166">En 33-årig mand døde på Rigshospitalet af de kvæstelser, som han blev påført af en flugtbilist på Amager Boulevard.</p><p id="p167">Flere pårørende har været på stedet, hvor den 33-årige blev påkørt, og her er lagt blomster og kort som en sidste hilsen til deres ven. Flugtbilisten, en 25-årig mand, blev fredag fængslet i Københavns Dommervagt efter påkørslen.</p><p id="p168">Han vil nu blive sigtet for uagtsomt manddrab.</p><p id="p169">Den 25-årige bilist var muligvis spirituspåvirket og stak af efter ulykken, hvor han ramte den 33-årige og en anden cyklist. Vidneudsagn tyder på, at bilisten kørte over for rødt, da han ramte de to cyklister, hvoraf en 20-årig cyklist slap uden større skader.</p><p id="p170"><br /><em style="bold">Meyers madskat fra Kongelunden</em></p><p id="p171">96 sider og over 1.000 opskrifter -mad til hver dag, året rundt.</p><p id="p172">Claus Meyer er rundhåndet i sin nye kogebog, der ligesom de gamle almanakker følger årets gang. Bogen blev præsenteret før påske i Kongelunden.</p><p id="p173"><br /><em style="bold">Verdens bedste restaurant</em></p><p id="p174">Det gik, som bookmakerne havde gættet på. Christianshavner-restauranten Noma endte igen på førstepladsen på gastronomiens svar på den verdensrangliste, der hedder World's 50 Best-restaurants Siden Noma gjorde sin entre på World's 50 Best-listen i 2006 har Københavns absolutte toprestaurant hvert år taget et tigerspring op ad listen for 26. april sidste år at lande med samlede fødder på førstepladsen som intet mindre end verdens bedste restaurant.</p><p id="p175"><br /><em style="bold">Jobcenter koster Dragør penge</em></p><p id="p176">Fejlagtig sagsbehandling i 2008 af Dragørborgere i Jobcenter Tårnby giver det foreløbige facit, at Dragør Kommune må tilbagebetale 3,9 mio. kroner til staten. Fejlen kan for eksempel være, at en borger indkaldes for sent til et møde i jobcentret, så de deadlines og tidsplaner, staten stiller krav om, ikke overholdes.</p><p id="p177">Fordi Dragør Kommune ikke har haft mulighed for at øve indflydelse på fejlbehandlingen af sagerne, vil Dragørs økonomiudvalg henvende sig til Statsforvaltningen med påstand om, at Dragør ikke skal tilbagebetale refusionerne.</p><p id="p178"><br /><em style="bold">Våren frygter ekspropriation</em></p><p id="p179">Haveforeningen Våren risikerer at blive stillet overfor ny ekspropriation, hvis Banedanmark vil inddrage jordarealer til ekstra godstogspor ved Ørestad i forbindelse med Femernforbindelsens etablering. Banedanmark har besigtiget villagrunde ved baneskråningen i Haveforeningen Våren .</p><p id="p180"><br /><em style="bold">Tårnby-firma kan gå bankerot</em></p><p id="p181">På grund af en lemfældig sagsbehandling og en særdeles løs skønsrapport risikerer Annette og Peter Heller nu at miste hele deres livsværk, det familieejede Hellers Yacht i Kastrup Ny Lystbådehavn, efter Konkurrencerådet har afgjort, at firmaet skal tilbagebetale 800.000 kroner til Tårnby Kommune for at have betalt husleje til under markedsværdien siden 2004. Derfor ser ægteparret ingen anden udvej end at stævne Konkurrencerådet ved Sø-og Handelsretten, for at få sagen mod dem afvist. Ægteparret har derfor allieret sig med en af landets eksperter indenfor erhvervslejemål, advokat Ejner Bækgaard, der kalder sagsforløbet for » lemfældigt «.</p><p id="p182"><br /><em style="bold">Drabschefen takker offentligheden</em></p><p id="p183">Ove Dahl har sat et utal af mordere og voldtægtsmænd bag tremmer, men han husker selv bedst de uopklarede sager.</p><p id="p184">Og sagen om Amager-manden gjorde ham euforisk. Nu går drabschefen på pension og på sidste arbejdsdag takker han offentligheden for at finde frem til gerningsmanden.</p><p id="p185"><br /><em style="bold">Metrolinje på Amagerbrogade?</em></p><p id="p186">Endnu inden byggeriet af Metro Cityringen for alvor er gået i gang, lancerer Københavns Kommune nu en storstilet plan til i alt 48 mia. kr., der skal sikre yderligere tre nye metrolinjer.</p><p id="p187">En massiv metroudbygning vil betyde, at nye byudviklingsområder samt tætbebyggede områder som Amagerbrogade forsynes med metrostationer.</p><p id="p188"><br /><em style="bold">Aktionærer gør klar til retssag</em></p><p id="p189">Banen er kridtet op til den første retssag mod parterne i Amagerbankens konkurs. En gruppe af Amagerbankens aktionærer vil anlægge sag mod Amagerbankens gamle og nye ledelse, Finansiel Stabilitet og Finanstilsynet. Aktionærerne vil have erstatning for de tab, de har lidt i forbindelse med handler med Amagerbankens aktie efter beslutningen om den sidste kapitalrejsning i banken, oplyser Dansk Aktionærforening.</p><p id="p190"><br /><em style="bold">Forstander skal til jobsamtale</em></p><p id="p191">SFs gruppeformand på Tårnby Rådhus, Brian Franklin, blev beskyldt for nepotisme ved at love faste ansættelser på Tårnby Produktionsskole. Nu har kommunen opslået stillingen som forstander, mens sammensætningen af bestyrelsen er udpeget.</p><p id="p192"><br /><em style="bold">Kløvermarken er fredet for fremtiden</em></p><p id="p193">Københavns Kommunes planer om at bygge boliger på Kløvermarken fik det sidste søm til ligkisten, da Fredningsnævnet afgjorde, at Kløvermarken er fredet for fremtiden som rekreativt område. Danmarks Naturfredningsforening klagede til Fredningsnævnet, da kommunen gjorde indsigelse mod fredningsplanerne i kølvandet på daværende overborgmester Ritt Bjerregaards vision om at bygge boliger på området.</p><p id="p194">Danmarks Naturfredningsforening ( DN) beskriver kendelsen som en sejr for de brugere, der strittede imod og på et tidspunkt indsamlede 35.000 underskrifter.</p><p id="p195"><br /><em style="bold">Taxikørsel for syv millioner kroner</em></p><p id="p196">Københavns Kommune sender om natten hjemmehjælpere rundt i byen i taxi for syv millioner kroner om året. » Det er svært at parkere, fordi kommunen hele tiden nedlægger p-pladser, « siger den konservative Jakob Næsager.</p><p id="p197"><br /><em style="bold">Amagermuseet blandt de bedste</em></p><p id="p198">Kulturarvsstyrelsen har for andet år i træk undersøgt, hvordan gæsterne på de større statsanerkendte museer vurderer deres oplevelse af besøget. Amagermuseet i Store Magleby har deltaget i undersøgelsen, og museet ligger over gennemsnittet på alle punkter, og på alle punkter var museet i 2010 bedre eller lige så gode som i 2009.</p><p id="p199"><br /><em style="bold">Færøsk bank køber Amagerbanken</em></p><p id="p200">Amagerbankens sunde del er solgt. Køberen er den færøske bank, BankNordik, der overtager alle erhvervskunder med en krediteksponering mindre end fem millioner kroner samt få udvalgte og gode større erhvervskunder.</p><p id="p201">» Vi lægger som Amagerbanken vægt på tæt dialog med kunderne og nære relationer til det lokale marked, « siger Janus Petersen, administrerende direktør i BankNordik. BankNordik får ved købet tilført 82.000 privatkunder og 10.000 erhvervskunder.</p><p id="p202">De overtagne aktiviteter vil blive varetaget af cirka 160 overtagne medarbejdere. Parterne er også enige om at bruge tiden frem til overtagelsesdagen på at få fastlagt hvilke filialer og hvilke medarbejdere, der skal drive aktiviteterne fremover, men antallet af filialer vil blive reduceret.</p><p id="p203"><br /><em style="bold">Kjeldgaard afsløret for boligfusk</em></p><p id="p204">Københavns teknik-og miljøborgmester Bo Asmus Kjeldgaard ( SF) trækker sig med øjeblikkelig virkning som borgmester og medlem af Københavns Borgerrepræsentation.</p><p id="p205">Det sker, efter Ekstra Bladet kan dokumentere, at Bo Asmus Kjeldgaard i over et år har overtrådt bopælskravet i den kommunale valglov. Borgmesteren har reelt boet hos sin kæreste på Frederiksberg og ikke i den lejlighed på Amager, hvor han er tilmeldt folkeregistret.</p><p id="p206">» Der gælder ikke en type regler for borgere og en anden for politikere. Derfor trækker jeg mig som borgmester.</p><p id="p207">Jeg vil i særdeleshed gerne beklage over for københavnerne, at jeg ikke har fulgt reglerne. Det er sløseri fra min side, at jeg ikke har haft styr på tingene, « siger Bo Asmus Kjeldgaard.</p><p id="p208"><br /><em style="bold">Tom Fuglevig ny førstemand i gaden</em></p><p id="p209">Den 65-årige Tom Fuglevig er ny formand for Ama'rButikkerne.</p><p id="p210">Han afløser den 24 år yngre Lars Albrecht Jensen. Et generationsskifte med omvendt fortegn er en realitet.</p><p id="p211"><br /><em style="bold">Baykal afløser Bo Asmus Kjeldgaard</em></p><p id="p212">Den 33-årige Ayfer Baykal afløser Bo Asmus Kjeldgaard som teknik-og miljøborgmester, mens sundheds-og omsorgsborgmester Ninna Thomsen indtræder som ny politisk leder for partiet på Københavns Rådhus.</p><p id="p213"><br /><em style="bold">Borgerlige raser over Hækkerup</em></p><p id="p214">Amager-politikeren, socialdemokraten Karen Hækkerup lover at skåne borgere på Sydamager ved etableringen af en betalingsring, men borgerlige politikere kalder det » populisme af værste skuffe « . Karen Hækkerup skriver i et læserbrev i Amager Bladet, at der vil kunne laves undtagelser for borgerne på Amager i forbindelse med etableringen af en betalingsring.</p><p id="p215"><br /><em style="bold">Farligt vejkryds for cyklisterne</em></p><p id="p216">Tårnby Kommune har etableret grøn venstresvingspil til cyklister i krydset Amager Landevej og Kristtorns Allé , men bilisterne kører frem for rødt på grund af signalforvirring.</p><p id="p217">Kirsten Anslev var tæt på at blive påkørt to gange inden for en uge. » Kommunen burde overveje at fjerne cyklisternes venstresvingspil, fordi den giver falsk tryghed, når bilisterne tror, at de kan køre, selvom der er rødt bagude, « siger Kirsten Anslev.</p><p id="p218"><br /><em style="bold">Christianitterne vil købe Christiania</em></p><p id="p219">Christianitterne har besluttet at sige ja til regeringens tilbud om at købe fristadens ejendomme fra Staten, oplyser gruppens talsmand.</p><p id="p220"><br /><em style="bold">Dragør ønsker mindre samarbejde</em></p><p id="p221">Et enigt Dragør-byråd anbefaler Venstres lovforslag på tinge om at lette betingelserne for det forpligtende samarbejde med Tårnby. Især ser Dragørs politikere positivt på den del af lovforslaget, der beskriver, at den lille kommune i det forpligtende arbejde kan lave aftale med andre kommuner om de opgaver, der er omfattet af loven samt kan hjemtage opgaver på beskæftigelsesområdet.</p><p id="p222">I Folketinget er S imod lovforslaget, og bliver forligspartierne bag kommunalreformen ikke enige, skal der et forligsbrud til for at gennemføre en lovændring.</p><p id="p223"><br /><em style="bold">Vrede over servicebussers lukning</em></p><p id="p224">Ærgrelsen over, at Amagers to københavnske servicebusser nedlægges til oktober, har ikke lagt sig. 150 ældre borgere giver ved et borgermøde i Sløjfen på Øresundsvej deres mening til kende overfor politikere, økonomiforvaltning og Movia. Især er mange ældre beboere fra Sundparken mødt op. Når servicebusserne nedlægges, frekventerer ingen buslinjer nemlig Sundparken længere. Og gåafstande til busstoppesteder, der for yngre ben synes overkommelige, er for den gangbesværede og måske rollatorbrugende ældre borger afgørende for, om busturen helt opgives.</p><p id="p225"><br /><em style="bold">Dragør Bio får støtte til digitalisering</em></p><p id="p226">Først blev Dragør Bios anmodning om et tilskud eller en underskudsgaranti på 300.000 kroner til medfinansiering af en digitalisering af biografens tekniske udstyr sendt videre til efterårets budgetforhandlinger, men biografen ender med at få en langt tidligere afklaring fra politikerne. Et flertal beslutter at give biografen en garanti på max. 300.000 kroner til indkøb af digitalt udstyr i 2012. Dragør Bio skal dog selv ud og finde støtte til resten af finansieringen af digitaliseringen.</p><p id="p227"><br /><em style="bold">Dropper drift af skyttecenter</em></p><p id="p228">Københavns Kommune opsiger lejemålet af Københavns Skyttecenter på Selinevej. Hvis brugerne og Naturstyrelsen ikke får forhandlet en aftale på plads om fremtidig brugerdrift, lukker anlægget senest med udgangen af 2012.</p><p id="p229"><br /><em style="bold">Flere klager over kommunen</em></p><p id="p230">Borgerrådgiveren i Københavns Kommune fik 39 procent flere henvendelser i 2010 end året før fra borgere, der klager over Københavns Kommune, viser det sig i borgerrådgiverens årsberetning.</p><p id="p231">Et eksempel på en klagesag er en kvinde, som fik tilbudt en bedre institutionsplads til sit handicappede barn -den lå dog langt fra kvindens hjem.</p><p id="p232">Hun fik oplyst, at det var en formsag at få en kørselsaftale, og at hun blot skulle ansøge samme sted. Kvinden accepterede tilbuddet og meldte barnet ud af den daværende institution i tillid til, at sagsbehandlerens oplysning var korrekt. Det viste sig, at kvinden skulle søge om kørselsaftale i en anden forvaltning, hvor hun så fik afslag. Hun måtte efterfølgende bruge op til fem timer dagligt på transport, da barnet ikke kunne vende tilbage til sin gamle institution.</p><p id="p233"><br /><em style="bold">Studie Tværs overtager arven</em></p><p id="p234">Studie Tværs slår dørene op for et nyt lydstudie i Ungehuset i Norgesgade. I samarbejde med hip hop projektet Ghetto Gourmet skal det give områdets unge mulighed for at brage gennem lydmuren til det professionelle musikmiljø.</p><p id="p235">Studiet har arvet grej -og resten af pengene -fra den nedlagte Klub 47.</p><p id="p236"><br /><em style="bold">Kulturforening til caféfolket</em></p><p id="p237">Café 5-øren har nu også en kulturforening med lokalpolitikeren Bjarne Fey ( SF) som primus motor på en stribe udfl ugter, der sætter fokus på øens folkelige kultur, historie og arkitektur. Fey har længe været en særdeles ivrig kender af Sundbyernes lokale kolorit, både når det kommer til prisbelønnet arkitektur, Amagers militære forhistorie og den mere folkelige kultur.</p><p id="p238">Samtidig er han flittig gæst på caféen, og sammen med bartender Susanne Thorsen har han nu fået gang i den nye forening.</p><p id="p1">CHRISTIANSHAVN: De to Amagerpiger Amalie og Emilie har været blikfang for Amager Bladets 140 års avisjubilæum, og de to friske Dragør-piger i deres flotte Amagerdragter bød gæsterne velkommen til restaurant Ravelinen, hvor bladets første 140 år blev fejret med manér.</p><p id="p2">Til tonerne af ' Silles Jazzkvintet' dukkede kunder, forretningsforbindelser, samarbejdspartnere, nye og gamle aviskollegaer samt ikke mindst alle forgreninger af læserkredsen op ved indgangsportalen for at hilse på bladets ledelse og medarbejdere.</p><p id="p3">Amager Bladets chefredaktør Jan Jeppesen takkede for det store fremmøde og nævnte i sin tale, at bladet har overlevet den ene trussel mod bladets overlevelse efter den anden.</p><p id="p4">» Amager Bladet er efterhånden en af de danske ugeaviser, der ikke er sygnet hen i bladskoven.</p><p id="p5">Det skyldes først og fremmest nogle stærke rødder, og at bladet har grokraft, også når økonomiske storme eller andre trusler kan tage pusten fra de fleste. Anden verdenskrig, finanskrise, bankkrak eller et nedbrændt arkiv -Amager Bladet har overlevet det hele.</p><p id="p6">Ja, tænk engang; I 1999 snakkede man om den store avisdød, da internet og senere de sociale medier holdt indtog i de danske hjem. I dette spektakel af ukritisk og til tider uvæsentlig information, der deles på kryds og tværs, er Amager Bladet stadig en avis på tryk, « konstaterede Jan Jeppesen.</p><p id="p7">formand Bjarne Fey.</p><p id="p1">140 ÅR: Selvtilliden har altid været stor på Amager Bladet. De ansatte er simpelthen stolte af deres avis.</p><p id="p2">I lokalerne i bladhuset i Ebertsgade hænger den gamle forside -i guldramme -fra bladets 125 års jubilæum i 1999. Det er et vidnesbyrd om, at Amager Bladet har en historisk lang tradition for at være amagerkaneres førende nyhedsmedie.</p><p id="p3">En position, der blev yderligere forstærket i 2004, da professor Anker Brink Lund fra Syddansk Universitet analyserede de danske lokalaviser og uddelte topkarakteren 10 til Amager Bladet som eneste af de 18 undersøgte lokalaviser.</p><p id="p4">Grundstammen i Amager Bladet hver uge er mindst en kritisk historie, en reportage og en personlig historie.</p><p id="p5">Samtidig er indholdet præget af notitsstof, sport, kultur, debat og en lederartikel.</p><p id="p6">Den ugentlige lederartikel er med til at cementere, at Amager Bladet gerne giver udtryk for meninger og holdninger.</p><p id="p7">Amager Bladet bliver flittigt citeret af andre medier, og bladet læses af alle forgreninger af læserkredsen -også af folk, der ikke har bopæl på øen, men som enten har tegnet abonnement eller læser bladets e-paperudgave.</p><p id="p8">En af forklaringerne på Amager Bladets succés og topkarakter tilbage i 2004, er, at bladets redaktionelle indhold er præget af væsentlighed og objektivitet. En sag bliver altid behandlet kritisk, men fair. Og Amager Bladet kæmper gerne en god sag.</p><p id="p9">Det kan vi takke den kontinuitet for, der har præget chefredaktørerne gennem årene.</p><p id="p10"><br /><em style="bold">Uheldigt tal</em></p><p id="p11">Tallet er uheldigt, men 13 navne er på listen over chefredaktører, der har været med til at præge det redaktionelle indhold og udviklingen i Amager Bladets spalter.</p><p id="p12">Amager Bladet blev stiftet af bogtrykker Theodor Nielsen, og han blev efterfulgt i rækken af chefredaktører af postkontrollør Chresten Nicolaisen, der var telegrafbestyrer i Dragør, Poul Vibæk, der var sognepræst samt N. P. Svane, der var gartner og formand for Amagerlands Producentforening.</p><p id="p13">Først derefter begyndte egentlige bladfolk at interessere sig for rigtig lokalpresse på Amager. Det var Kai Holbech og Anthon Larsen.</p><p id="p14">Gunnar Haastrup Vig stod ved roret i de 40 år, da hele den eksplosive udvikling førte de bedste distriktsblade frem til deres nuværende standard, så det blev en faktor, man regnede med. Samtidig var han den, der først så behovet for et lokalt magasin til samtlige hustande, og sideløbende med abonnementsbladet Amager Bladet byggedes magasinet Amager Avis, og førte disse to blade frem til en førende position for den københavnske distriktspresse.</p><p id="p15">Da Haastrup Vig i efteråret 1970 trak sig tilbage, udnævntes Kjeld B.</p><p id="p16">Nilsson, som i et års tid havde været medarbejder på bladet, til hans efterfølger. Kjeld B. Nilsson, der var en dygtig skribent og engageret redaktør, som i kraft af sin journalistiske kunnen, sin interesse og sit lokalkendskab var Amager Bladet en god mand.</p><p id="p17"><br /><em style="bold">Arboe og » Salle «</em></p><p id="p18">Kjeld B. Nilssons efterfølger blev Claus Arboe-Rasmussen, som der stod megen respekt om, ikke alene som en dygtig bladmand, men også på grund af hans mange interesser; grundige studier i ind-og udland, som chef for » Livjægerne « og hans aktivteter for » Lions « for blot at nævne et par stykker.</p><p id="p19">Efter Claus Arboe Rasmussen blev sportsredaktør Jørgen Salomonsen udnævnt til ny redaktør. Jørgen Salomonsen var en kendt skikkelse på øen, ikke mindst fordi han spillede på Fremad Amagers divisionshold i mange år. Jørgen Salomonsen forsatte den gode redaktionelle linie, men måtte sige farvel til bladet, da han fik et tilbud, som han simpelthen ikke kunne sig nej tak til.</p><p id="p20">Jens Ove Jørgensen blev ny mand i redaktørstolen, men to år senere forlod han Amager Bladet til fordel for en stilling i Det Berlingske Hus.</p><p id="p21">Og Kim Haagen Andersen nåede at være Amager Bladets chefredaktør i tre år, inden han blev hentet til De Danske Skytte-, Gymnastik-og idrætsforeninger.</p><p id="p22">Det er Amager Bladets nuværende chefredaktør, Jan Jeppesen, som i 1989 afløste Kim Haagen Andersen.</p><p id="p23">Jan Jeppesen blev i 1985 engageret som sportsmedarbejder på bladet, senere ansat som journalist, inden han i en alder af 25 år blev udnævnt til Amager Bladets yngste chefredaktør.</p><block><p>Balladen om prestigeprojektet Amager Bakke og den udskældte affaldsdirektør Ulla Röttger er nået nye højder. </p></block><p id="p1">140 ÅR: Køenhavns bykonge gennem flere år, Egon Weidekamp forstod altid at komme i rampelyset -enten til hest ved fastalavnsridningen på Store Møllevej, hvor overborgmesteren bogstavelig talt faldt til jorden, eller ved Miss Amager-finalerne i det gamle diskotek Hollywood på Amagerbrogade.</p><p id="p2">Miss Amager-konkurrencen var i slutningen af halvfjerdserne og begyndelsen af firserne en af Amager Bladets mest populære aktiviteter. Finalen trak altid fuldt hus, og mange kendte personer stillede beredvilligt op som dommere.</p><p id="p3">Den sidste Miss Amager-finale med Katia Conradi fandt sted i juni 1984. Ti piger stillede op til finalen, og Egon Weidekamp overrakte endda præmier til de søge piger, og det var populært blandt de 416 betalende tilskuere, der fyldte Hollywood til sidste plads.</p><p id="p4">Det var fjerde gang, at Miss Amager blev afviklet i samarbejde med Katia Conradi, Hollywood og Amager Bladet.</p><p id="p5">I 1987 blev konceptet genoplivet med de nye samarbejdspartnere til Amager Bladet og Hollywood.</p><p id="p1">FARSTRUP: Et spøgelse huserer ifølge beboere stadigvæk, men ellers emmer bevaringsværdige Waar Hovedgaard fra 1500-tallet af forandring.</p><p id="p2">Vivi og Anders Amager købte hovedbygningen i 1977 sammen med 15 hektar jord, deler dog nu ejerskabet med parrets fire børn som led i et fuldført glidende generationsskifte, og med en enkelt undtagelse er alle børn og børnebørn fra nær og fjern rykket ind på gemakkerne.</p><p id="p3">De sidste brikker for generationsskiftet faldt på plads, da svigersønnen, Stefan Janek, sidste år gik på pension som F-16 pilot i det tyske flyvevåben i en alder af 42 år med rang af oberst.</p><p id="p4">Han og hustruen, Lykke Amager Janek, og deres tre børn, flyttede for nylig fra Nordtyskland til hendes barndomshjem ved Farstrup i den vestligste del af Aalborg Kommune, hvor de nu deler Waar Hovedgaards østfløj med Vivi og Anders Amager.</p><p id="p5">I forvejen var den yngste datter, Anne-Sophie, rykket ind i et nærliggende hus sammen med sin familie, sønnen Mikkel og familie frister tilværelsen i hovedgårdens portnerbolig, mens søn og medejer David og hans hustru og børn bor i midtjyske Sorring.</p><p id="p6">-Vi har alle aftalt en slags pagt, hvor vi lover hinanden, at ingen skal føle sig stavnsbundet til Waar Hovedgaard, og at stedet skal forblive i familiens eje uanset hændelser som dødsfald i ejerkredsen, fortæller ældstedatter Lykke Amager Janek, der nu har overtaget ansvaret for bed and breakfast fra forældrene.</p><p id="p7">-Jeg opgraderer oplevelsen med økologisk morgenmad, men også værelserne har fået et pift, fremhæver Lykke Amager Janek, og fremviser den nye, rummelige brudesuite med himmelseng og udsigt til Limfjorden.</p><p id="p8">Parret Vivi og Anders Amager understreger vigtigheden af familie-projektet.</p><p id="p9">-Hvis ikke børnene var flyttet ind, havde Vivi og jeg nok solgt Waar Hovedgaard.</p><p id="p10">Det koster jo både tid, kræfter og økonomi at drive sådan et sted, og jeg er overbevist om, at medejerskabet gavner ikke mindst mulighederne for at renovere løbende, kommenterer Anders Amager.</p><p id="p11">Familiens nestor står fortsat i spidsen for rundvisninger på det middelalderlige gods, der i lokale folkemunde også bliver kaldt " Waar Slot" l Det husede engang prominente som den berømte danske forfatter Knuth Becker i tre årtier, og H. C. Andersen og Kong Christian 4. hører til blandt dem, der formentlig aflagde en gæstevisit.</p><p id="p12">-Og så giver vi jo husly til et spøgelse, påpeger Anders Amager Karen Friis spøger angiveligt i skikkelse af " Den grå dame" som straf for, at hendes datter blev begravet levende bag en mur i hovedgårdens kælder, da datteren fik et barn uden for ægteskabet med en opstemt herre fra nærliggende Krastrup Gods.</p><p id="p13">-Og vores labyrint burde også blive en attraktion. Den har nu vokset sig større end den på Egeskov, fremhæver forstuddannede Anders Amager.</p><p id="p14">Sammen med sin søn Mikkel køber og sælger han svenske skovejendomme via firmaet Skov og Jagt, og det seneste skud på stammen -regnskovsbevarende teakplantager i Panama via selskabet EcoEconomics -der tilbyder aktier i det hårde, hurtigt voksende og CO2 konsumerende tropetræ.</p><p id="p15">-Det går fint med salget af skovejendomme, mens finanskrisen desværre lægger en dæmper på lysten til at købe aktier i regnskovsbevarende teaktræ, konstaterer Anders Amager.</p><p id="p16">-Måske beslutter vi os for at udbyde projektet på folkeaktier til nogle få tusinde kroner stykket.</p><p id="p17">Bed and Breakfast på Waar Hovedgaard åbner netop nu, og familien Amager byder på Åbent Hus 7. maj 13-16.</p><p id="p1">De har lagt navn til lidt af hvert, dem ude på øen. Engang lossede københavnerne sit skrald og skidt af herude, og så lå øgenavnet ligetil. Senest er nyere tids mest opsigtsvækkende serie-voldtægtsforbryder og morder blevet opkaldt efter Danmarks tættest befolkede ø.</p><p id="p2">Amagermanden blev i går formiddag kendt skyldig i to mord og seks voldtægter. Sagens brutale omfang og grusomme detaljer er igennem de 12 dage, retssagen har varet, blevet udbasuneret i de danske medier.</p><p id="p3">Så er spørgsmålet, om forbryderen havde heddet Hellerupmanden, hvis han havde været fra Nordkysten? Eller er det kun Amager, man må klistre grimme prædikater på? Som dommen for mandens ugerninger blev læst op, lod Amagermanden, MLH, sit ansigt dække af sine knyttede hænder.</p><p id="p4">Ude på Amager trækker man på skuldrene. Manden var jo sindssyg, og sindssyge mennesker findes på alle kanter, lyder argumentet »Men de kan kalde ham, hvad de vil, de journalister.</p><p id="p5">Tilnavnet er bare en fiks journalists måde at lave en smart overskrift på,« siger Kaj Munck, der sidder klar med en karrysildemad med kapers på Boulevard Bodega.</p><p id="p6">Han er efterlønner og har arbejdet som anlægsgartner i 40 år herude.</p><p id="p7">Lige nu sidder Kaj Munck over for sine to kammerater til en herrefrokost på stambaren.</p><p id="p8">Herren over for blander sig i samtalen.</p><p id="p9">»Det er jo endnu mere dårlig omtale af øen, og det er da irriterende. Vi har altid skullet høre på det med kriminaliteten, og selv om Amager er et godt sted at bo, er der hele tiden noget, der holder os fast i det dårlige omdømme,« siger Kaj Munck.</p><p id="p10">Selv om Amager kan gå fri af alle anklager, og skøre mennesker handler ens, om de er fra Hellerup eller Amager, har sagen nu sat sit præg på egnen, afbryder Kaj Munck. Han har selv været aktiv i fodboldklubben, hvor MLH var træner og ved, hvor chokerede egnens beboere har været.</p><p id="p11">»Det er så forfærdeligt, at ingen kan rumme det,« siger han.</p><p id="p12"><br /><em style="bold">Første drab i 1987</em></p><p id="p13">MLH, eller Amagermanden om man vil, begik sit første drab i Valby i 1987, derefter fulgte drabet på en 40-årig skolelærer i Fasanskoven på Amager i 1990. Politiet fik aldrig opklaret sagerne, indtil en voldtægt af en 17-årig pige i september 2010 gav efterforskerne nys om en ny sammenhæng.</p><p id="p14">Hurtigt blev flere voldtægtssager koblet til mordene, og efter et par måneders efterforskning rejste politiet tiltale mod den 46-årige familiefar og fodboldtræner fra Amager.</p><p id="p15">Vibeke Knudsen har spist sig kvart igennem en sandwich med sin veninde på cafeen Ingolfs Kaffebar, der deler gade med det hus, hvor MLH i 1995 groft voldtog fire kvinder. Tre af ofrene var 14 og 15 år gamle, mens den fjerde kvinde var 23 år.</p><p id="p16">Hun har boet lige i nærheden i halvandet år.</p><p id="p17">»Men jeg holder ikke mindre af Amager. Det har det hele. Her er strand og natur, og så er det tæt på byen,« siger hun, men tilføjer: »Jeg er nok holdt op med at gå alene til stranden om aftenen.« Fra lorteø til opsving Lorteøen blev efter 1970' erne fjernet for lort, og i 90' erne og 00' erne fik de metro, villaerne steg i pris, og som det endelige kvalitetsstempel fik amagerkanerne den store strand.</p><p id="p18">Med Miamilignende fortove til rulleskøjtende strandpiger og lyst sand at sole sig på, lignede strandkvarteret noget fra et feriekatalog.</p><p id="p19">Nu går social og sundhedshjælperen Birgitte Nielsen tur herude med sin labrador Jarle. Med osende skorstene i horisonten går betonbunkere, decemberhimmel, røg, skyer og havvand næsten i et med sine lysegrå nuancer.</p><p id="p20">»Jeg snakkede da nok lige med min søster om at passe på sig selv derude ved kolonihavekvarteret, hvor en af forbrydelserne foregik,« siger hun.</p><p id="p21">»Men der findes desværre sindssyge mennesker alle vegne, og så kunne man jo være evigt bekymret, hvis man skulle bryde sit hoved med det hele tiden.« Det fik dog beboerne i området til at ånde lettet op, da han blev fanget og fængslet, erkender Birgitte Nielsen, der har boet på Amager næsten hele sit liv. For en kort stund flyttede hun fra Amager Fælled til Nørrebro, men vendte så tilbage.</p><p id="p22">»Det er mediernes måde at give ham et genkendeligt ansigt. Jeg er ikke vred over det, for det er lige meget. Så kalder man ham Amagermanden, og så tænker folk på Amager, når de hører om de grusomheder, han har begået.</p><p id="p23">Men vi ved godt, at Amager bare er Amager - og her er fantastisk.« Faktisk er forbryderens tilnavn ikke det, der irriterer Birgitte Nielsen mest ved Amagers omdømme. Det er forestillingen om Amager, som et sted, hvor alle er ens: storrygende, stordrikkende døgenigter med en stor flab.</p><p id="p24">Amagerpiger med tatoveringer på lænden, og teenagedrenge med bagvendt kasket og grovkornet attitude.</p><p id="p25">»Hellere lade medierne koble Amager til en enkelt sindssyg mand, end at alle kvinder på øen bliver opfattet som billige Amagerpiger.</p><p id="p26">Det er nu næsten værre.«.</p><p id="p27">SOTH@INFORMATION.DK</p><p id="p28">Det er jo endnu mere dårlig omtale af øen, og det er da irriterende. Vi har altid skullet høre på det med kriminaliteten, og selv om Amager er et godt sted at bo, er det hele tiden noget, der holder os fast i det dårlige omdømme Kaj Munck, Boulevard Bodega på Amager ".</p><p id="p29"><br /><em style="bold">Fakta: Fakta: Det blev MLH kendt skyldig for</em></p><p id="p30">16. februar 1987 blev den 73-årige Edith Louise Andrup stranguleret i sit hjem i Valby i København. Byretten finder det bevist, at MLH begik drabet og stjal smykker fra kvinden.</p><p id="p31">August 1990 blev den 40-årige skolelærer Lene Buchardt kvalt i Fasanskoven på Amager. Et flertal af dommere og nævninge finder MLH skyldig i drab og voldtægtsforsøg.</p><p id="p32">Kun en nævning ville dømme ham for fuldbyrdet voldtægt.</p><p id="p33">19. oktober 1995 trængte en mand ind i en villa på Ingolfs Alle, hvor han voldtager to piger på 14 år, en 15-årig pige og en 23-årig kvinde. Efter at have truet sig til smykker for cirka 75.000 kroner og et dankort efterlod han de fire bagbundet i kælderen.</p><p id="p34">3. maj 2005 blev en 24-årig kvinde overfaldet i sit værelse på Amagerkollegiet. Gennem to timer bliver hun udsat for flere voldtægter og grove seksuelle krænkelser.</p><p id="p35">25. september 2010 blev en 17-årig pige overfaldet i en kolonihaveforening på Kongelundsvej.</p><p id="p36">Hun blev slået og truet med kniv, hvorefter gerningsmanden gennem mere end halvanden time voldtog hende.</p><p id="p1">HELE ØEN: Skorstenen rager 130 meter i luften, og der er allerede gang i ovnene i Københavns nye forbrændingsanlæg, Amager Bakke, som trods tekniske og økonomiske udfordringer forventes at kunne levere strøm til hele landet. Og som en sidegevinst bliver et hit for de københavnere, der elsker at kunne vandre, løbe, klatre og ikke mindst stå på ski op og ned af forbrændingsanlægget, der er bygget af Amager Ressource Centers fem ejerkommuner.</p><p id="p2">Amager Bakke er allerede blevet rost til skyerne ude i den store verden i form ' Den Europæiske Stålpris' for ståldesignet, og så er anlægget blevet kåret som et af verdens ti mest innovative projekter af New York Times.</p><p id="p3">I torsdags blev det til endnu en pris, da Amager Erhvervsråd og Amager Bladet uddelte Amager Erhvervspris 2017 til Amager Ressource Center.</p><p id="p4"><br /><em style="bold">Det er et godt byggeri</em></p><p id="p5">Prisuddelingen fandt sted på Radisson Blu Scandanvia Hotel, hvor Amager Ressource Center var reprænseret ved direktør Dan Fredskov, bestyrelsesformand Lars Weiss og kommunikationschef Morten Kramer Nielsen.</p><p id="p6">» Vi er glade for prisen for Amager Bakke, « sagde Lars Weiss, da han takkede for kåringen.</p><p id="p7">» Amager Bakke er et godt byggeri. Vi har brændt affald et halvt års tid, og det går bedre og bedre. Vi ønskede at få et af verdens mest energieffektive og miljøvenlige forbrændingsanlæg -og det har vi fået.</p><p id="p8">Rent faktisk har vi regnet ud, at vi sparer NOX-udledningen fra det, der svarer til næsten 50.000 biler årligt. Det er godt for den friske luft på Amager, og det er noget af det, der er med til at gøre Amager Bakke verdenskendt. « Lars Weiss forklarede, at der hver uge komme internationale delegationer for at se Amager Bakke -for at se danske løsninger på en af miljøets store udfordringer: » Nemlig hvad vi skal gøre med det affald, vi ikke kan genanvende.</p><p id="p9">Det brander København og det brander Amager, « sagde Lars Weiss.</p><p id="p10">» Og ja, det er et stort byggeri.</p><p id="p11">Det fylder det, der svarer til syv fodboldbaner. Siloen kan rumme 22.000 tons affald, og der er mere end 850 pumper, 1.800 ventiler og 3.300 måleinstrumenter.</p><p id="p12">Der er også brugt 5.000 tons stål og 2.400 betonpæle.</p><p id="p13">Amager Bakke leverer cirka 20 procent af fjernvarmen her i byen og el til 50.000 hustande årligt. Så det er en betragtelig energiproduktion, vi har med at gøre. « .</p><p id="p14"><br /><em style="bold">Plads til mere affald</em></p><p id="p15">Lars Weiss afslørede, at den rekreative del af Amager Bakke åbner til efteråret, og han glæder sig til at kunne invitere alle amagerkanere at komme ud og » få en fantastisk udsigt over øen « . » Det er vores måde at give noget tilbage til byen, nu hvor vi tager imod affaldet.</p><p id="p16">Apropos affaldet er vi meget glade for det affald, I sender til os hver dag. Og I må godt sende mere. Vi har plads, « jokede Lars Weiss med henvisning til Amager Bakkes udfordring med at få affald nok til at få økonomien på plads.</p><p id="p17">Amager Erhvervspris uddeles af Amager Erhvervsråd og Amager Bladet.</p><p id="p18">Det er Amager Erhversvråds bestyrelse og Amager Bladets chefredaktør der udpeger prismodtageren.</p><p id="p19">Med prisen følger et diplom samt glasskulptur, der er lavet af glaspuster Rikke Bruzelius fra Glasseriet.</p><p id="p1">Godsejerparret Vivi og Anders Amager fra historiske og bevaringsværdige Waar Hovedgaard med tilnavnet Waar Slot tæller nu for alvor ned til et generationsskifte.</p><p id="p2">Sønnen, den 33-årige Mikkel Amager, står allerede opført som medejer, han og kæresten, 27-årige Mie Svarre Kristensen, er flyttet ind i portnerboligen, men også den yngste datter, 25-årige Anne-Sophie Amager, bor nu på godset sammen med kæresten, 28-årige Kristian Hald Madsen.</p><p id="p3">I 2010 flytter den ældste datter, 36-årige Lykke Amager Jannik, ind i hovedbygningen sammen med sin mand, major i det tyske flyvevåben, Stefan Jannik, og parrets børn, seks-årige Jonas, ni-årige Rebekka, og Astrid med 13 somre på samvittigheden. I øjeblikket bor familien bor i tyske Ardore i Schleswig.</p><p id="p4">- Når de flytter ind, rykker vi formentlig ud til en bolig i Aalborg, men beholder et antal værelser øremærket os, fortæller 63-årige Vivi Amager.</p><p id="p5">Til gengæld agter den ældste søn, 41-årige David Amager, at forblive uden for dynastiet i det daglige, hvor han frister livet i Sorring mellem Århus og Silkeborg sammen med hustruen, 38-årige Annemette Kjærgaard Amager, og deres søn, syv-årige Anders.</p><p id="p6">Waar Hovedgaard optræder i en skriftlig kilde for første gang i 1450, hvor den hørte under Vitskøl Kloster. I 1536 overtog Christian den 3. stedet, og Waar Slot hørte under Kronen indtil 1573, hvor den blev købt af Bjørn Andersen Bjørn - Chr. den 4`s senere rigskansler - der 10 år efter overdrog godset til navnkundige Karen Friis - gift Bjørn.</p><p id="p7">Karen Friis spøger angiveligt i skikkelse af "Den grå dame" som straf for, at hendes datter blev begravet levende bag en mur, da datteren fik et barn uden for ægteskabet med en opstemt herre fra nærliggende Krastrup Gods.</p><p id="p8"> Den kendte danske forfatter, Knuth Becker, drev Waar Hovedgaard ved Farstrup mellem Nibe og Løgstør fra 1934 og indtil 1968, hvor Christian Lomborg satte sit navn på skødet. I 1977 solgte han stedet med tilhørende jorde til Vivi og Anders Amager.</p><p id="p9">- Hovedgaarden var dengang i en sørgelig forfatning, lignede nærmest en ruin, konstaterer parret.</p><p id="p10">Mange renoveringer og juletræer senere har de solgt jorden fra, satser på svenske skovejendomme, og det seneste skud på stammen - regnskovsbevarende teak-plantager i Panama via selskabet EcoEconomics - der tilbyder aktier i det hårde, hurtigtvoksende og CO2 konsumerende tropetræ (se tidligere omtale i NORDJYSKE Medier).</p><p id="p11">Godset omfatter fortsat 13 en halv tdr. land park, og Waar Hovedgaard bliver efter planen ført videre som et rekreativt tilbud med bed and breakfast i turistsæsonen.</p><p id="p12">- Lykke overvejer servicen til også andre tider på året, erfarer Vivi Amager.</p><p id="p13">I øjeblikket agerer hun græsenke, mens husbonden, den 64-årige forstmand Anders Amager, rådgiver medarbejderne på teakplantagerne i mellemamerikanske Panama.</p><p id="p14">- Vi overvejer at sælge yderligere ud af indboet i 2010, når Lykke og familie rykker ind. De skal jo have plads til egne, medbragte møbler og andet inventar.</p><p id="p1">HELE ØEN: Man kan blive helt forpustet af flere årsager. En tur op ad trapperne til 23. etage af Bella Sky vil sikkert få de fleste til at hive efter vejret.</p><p id="p2">Stakåndet bliver man også, når man tænker på den rivende udvikling som er sket på Amager siden 1989.</p><p id="p3">Årstallet er skelsættende for Amager Erhvervsråd. Det var nemlig året, hvor rådet inviterede til den første erhvervskonference med fokus på Amagers fremtid. Dengang foregik konferencen i Bella Center -derude på en ødemark på fælleden. Uden Ørestad.</p><p id="p4">Uden Metro. Uden hoteller. Og uden en skyline til resten af København.</p><p id="p5">Hvad er mere nærliggende end at invitere til endnu en erhvervskonference -samme sted -om Amagers forvandling fra lorteø til skatteø? I et år, hvor Amager Erhvervsråd har eksisteret i 30 år, hvor Amager Bladet har fejret 140 års jubilæum og hvor Bella Center kan fejre 40 års jubilæum.</p><p id="p6">Trekløveret er gået sammen om Amager Erhvervskonference 2014, der finder sted torsdag 23. oktober i Bella Center.</p><p id="p7">» Vi har tidligere med stor succés afholdt tre konferencer, dels om Amagers placering i Øresundsregionen, og dels om Amagers infrastruktur. Nu er tiden kommet til at holde en konference om Amagers enorme forvandling og fortsatte udvikling, « siger Claus Ehlers fra Amager Erhvervsråd.</p><p id="p8">Han er flankeret på toppen af Bella Sky af erhvervsrådets formand Hugo Andersen og bestyrelsesmedlem Jes König, hvor de sammen med Amager Bladet og Bella Center er i gang med at finpudse de sidste detaljer til konferencen, hvor der bliver plads til 300 gæster.</p><p id="p9"><br /><em style="bold">Tætpakket program</em></p><p id="p10">Gæsterne kan se frem til et tætpakket program med indlæg fra administrerende direktør for Den Blå Planet, Dorte Gleie, adm. direktør for Amager Ressource Center, Ulla Röttger og bestyrelsesformand for den kommende multiarena i Ørestad, Bent Frank.</p><p id="p11">Endvidere vil der være indlæg om Amagers placering i Øresundsregionen, Amagerbrogades forvandling, Bella Centers fremtidsplaner, lokalavisernes udfordringer samt fremtidsforsker Uffe Palludans bud på Amagers fremtid.</p><p id="p12">» Siden den første erhvervskonference er der sket meget på Amager. Vi har fået en infrastruktur med en god balance, der gør det attraktivt at bo og arbejde på øen. Men udviklingen stopper ikke. Erhvervskonferencen vil komme med bud på den fortsatte udvikling, « siger erhvervsrådets formand Hugo Andersen, der er en varm fortaler for en havnetunnel.</p><p id="p13">» Og der vil være fokus på Amagers lyksagligheder, « påpeger bestyrelsesmedlem Jes König.</p><p id="p14">Claus Ehlers indleder konferencen med et causeri over Amagers forvandling fra lorteø til skatteø.</p><p id="p15">» Amager er spækket med attraktioner.</p><p id="p16">Den Blå Planet, den kommende multiarena og skibakken på Amager Ressource Center bidrager til at løfte hele øen. Jo, der er virkelig tale om, at Amager er forvandlet til en skatteø.</p><p id="p17">Det gør denne konference ekstra interessant, « påpeger Claus Ehlers.</p><p id="p18"><br /><em style="bold">Program for Amager Erhvervskonference</em></p><p id="p19">08.30-09.00 Registrering og morgenkaffe 09.00-09.05 Velkommen ved Hugo Andersen, formand for Amager Erhvervsråd 09.05-09.30 Amagers forvandling fra lorteø til skatteø ved Amager-entusiast Claus Ehlers 09.30-10.10 Amagers placering i Øresundsregionen ved professor Wichmann Mathiensen, Københavns Universitet 10.10-10.30 Kaffepause 10.30-1110 Bella Center - status og perspektiver ved administrerende direktør Allan Agerholm 1110-11.40 Den Blå Planet - Nordeuropas største akvarium ved administrerende direktør Dorte Gleie 1140-12.30 Frokost 12.30-13.00 Amager Bakke - et forbrændingsanlæg i verdensklasse ved administrerende direktør Ulla Röttger 13.00-13.30 Roayl Arena - Danmarks nye multiarena ved bestyrelsesformand Bent Frank 13.30-14.10 By &amp;Havn - status og fremtid ved administrerende direktør Jens Kramer Mikkelsen 14.10-14.30 Kaffepause 14.30-15.00 Ny Amagerbrogade - status og perspektiver ved medlem af Københavns Borgerrepræsentation, Lars Weiss 15.00-15.30 Lokalavisernes situation og udfordringer ved mediedirektør Allan Ullum, North Media A/S 15.30-16.00 Amagers fremtid ved fremtidsforsker Uffe Palludan 16.00-16.30 Afrunding 16.30-1700 Networkingi Bella Sky Bar 1700 Tak for denne gang.</p><p id="p20"><br /><em style="bold">Tilmelding til Amager Erhvervskonference</em></p><p id="p21">I samarbejde med Bella Center og Amager Bladet indbyder Amager Erhvervsråd til heldagskonference med temaet 'Amager i fortsat forvandling'. Konferencen afholdes torsdag 23. oktober i Bella Center. Der er registrering fra kl. 08.30 og konferencen varer fra Id 09.00-16.00. Prisen for deltagelse inkl. morgenmad, formiddagskaffe, frokost og eftermiddagskaffe er kun kr. 650 pr. person. Tilmelding: Se link andetsteds. Sidste tilmeldingsfrist er 16. oktober</p><p id="p1">HELE ØEN: Øens største medie, Amager Bladet, Amagers hæderkronede tøjfirma, Bacher Work Wear A/S, og øens førende fodboldklub, Fremad Amager, har slået pjalterne sammen for at skabe rammerne til en rigtig Amagerfest. Som optakt til 1. divisionskampen søndag 2. oktober i Sundby Idrætspark mellem Fremad Amager og AB, varmes der op med fadøl, pølser, konkurrencer, musik og 'taktikmøde' med Fremad Amagers cheftræner John Faxe Jensen og assistenttræner Peter Nielsen.</p><p id="p2">Det foregår i Bachers butik på Amagerbrogade 19, der åbner klokken 09.30 og først lukker klokken 17.00. Der er gratis fadøl, vin og vand i butikken hele dagen, men allerede fra åbningen bliver der fyret op under kedlerne. John Faxe og Peter Nielsen vil fortælle lidt om taktikken forud for AB-kampen. Det sker fra kl. 10.30.</p><p id="p3">Rene Diff - ham fra Aqua - kommer klokken 11.30 og uddeler gratis 'Dif Signatur burger &amp;Tottililas Dip tasting« til de første 150 kunder, der møder op fra kl. 11.30 og frem til cirka kl. 14.00 - eller til der er udsolgt. I butikken sælges tøj fra Boss, Gant, Eton, Stenstrøm, Brun &amp;Stengade, Sebago, Peak Performance og Matinique med 20 procent rabat. Blandt alle kunder, der tilmelder sig Bachers nyhedsbrev, trækkes lod om præmier til en samlet værdi af 75.000 kroner.</p><p id="p4"><br /><em style="bold">Vind CL-billetter</em></p><p id="p5">Desuden trækker vi lod om 20 sæsonkort til Fremad Amager samt 2x2 billetter til Champions League-kampen mellem FC København og Leicester, der spilles onsdag 2. november i Parken. To CL-billetter trækkes blandt Amager Bladets læsere, og de andre to billetter trækkes blandt Fremad Amagers sæsonkortholdere i pausen mellem Fremad Amager og AB. CL-konkurrencen for Amager Bladets læsere foregår på Amager Bladets Facebook-side.</p><p id="p6">Vi er tre gamle Amager-institutioner med sammenlagt mere end 300 år på bagen, og derfor kalder vi det 'En søndag på Amager'. Vi både tror og håber, at eventen vil få mange mennesker til at kigge forbi Bachers butik, og efterfølgende tage en tur i Sundby Idrætspark og opleve det vaskeægte københavneropgør mellem Fremad Amager og AB. Arbejderklubben mod akademikerne.</p><p id="p7">Vi har i hvert fald sørget for rammerne til en festlig søndag på Amager.</p><p id="p8">Der trækkes lod om to CL-billetter til FCK-Leicester i pausen mellem Fremad Amager og AB blandt sæsonkortholderne.</p><p id="p9">To CL-billetter trækkes blandt Amager Bladets læsere. Konkurrencen åbnes tirsdag ??. september på Amager Bladets Facebook-side.</p><p id="p1">FARSTRUP: Godsejerparret Vivi og Anders Amager fra historiske og bevaringsværdige Waar Hovedgaard med tilnavnet Waar Slot tæller nu for alvor ned til et generationsskifte.</p><p id="p2">Sønnen, den 33-årige Mikkel Amager, står allerede opført som medejer, han og kæresten, 27-årige Mie Svarre Kristensen, er flyttet ind i portnerboligen, men også den yngste datter, 25-årige Anne-Sophie Amager, bor nu på godset sammen med kæresten, 28-årige Kristian Hald Madsen.</p><p id="p3">I 2010 flytter den ældste datter, 36-årige Lykke Amager Jannik, ind i hovedbygningen sammen med sin mand, major i det tyske flyvevåben, Stefan Jannik, og parrets børn, seks-årige Jonas, ni-årige Rebekka, og Astrid med 13 somre på samvittigheden. I øjeblikket bor familien bor i tyske Ardore i Schleswig.</p><p id="p4">- Når de flytter ind, rykker vi formentlig ud til en bolig i Aalborg, men beholder et antal værelser øremærket os, fortæller 63-årige Vivi Amager.</p><p id="p5">Til gengæld agter den ældste søn, 41-årige David Amager, at forblive uden for dynastiet i det daglige, hvor han frister livet i Sorring mellem Århus og Silkeborg sammen med hustruen, 38-årige Annemette Kjærgaard Amager, og deres søn, syv-årige Anders.</p><p id="p6">Waar Hovedgaard optræder i en skriftlig kilde for første gang i 1450, hvor den hørte under Vitskøl Kloster. I 1536 overtog Christian den 3. stedet, og Waar Slot hørte under Kronen indtil 1573, hvor den blev købt af Bjørn Andersen Bjørn - Chr. den 4`s senere rigskansler - der 10 år efter overdrog godset til navnkundige Karen Friis - gift Bjørn.</p><p id="p7">Karen Friis spøger angiveligt i skikkelse af "Den grå dame" som straf for, at hendes datter blev begravet levende bag en mur, da datteren fik et barn uden for ægteskabet med en opstemt herre fra nærliggende Krastrup Gods.</p><p id="p8">Den kendte danske forfatter, Knuth Becker, drev Waar Hovedgaard ved Farstrup mellem Nibe og Løgstør fra 1934 og indtil 1968, hvor Christian Lomborg satte sit navn på skødet. I 1977 solgte han stedet med tilhørende jorde til Vivi og Anders Amager.</p><p id="p9">- Hovedgaarden var dengang i en sørgelig forfatning, lignede nærmest en ruin, konstaterer parret.</p><p id="p10">Mange renoveringer og juletræer senere har de solgt jorden fra, satser på svenske skovejendomme, og det seneste skud på stammen - regnskovsbevarende teak-plantager i Panama via selskabet EcoEconomics - der tilbyder aktier i det hårde, hurtigtvoksende og CO2 konsumerende tropetræ (se tidligere omtale i NORDJYSKE Medier).</p><p id="p11">Godset omfatter fortsat 13 en halv tdr. land park, og Waar Hovedgaard bliver efter planen ført videre som et rekreativt tilbud med bed and breakfast i turistsæsonen.</p><p id="p12">- Lykke overvejer servicen til også andre tider på året, erfarer Vivi Amager.</p><p id="p13">I øjeblikket agerer hun græsenke, mens husbonden, den 64-årige forstmand Anders Amager, rådgiver medarbejderne på teakplantagerne i mellemamerikanske Panama.</p><p id="p14">- Vi overvejer at sælge yderligere ud af indboet i 2010, når Lykke og familie rykker ind. De skal jo have plads til egne, medbragte møbler og andet inventar.</p><p><a target="_blank" href="http://woview.infomedia.dk/?url=http://www.nordjyske.dk/redirect/redirect.ashx%3Fctrl=10%26data=28%2c2974646%2c5%2c4&amp;OpointData=221c468bbb69a0b653b4972ed0c7a33eJmlkX3NpdGU9MzM3JmlkX2FydGljbGU9MzgyMTI2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Nordjyske.dk</a></p><p id="p1">BELLA CENTER: Det er svært at spå om fremtiden, men for professor Christian Wichmann Matthiessen var der ingen tvivl. Han forudså, hvordan Øresundsforbindelsen ville sammensvejse København og Malmø, og hvordan Ørestad kunne blive en moderne bydel.</p><p id="p2">» I begyndelsen af 1990erne var København præget af pessimisme. Det er i dag vendt til optimisme, fordi der er investeret i infrastruktur og fjernet fysiske barrier. Før Øresundsbroen pendlede et par hundrede om dagen med færgeoverfarten.</p><p id="p3">I dag pendler mellem 20.-25.000 mennesker dagligt mellem Danmark og Sverige. Med tanke på, at der bor over én million mennesker i Øresundsregionen er potentialet langt større, « sagde Wichmann Matthiessen.</p><p id="p4">Han var en af talerne ved Amagerkonferencen torsdag i Bella Center. Her havde Amager Erhvervsråd og Amager Bladet inviteret en række eksperter og direktører til at fortælle om visionen for deres virksomheder og placeringen på Amager, men først og fremmest, hvordan virksomhederne i fremtiden vil skabe mere vækst til Amager i form af øgede indtægter inden for turisme og underholdning.</p><p id="p5"><br /><em style="bold">Tre vigtige fremtidsfaktorer</em></p><p id="p6">» Beslutningen om Øresundsforbindelsen, om Metro og om Ørestad har skabt væksten, « fastslog Christian Wichmann Matthiesen, inden han nævnte tre vigtige faktorer for byens og øens fortsatte vækst: » Vi skal have ringmotorvej med havnetunnel, en letbanering. Det er massive, men nødvendinger investeringer. « I gamle dage sagde man, at udviklingen rider langsomt, men administrerende direktør for By &amp; Havn, Jens Kramer Mikkelsen, der i egenskab som Københavns overborgmester i 1990erne var med til at opstille kraner overalt i byen, har et helt andet syn på det i dag.</p><p id="p7">» Vi er seks-syv år forud for prognosen for Ørestad. Der bor i dag 10.000 mennesker i bydelen, men potentialet er 30.000 mennesker. Vi har solgt grunde i ét væk under finanskrisen, og intet tyder på, at udviklingen går i stå, « sagde han.</p><p id="p8">Bestyrelsesformand for Royal Arena -Københavns kommende multiarena -Bent Frank forklarede, at placeringen i Ørestad er helt unik i forhold til infrastruktur: » Der er Metro lige til døren, og Kramer har lovet, at Hannemanns Allé bliver udvidet, så lastbiler med udstyr kan køre direkte ind i arenaen og læsse af, mens publikum får adgang på den anden side af arenaen. « .</p><p id="p9"><br /><em style="bold">Interessen skal fastholdes</em></p><p id="p10">Amagerkonferencen blev indledt af Amager-entusiasten Claus Ehlers, der serverede en sprudlende forret med en tour de Amager og forvandlingen til skatteø.</p><p id="p11">Herefter kunne administrerende direktør for Den Blå Planet, Dorte Gleie, berette om » flere end én million besøgende det første år på planeten « , og at planeten allerede er blandt de fem mest besøgte attraktioner i Danmark.</p><p id="p12">» Det handler om at fastholde interessen, og derfor arbejder vi hele tiden på at udvikle akvariet, « forklarede Dorte Gleie.</p><p id="p13">En anden stor Amagervirksomhed, Amager Ressource Center, er påbegyndt byggeriet af Amager Bakke -et forbrændingsanlæg i verdensklasse med skibakke på taget.</p><p id="p14">» Det bliver verdens mest grønne forbrændingsanlæg, og når man tager turen ned ad skibakken kan man stille skiene inden overgangen fra den sorte til blå løjpe og dumpe direkte ind i anlægget. Desværre tillader vejret ikke, at det bliver på pulversne, så overfladen bliver af plastic, « afslørede administrerende direktør Ulla Röttger.</p><p id="p15">Fremtidsforsker Uffe Palludan afrundede en lang og inspirerende dag med at konstatere, at Øresundsintegrationen er gået i stå og sparkede boiden videre til politikerne på Christiansborg.</p><p id="p1">TÅRNBY: » Pengene falder på et rørt sted. Jeg rejser med hele familien til Madeira på lørdag, så nu bliver der lidt ekstra lommepenge, « konstaterede 79-årige Gunnar Wermus, da han sidste tirsdag fik overrakt prisen som årets idrætsleder 2017.</p><p id="p2">Kastrup-Magleby Badmintonklubs mekka på Gammel Kirkevej dannede rammen for prisuddelingen. Og restauranten var tætpakket med prisvindere, klubkammerater, bestyrelsesmedlemmer, venner og bekendte samt medlemmer af Amager Bladets Idrætspriskomité og repræsentanter fra sponsorerne, DanBolig og Nordea.</p><p id="p3">Den sprudlende formand fra pensionistbordtennisklubben BK12 Amager nåede lige at nyde sejrsfesten, inden han måtte forlade selskabet for at fejre konens 80-års fødselsdag.</p><p id="p4">» Men jeg er meget glad og stolt over at modtage prisen. Jeg stod dog ikke her i dag uden de 59 andre medlemmer af klubben, « sagde Gunnar Wermus -den ældste modtager af idrætslederprisen siden den blev stiftet i 1987.</p><p id="p5"><br /><em style="bold">Talent og vilje bag årets fund</em></p><p id="p6">I den anden ende af aldersskalaen blev badmintontalentet, 18-årige Freja Ravn fra KMB 2010, hædret med prisen som årets fund. Doublespecialisten, der drømmer om at kvalificere sig og vinde OL-medalje i Tokyo i 2024, fik roser med på vejen af komitémedlem Malene Dissing.</p><p id="p7">» For at blive kåret til årets fund skal man have talent samt vilje og energi til at nå sine sportslige drømme.</p><p id="p8">Og de egenskaber har du, Freja, « sagde Malene Dissing.</p><p id="p9">Formanden for håndboldklubben Amager SK, Henrik Mathiasen, takkede for prisen som årets klub, der blev motiveret af komitémedlem Michael Empacher.</p><p id="p10">» Vi møder ikke mange op i dag til prisoverrækkelsen, men det skyldes, at vores hold spiller kampe i aften, « forklarede Mathiasen og afslørede, at han trækker sig som formand » for at hellige sig familielivet noget mere «.</p><p id="p11"><br /><em style="bold">Amalie rydder medaljebuffeten</em></p><p id="p12">Dagens absolutte topnavn, cykelrytteren Amalie Dideriksen, der skulle modtage øens fornemste idrætshæder, Amager Bladets Idrætspris, for femte år i træk, var traditionen tro flankeret af familie, venner og klubkammerater fra Amager Cykle Ring.</p><p id="p13">Viceverdensmesteren på landevej har efterhånden vundet så mange internationale medaljer, at man skulle tro, at hun er i karrierens efterår.</p><p id="p14">Men sandheden er, at Amalie stadig er ung og kan vinde øens fornemste idrætshæder endnu flere gange, hvis hun fortsætter med at forbedre sig.</p><p id="p15">» Jeg får aldrig nok af det her, « sagde Amalie, der efter prisoverrækkelsen fik en god snak over medaljebuffeten med komitémedlemmerme og de andre prisvindere.</p><p id="p16"><br /><em style="bold">30.000 kroner uddelt</em></p><p id="p17">DanBolig og Nordea var repræsentret henholdsvis ved Niels Hald og Klaus Pedersen, der sammen med medlemmer af idrætspriskomiteen stod for uddelingen. I alt 30.000 kroner blev uddelt ved kåringerne, heraf 10.000 kroner til både årets idrætsleder og årets klub.</p><p id="p1">KASTRUP: » Du er en ildsjæl af en særlig kaliber, « sagde medlem af Amager Bladets Idrætspriskomité, Jørgen Jørgensen, til ære for årets idrætsleder 2013, Inge Abildgaard, formand for Kastrup Gymnastikforening af 1966.</p><p id="p2">Inge Abildgaard var én af fire kvinder, der blev kåret og hyldet ved den årlige uddeling af Amager Bladets idrætspriser.</p><p id="p3">Verdensmesteren i landevejscykling for U/ 23-ryttere, Amalie Dideriksen, Amager Cykle Ring, fik aftenens første bifald, efter Amager Bladets chefredaktør Jan Jeppesen hvade motiveret valget til øens fornemste idrætshæder, Amager Bladets Idrætspris.</p><p id="p4">» Kåringen af Amalie vidner om, at komitéen har en god evne til at spotte kommende stjerner, idet hun fik tilddelt prisen som årets fund i 2010, « sagde Jan Jeppesen.</p><p id="p5">Amager Cykle Ring var mødt talstærkt frem for at hylde Amalie Dideriksen, og blandt gratulanterne var en god gammel kending, klubbens tidligere formand Oluf ' Luffe' Jørgensen.</p><p id="p6">» Jeg var med dengang, hvor Dan Frost fik idrætsprisen i 1986, « bemærkede ' Luffe', inden han sammen med flere af klubbens træner, ledere og aktive blev kåret med prisen som årets klub.</p><p id="p7">» Amager Cykle Ring blev stiftet i 1940 og kunne have været kåret til årets klub for mange år siden, « sagde komitémedlem Michael Empacher, og hængte guldmedaljen om halsen på klubbens formand Lone Billehøj.</p><p id="p8"><br /><em style="bold">Fra en atletikstjerne til en anden</em></p><p id="p9">For komitémedlem Helle Sichlau var det en særlig ære at få lov til at uddele prisen årets fund til Sandra B. Christensen fra Amager Atletik Club.</p><p id="p10">Helle Sichlau var selv en af Danmarks bedste atleter i halvfjerdserne, da hun stillede op for Kastrup-Tårnby Atletikklub.</p><p id="p11">Sichlau, der blandt andet blev dansk mester i syvkamp, er blevet hædret med både prisen som årets fund og idrætsprisen.</p><p id="p12">» I dag hedder min gamle klub Amager Atletik Club, og derfor er det en stor ære at give prisen til dig, Sandra, « sagde Helle Sichlau.</p><p id="p13">Filialdirektør Morten Kjer, Nordea-Amager, og Niels Hald fra DanBolig, lykønskede prisvinderne med kontante pengepræmier for i alt 30.000 kroner.</p><p id="p14">Nordea og DanBolig er en del af partnerskabet bag Amager Bladets Idrætspris, der blev stiftet i 1953.</p><p id="p15">I gamle dage fandt guldkåringerne sted i Gammel Sundbyhal i forbindelse med Amagermesterskaberne i indendørs-fodbold samt i Amager Bladets eget bladhus.</p><p id="p16">Med udvidelsen af priserne årets idrætsleder og årets klub blev forholdene for trange, og de senere er det hotel Park Inn i Kastrup, der har været rammen for kåringerne, hvor prisvinderne er blevet beværtet efter bedste guld-opskrift: En medaljebuffet, der kan mætte enhver sportshelt.</p><p id="p1">HELE ØEN: Forfatteren Alexandre Dumas -manden bag romanen om Les trois Mousquetaries -blev fremhævet som inspirationskilde, da tovholderen på bogprojektet ' Amager -den lysegrønne ø', takkede Amager Erhvervsråd og Amager Bladet for tildelingen af Amager Erhvervspris 2010.</p><p id="p2">» Processen frem mod udgivelsen har bygget på det kendte motto » ' En for alle og alle for én « , « forklarede monsieur Claus Ehlers.</p><p id="p3">De tre titelpersoner i Alexandre Dumas-romanen hedder Athos, Porthos og Aramis.</p><p id="p4">De tre musketerer bag Ehlers hedder Bogø, Ege og Winther med fornavnene Dines og to gange Ole.</p><p id="p5">Amager Erhvervspris blev første gang uddelt i 1985, og hvor den tidligere er tildelt virksomheder, private erhvervspersoner eller organisationer, er det første gang, at prisen går til en bog.</p><p id="p6">» Jeg har i hvert fald aldrig tidligere oplevet det, « sagde Tårnbys borgmester Henrik Zimino, der var indbudt til at motivere valget af årets prismodtager.</p><p id="p7"><br /><em style="bold">Arkitektoniske perler</em></p><p id="p8">Bella Center dannede rammen for prisuddelingen -kun et stenkast fra de skæve tårne til Bella Sky Hotel -og Henrik Zimino benyttede lejligheden til at skamrose Amagers udvikling gennem de sidste 20 år.</p><p id="p9">» Vi har fået så mange nye hoteller, at man hurtigt kan finde en overnatningsmulighed på øen, « sagde Zimino og nævnte i flæng motorveje, Metro, jernbane, Øresundsbro, Ørestad, Field's, Islands Brygge, Amager Strandpark, Kastrup Søbad og » Papirflyveren « i lufthavnen som eksempler på forvandlingen.</p><p id="p10">» Og der dukker hele tiden nye arkitektoniske perler frem. I marts 2013 kan vi indvie Den Blå Planet, som bliver en fantastisk attraktion, « bemærkede Zimino.</p><p id="p11">» Med udgivelsen af ' Amager -den lysegrønne ø « har vi fået en bog, der fremhæver alt det nye, øens mange bygninger, bydele, arkitektoniske perler og ikke mindst herlighedsværdierne. Det er en flot og farvestrålende bog - en bog, der bliver læst om og om igen eller lagt frem, når der er gæster på besøg. « .</p><p id="p12"><br /><em style="bold">En kærlighedserklæring</em></p><p id="p13">Forfatter, fotograf og filminstruktør Ole Ege fik idéen til bogen under en fotosafari på øen, og inden længe var fotograf Ole Winther, erhvervsmanden Claus Ehlers og lokalhistoriker og forfatter Dines Bogø koblet på projektet.</p><p id="p14">» En kærlighedserklæring til Amager « siger de fire bagmænd om tilblivelsen og udgivelsen af den 260 sider lange bog, som er en faktuel og historisk travetur rundt på en foranderlig og farverig ø - krydret med tekt og billeder Folk uden for Amager har tidligere set skævt til øen og rynket på næsen over folk der boede på Amager. Den tid er en saga blot. I dag er Amager blevet in, og det er ikke så mærkeligt, for Amager rummer en mangfoldighed af attraktioner og herlighedsværdier, som sammen med enestående naturoplevelser gør Amager til noget særligt.</p><p id="p15">Ligesom i H. C. Andersens verdensberømte eventyr har Amager i sandhed gennemgået en forvandling fra » Den Grimme Ælling « til » Den stolte smukke svane « , mener udgiverne.</p><p id="p16">» Bogværket er en hyldest til Amager. En dokumentation af Amagers mange herlighedsværdier fastholdt i et overvældende antal smukke fotos og med fyldige kommentarer, der på informativ måde forklarer og giver baggrund for udviklingen, « fortalte Claus Ehlers.</p><p id="p17">Bogens systematik er bygget op omkring Margueriteruten, som i 2010 kom til Amager.</p><p id="p18">Margueriteruten blev indviet af Dronning Margrethe II i 1991, og er en angivelse af naturskønne veje i Danmark.</p><p id="p19">Men først i 2010 blev Amager fundet værdig til at indgå i ruten, og i bogen føles ruten Amager rundt langs kysten fra Knippelsbro og Langebro og med mange afstikkere ind på øen, samt til øen Saltholm, der ligger tæt på Amagers østkyst og kommunalt hører under Tårnby Kommune.</p><p id="p20"><br /><em style="bold">Trykstart før deadline</em></p><p id="p21">Ved prisuddelingen lagde Clauss Ehlers ikke skjul på, at havde været hektisk at nå udgivelsen før julen 2010.</p><p id="p22">» Vi manglede faktisk at skrive de sidste to afsnit, da bogen gik i trykken, « forklarede han og takkede for den store opbakning i form af sponsorsøtte og gode anmeldelser: » En særlig tak til Lars Baggesen fra Bog &amp; Idé i Amager Centret, der forlods indkøbte 1.000 eksemplarer, så den kunne nå at komme under mange juletræer. « Traditionen tro blev prisuddelingen overværet af repræsentanter fra øens erhvervsliv, og efter middagen kunne prisvinderne -mætte af indtryk og med hænderne fulde af diplom, blomster og glaskunst i form af vaser -forlade Bella Center som de fantastiske fire.</p><p id="p23">AMAGER ERHVERVSRIS Amager Erhvervsråd indstiftede prisen » Amager Erhvervspris « i samarbejde med Amager Bladet i 1985. Prisen tildeles hvert år en virksomhed, organisation eller privatperson, som på særlig vis gennem sit virke har bidraget til at synliggøre Amager.</p><p id="p24">Modtageren af prisen udvælges hvert år af Amager Erhvervsråd og Amager Bladet blandt de indkomne forslag til kandidater, som ved en særlig indsats har medvirket til at fremme Amagers image som et attraktivt erhvervs-og boligområde.</p><p>Stemningen er krigerisk, og konflikten er malet op som naturen mod kapitalismen. Men hvad er egentlig op og ned i sagen om Ørestad Fælled Kvarter? Her er 12 spørgsmål og 12 svar.<br /></p><p id="p1">Modtag en e-mail, når Pernille Dreyer har skrevet en ny artikel Modtag en e-mail, når Peter Burhøi har skrevet en ny artikel</p><p id="p2">Der har den seneste tid været sagt og skrevet meget om Ørestad Fælled Kvarter. Og fronterne er tegnet skarpt op.</p><p id="p3">Modstanderne af byggeriet består især af københavnere, der har forenet sig i grupper på Facebook. Ved deres side står fire politiske partier - Enhedslisten, SF, Alternativet og Radikale Venstre. Hovedargumentet imod byggeriet er byggeområdets store biodiversitet med sjældne planter og fredede arter af dyr.</p><p id="p4">Fortalerne for byggeriet har ikke fundet sammen i store Facebook-grupper. Men består af andre københavnere, et flertal i Folketinget og et flertal på Københavns Rådhus bestående af de resterende partier. Selskabet By &amp; Havn, der primært ejes af Københavns Kommune, men også af staten, står for at udvikle området.</p><p id="p5">Parterne kæmper indædt for hver sin sag. Og imens flyver fakta og spørgsmål rundt i luften. Vi forsøger at besvare de vigtigste her:</p><p id="p6">Der skal bygges, fordi et flertal i Folketinget har vedtaget det ved lov.</p><p id="p7">»Lov om Ørestaden m.v.« fra 1992 satte rammen for en helt ny bydel, Ørestad, i København. Ørestadsselskabet, der i 2007 blev til By &amp; Havn, blev dannet af ejerne Københavns Kommune og staten i fællesskab. Selskabet skulle forestå udviklingen af Ørestad, herunder sælge arealer fra Ørestad og bruge den økonomiske fortjeneste fra salget på at bygge Ørestadsbanen, som vi i dag kender som metroen.</p><p id="p8">Ørestad Fælled Kvarter - eller Amager Fælled Kvarter, som det hed tidligere - er netop sidste etape af det område, der i 1990erne blev udlagt til Ørestad. Ifølge By &amp; Havn skal kvarteret blive hjem for flere end 5.000 Københavnere. Det er By &amp; Havn og Pension Danmark, der i fællesskab skal udvikle kvarteret over de næste ti år.</p><p id="p9">Lad os tage det fra toppen og ned.</p><p id="p10">Naturpark Amager omfatter Amager Fælled, Kalvebod Fælled, Kongelunden og Sydamagers smukke kystlandskab. Naturpark Amagers samlede areal er på 35.000.000 m2.</p><p id="p11">Det samlede areal på selve Amager Fælled - den grønne fælled tættest på byen - er 3.180.000 m2.</p><p id="p12">Ørestad Fælled Kvarter udgør 187.000 m2.</p><p id="p13">Regne, regne. Ørestad Fælled Kvarter tager med andre ord seks procent af Amager Fælled eller knap én procent af Naturpark Amager.</p><p id="p14"><br /><em style="bold">Artiklen fortsættes under grafikken</em></p><p id="p15">Ja, for pengene er brugt på metrobyggeriet i København, så der er en ubetalt regning på omkring to mia. kr. De penge ville skulle findes et andet sted, hvis politikerne på rådhuset beslutter ikke at bygge. Partierne, der er imod byggeriet, har blandt andet foreslået at finde en ny byggegrund, finde pengene i kommunens budget, bygge tættere og højere på kommunale grunde eller betale gælden over tid. De mener, at det er et spørgsmål om politisk prioritering at bevare Amager Fælled, for hvis Borgerrepræsentationen vil finde pengene, kan den finde pengene i sit budget, lyder det. Men det bliver selvfølgelig på bekostning af noget andet.</p><p id="p16">Nej, de seks procent, der ifølge planen skal opføres 2.500 boliger på, er ikke fredet. Det er til gengæld resten af Amager Fælled. Det skete endeligt i 1994.</p><p id="p17">Det mener flere eksperter - i hvert fald hvis man sammenligner med store dele af resten af Amager Fælled. Selv om området i dag ligger i byzone, lå det i gamle dage tæt på vandet. Inddæmning har flyttet kystlinjen, men området har bibeholdt nogle af kvaliteterne fra sit gamle jeg: En strandeng. Men vigtigst er, at området ikke har været gødsket, pløjet eller påført muld. Det giver ofte stor naturværdi.</p><p id="p18">To af de danske biologer, der ved mest om Amager Fælled, lektor Hans Henrik Bruun fra Københavns Universitet, og biolog Anders N. Michaelsen anerkender begge området - bredt betragtet - som noget særligt i forhold til resten af fælleden.</p><p id="p19">Hans Henrik Bruun siger:</p><p id="p20">»Næsten al jord i Danmark er kultiveret på den ene eller anden måde. Biodiversiteten topper på områder, der ikke er kultiveret. Sådan et område udgør byggepladsen - modsat størstedelen af resten af Amager Fælled, der især er inddæmmet havbund. Det er faktisk indiskutabelt.« </p><p id="p21">Anders N. Michaelsen var bagmand på en af de største rapporter om flora og fauna på Amager Fælled, »Vidensindsamling Natur 2013 Amager Fælled« .</p><p id="p22">Kortet herunder er klippet fra rapportens konklusion. Ifølge rapporten har området langs med Ørestads Boulevard den højeste naturværdi på Amager Fælled.</p><p id="p23">Det er flere gange blevet sagt og skrevet, at de seks procent af Amager Fælled, der efter planen skal blive til Ørestad Fælled Kvarter, er et »uberørt grønt område« . Om det er sandt, afhænger selvfølgelig af, hvad man lægger i ordet. Det er korrekt, at de seks procent af fælleden på intet tidspunkt har været under menneskers plov, og at jordlagene derfor ikke tidligere har været vendt. Men det er ikke korrekt, at området har været uden menneskelig indblanding. Eksempelvis har engen tidligere været benyttet til artilleri.</p><p id="p24">Vi ringede og spurgte Anders N. Michaelsen, der udførte ovennævnte rapport, og som nu også rådgiver By &amp; Havn i et projekt, der netop handler om at flytte den sjældne plante brændeskærm fra området. Her er hans svar.</p><p id="p25">»Nej, det er ikke uberørt, det er der ikke en plet på denne jord, der snart er. Alt er sovset ind i vores gøren og laden. Men vi har ikke været inde og gødske det og pløje det, så det er faktisk forholdsmæssigt uberørt i forhold til store dele af Fælleden,« siger Anders N. Michaelsen.</p><p id="p26">Se her hvor forskellig engen har taget sig ud de seneste år:</p><p id="p27">Der er på selve projektområdet registreret paddearterne spidssnudet frø og stor vandsalamander, der er fredet på internationalt niveau. Også den lille vandsalamander og den grønne frø. Natsværmeren kridtugle er også en relativ sjældenhed.</p><p id="p28">Der er blot fundet få fredede plantearter, blandt andet orkidéarten Kødfarvet Gøgeurt</p><p id="p29">Kritikere af byggeprojektet har oplistet en lang række plantearter, der ifølge dem alene er fundet på netop byggeområdet og ellers ikke i København. Hedelyng og kamgræs er to af dem. Flere af plantearterne er at finde på Den danske rødliste, der vurderer arternes risiko for udryddelse.</p><p id="p30">Listen indeholder dog flere tusinde arter og er alene en vurdering af artens risiko for udryddelse. En plante som brændeskærm vurderes her som moderat truet, mens spidssnudet frø og stor vandsalamander ikke er truet.</p><p id="p31">Som ovennævnte kort viser, så er antallet af særligt gode arter højt i byggeområdet.</p><p id="p32">Det er svært at sige, hvor bestemte arter findes. Men man kan sige, hvor de er registreret, og hvor de ikke er registreret.</p><p id="p33">Hvis man ser på hele København, er en række plantearter alene fundet på byggeområdet. Den meget sjældne plante, brændeskærm, findes eksempelvis kun på engen og enkelte andre steder på Amager, men er svær at finde, og derudover er den forsvundet i resten af Danmark.</p><p id="p34">Vi spørger igen Anders N. Michaelsen:</p><p id="p35">Er der plante eller dyr, der alene lever på By &amp; Havns område - og ikke på resten af Amager Fælled?</p><p id="p36"><br /><em style="bold">»Ja.« </em></p><p id="p37">Er der en plante eller et dyr, der kun lever dér - og ikke andre steder i København?</p><p id="p38">»Ja, der er en række arter, som alene lever der, blandt andet hedelyng.« </p><p id="p39">Er der plante eller et dyr, der kun lever dér - og ikke et sted i hele Danmark?</p><p id="p40"><br /><em style="bold">»Nej, ikke hvad man ved af.« </em></p><p id="p41">Vi stiller samme spørgsmål til Philip Hahn-Petersen om byggeområdet versus resten af fælleden. Han er miljøaktivist og kæmper mod Ørestad Fælled Kvarter. Her er hans svar:</p><p id="p42">»Der er en række plantearter, der alene er fundet på de seks procent og ikke på resten af fælleden. Men dyr er mere mobile end planter, så jeg tror ikke, at der er et eneste dyr, der ikke findes andre steder også.« </p><p id="p43">Som skrevet overbfor bor der både spidssnuddet frø og stor vandsalamander på By &amp; Havns matrikel i Ørestaden. Ifølge EU-s habitatdirektiv skal By &amp; Havn derfor lave en plan for, hvordan bestanden bevares. Dette gør By &amp; Havn især ved at grave nye vandhuller i nærområdet, hvor de kan yngle. By &amp; Havn er også i gang med et projekt, der handler om at flytte/omplante dem sjældne plante brændeskærm.</p><p id="p44">Du har formentlig set billeder af kvæstede frøer, som er blevet delt i Facebookgrupper, og som flere medier siden har bragt. Frøerne er døde, fordi By &amp; Havn i denne uge påbegyndte jordprøveundersøgelser af området på Amager Fælled, og i den forbindelse har slået vegetation ned med store maskiner. Det fik folk op i det røde felt, og By &amp; Havn blev kritiseret for at begynde byggeriet, før det er endeligt vedtaget. Det afviser By &amp; Havn helt og aldeles.</p><p id="p45">Ifølge Miljøstyrelsen er alle frøer og padder fredede nationalt eller efter EUs habitatdirektiv, og det betyder, at man ikke forsætligt må slå dem ihjel.</p><p id="p46">Èn af de frøarter, som EU forsøger at beskytte, er den spidssnudede frø. Den lever som sagt på Amager Fælled, men findes faktisk i det meste af Danmark bortset fra øerne. Når Miljøstyrelsen skal vurdere, om der er sket en overtrædelse af reglerne, ser styrelsen på, om handlingen er sket forsætligt, og om den påvirker den lokale bestand af frø- eller paddearten i et område.</p><p id="p47">Er det forsætligt drab af fredede frøer, når By &amp; Havn tager ud i et område med maskiner for at lave jordprøver?</p><p id="p48">»Vi kan desværre ikke umiddelbart vurdere, om det er forsætligt,« siger Annette Samuelsen, kontorchef Miljøstyrelsen.</p><p id="p49">By &amp; Havn valgte onsdag at indstille nogle af de igangværende jordprøvetagninger:</p><p id="p50">Her er det korte og præcise svar: Kommunen siger nej. Partierne, der ikke vil bygge, siger ja. I hvert fald mener de, at det må være muligt at sprede de 2.500 boliger rundt omkring i København.</p><p id="p51">De partier i Københavns Borgerrepræsentation, som vil bremse byggeriet, har blandt andet peget på Refshaleøen, Kalvebod Fælled og nye opfyldninger i Nordhavn som mulige nye byggegrunde. Et notat fra By &amp; Havn viser imidlertid, at det ikke er mulige byggegrunde - i hvert fald ikke uden at bringe flere penge til bordet. Eksempelvis er Refshaleøen ejet af pensionskasser, og Kalvebod Fælled er fredet og ejet af Naturstyrelsen. Opfyldninger i Nordhavn er teknisk muligt, men området mangler infrastruktur og samtidig vil nye opfyldninger ikke kunne laves tids nok til at løse boligmanglen i København, så det er heller ikke en mulighed ifølge notatet. »Københavns Kommune har i 2016 undersøgt knap 20 foreslåede alternative byggegrunde, men ingen er fundet egnet, da de enten ejes af andre end kommunen eller er fredede,« </p><p id="p52">skriver kommunen selv.</p><p id="p53">Ja, et flertal kan stemme en kommende lokalplan for området ned og sætte en stopper for planerne om at bebygge de seks procent af fælleden. Det vil imidlertid kræve en ny politisk magtbalance i Københavns Borgerrepræsentation, for som det ser ud i dag, er der flertal for lokalplanen med stemmer fra Socialdemokratiet, Venstre, DF, de Konservative og Liberal Alliance.</p><p id="p54">Det er derfor, at de københavnere, som ikke vil bygge på Amager Fælled, sætter deres lid til kommunalvalget d. 21. november, hvor de håber, at partierne imod byggeriet ender med at kunne mønstre et flertal.</p><p id="p55">Sker det, har partierne lovet at frede Amager Fælled og stemme lokalplanen ned.</p><p id="p56">Berlingske lavede i slutningen af juni den første måling på kommunalvalget i København. Sådan så resultatet ud:</p><p id="p57">Som skrevet overbfor bor der både spidssnuddet frø og stor vandsalamander på By &amp; Havns matrikel i Ørestaden. Ifølge EU-s habitatdirektiv skal By &amp; Havn derfor lave en plan for, hvordan bestanden bevares. Dette gør By &amp; Havn især ved at grave nye vandhuller i nærområdet, hvor de kan yngle. By &amp; Havn er også i gang med et projekt, der handler om at flytte/omplante dem sjældne plante brændeskærm.</p><p id="p1">KASTRUP: Høflighedsfraserne stod i kø, da medlemmerne af Amager Bladets Idrætspriskomité sidste tirsdag tjekkede ind på Hotel Park Inn i Kastrup.</p><p id="p2">Men knus, kram, knive og gafler blev efter middagen afløst af en verbal slagsudveksling.</p><p id="p3">Det var nemlig helt andre knive, der blev slebet og kastet over bordet ved det tre timer lange kåringsmøde, hvor medlemmerne skulle votere og stemme om vinderne af priserne som årets fund, årets klub og årets idrætsleder.</p><p id="p4">» Jeg skal nok besvare dine spørgsmål, når det bliver min tur. Jeg kan afvise dine angreb, « lød den barske replik fra CIKs bokseformand Søren Saugmann til Svend Mathiasen, der stillede spørgsmålgstegn ved en af aftenens kandidater til den fornemste hæder; Amager Bladets Idrætspris 2012, der har været uddelt siden 1953.</p><p id="p5">To tidligere prisvindere dystede om kåringen; svømmeren Jeanette Ottesen, Kvik Kastrup, der i 2012 vandt et hav af EM-medaljer og blev nummer seks i 100 meter butterfly ved OL-finalen i London, og bokseren Mikkel Kessler, CIK, der blev professionel WBA-verdensmester i supermellemvægt.</p><p id="p6"><br /><em style="bold">Kåring i vandet</em></p><p id="p7">I 1972 blev prisen som årets fund indstiftet, og den første prismodtager var atletikpigen Helle Sichlau fra Kastrup-Tårnby Atletikklub.</p><p id="p8">I dag er Helle Sichlau medlem af idrætspriskomiéen, men hun måtte konstatere, at atletikken ikke kunne komme i betragtning til prisen i 2012.</p><p id="p9">Kåringen endte med en kappestrid på vandet mellem kajaktalenten Troels Lund, der er medlem af både Kajakklubben Neptun og Dragør Golfklub, og svømmepigen Hannah fra Kvik Kastrup.</p><p id="p10">Helle Sichlau kunne til gengæld notere med tilfredshed, at Amager Atletic Clubs Peter Klok var indstillet til prisen som årets idrætsleder.</p><p id="p11">Det samme var Dan Sørensen, CIK.</p><p id="p12">Afstemningen endte i » dødt løb « , og komitéen måtte ud i to afstemninger inden kåringen var en realitet.</p><p id="p13"><br /><em style="bold">Tre klubber i tæt kapløb</em></p><p id="p14">Uenigheden brød for alvor ud i lys lue ved kåringen af årets klub. Flere klubber stod stærkt i billedet efter den første votering, og der blev krydset klinger til den store guldmedalje, inden tre klubber blev indstillet til afstemningen; Tårnby Håndboldklub, Amager Cykle Ring og Amager Judo Skole.</p><p id="p15">Afstemningen blev en knivskarp affære, og igen måtte komitéen ud i flere afstemninger for at afgøre slaget om den prestigefyldte pris.</p><p id="p16"><br /><em style="bold">Prisvindere hædres</em></p><p id="p17">Navnene på de fire guldvindere bliver afsløret i Amager Bladet mandag 25. marts, og tirsdag 26. marts bliver prisvinderne hædret og hyldet ved en reception på Hotel Park Inn.</p><p id="p18">Her vil DanBolig og Nordea hædre prisvinderne med henholdsvis 5.000 kroner til modtageren af Amager Bladets Idrætspris og årets fund, samt 10.000 kroner til modtagerne af årets klub og årets idrætsleder.</p><p id="p1">Næste år kan adm.</p><p id="p2">direktør Ulla Röttger synge "Wilkommen, bienvenue, welcome ", når hun efter planen indvier verdens mest moderne affaldsforbrændingsanlæg Amager Bakke.</p><p id="p3">Præcis som hun har for vane at synge Liza Minellis musicalklassiker for sine medarbejdere til den årlige julefrokost.</p><p id="p4">Og hun har meget på spil.</p><p id="p5">Den syngende affaldsdirektør har mere end nogen anden spillet en hovedrolle i tilblivelsen af danmarkshistoriens dyreste affaldsforbrændingsanlæg til foreløbig 4,1 mia. kr., der med et truende milliardtab har udviklet sig til et problembarn for de fem kommuner, der ejer Amager Bakke.</p><p id="p6">Fra den indledende projektudvikling og frem til nu har Ulla Röttger markeret sig som forkæmper for den mest ambitiøse version af et affaldsforbrændingsanlæg med topmoderne miljøteknologi og Bjarke Ingels' arkitektegnede skibakke på toppen.</p><p id="p7">Hun har løbende bidraget med estimater, beregninger og påstande, der passede perfekt ind i argumentationen for det nye, store anlæg. Men på mindst tre centrale områder har hendes input vist sig at være forkerte og uden hold i virkeligheden.</p><p id="p8">1.000 siders rapporter Jyllands-Posten har kulegravet sagen ved at gennemgå over 1.000 siders rapporter, interne e-mails og bestyrelsesdokumenter, som er fremskaffet via aktindsigt, samt fortrolige dokumenter fra involverede kilder. Materialet giver indsigt i det politiske beslutningsforløb inklusive argumenterne fra Ulla Röttger og den øvrige ledelse på Amager Ressourcecenter (ARC), som ejer Amager Bakke.</p><p id="p9">Tre fejlskøn og en trussel For det første har ARC insisteret på, at der ville komme rigeligt med affald til at retfærdiggøre et nyt anlæg i kæmpestørrelse. Men der har ikke været affald nok.</p><p id="p10">For det andet fremlagde direktionen dystre regnskabsprognoser for det gamle anlæg.</p><p id="p11">Men de varslede underskud i 2011 og 2012 blev til pæne overskud.</p><p id="p12">For det tredje advarede direktionen om, at en forsinkelse af Amager Bakke ville resultere i en kæmpe ekstraregning på 270 mio. kr. til det gamle anlæg. Men advarslen holdt ikke.</p><p id="p13">Derudover kom Ulla Röttger med en advarsel om, at selskabet kunne blive tvunget til at lukke på grund af udløb af en miljøgodkendelse.</p><p id="p14">Men ifølge Miljøstyrelsen var der intet udløb på miljøgodkendelsen.</p><p id="p15">En målrettet direktør Professor i økonomistyring ved Aalborg Universitet Per Nikolaj Buch vurderer på baggrund af de oplysninger, som Jyllands-Posten har fundet frem til, at Ulla Röttger ligner en direktør, der er gået målrettet efter at få Amager Bakke under sine vinger.</p><p id="p16">»Hvad motiverne er, og hvor bevidst det er, kan vi ikke sige. Man kan kun spekulere i, at man måske har syntes, at det kunne være fantastisk for miljøet, eller at det ville være prestigefuldt at rejse rundt i verden og præsentere det mest moderne anlæg, der findes på området,« siger Per Nikolaj Bukh.</p><p id="p17">Før politikerne godkendte anlægget i oktober 2012, foregik der en højspændt politisk kamp, hvor bl. a. fagforeningsbosser, erhvervsorganisationen DI, Esbjerg-virksomheden B&amp;W Vølund og den daværende finansminister Bjarne Corydon (S) pressede på for at få kommunerne til at finansiere Amager Bakke i håb om, at det ville skabe danske arbejdspladser og et dansk udstillingsvindue for miljøteknologi.</p><p id="p18">På den anden fløj følte den daværende SF-miljøminister Ida Auken (nu R) og en række politikere i ejerkommunerne, at de blev snigløbet af ledelsen og dens effektfulde lobbyindsats.</p><p id="p19">Krav om redegørelse I 2014 overtog den socialdemokratiske borgerrepræsentant, Lars Weiss (S), formandsposten i ARC. Siden har han været med til at rydde op i den dårlige økonomi, som har ramt prestigeprojektet.</p><p id="p20">I august i år blev de fem ejerkommuner enige om en økonomisk redningsplan, der skal forhindre et estimeret tab på 1,9 mia. kr. Problemerne skyldes bl. a., at københavnerne - stik imod ARC's forventninger - ikke leverer affald nok til det store anlæg.</p><p id="p21">På baggrund af de oplysninger, som Jyllands-Posten har fremlagt, vil han kræve en redegørelse fra direktionen, fordi han mener, at det rejser tvivl om det politiske beslutningsgrundlag for hele investeringen.</p><p id="p22">Ifølge Lars Weiss havde oplysningerne om dårlig økonomi og høje vedligeholdelsesomkostninger indflydelse på de politiske forhandlinger i 2012, hvor han selv sad i Københavns Kommunes teknik-og miljøudvalg.</p><p id="p23">»Som politikere i kommunalbestyrelserne tilbage i 2011 og 2012 måtte vi forholde os til, hvad omkostningerne ved at drive det gamle anlæg videre ville være.</p><p id="p24">Vi fik et indtryk af, at det ville kræve nogle væsentlige investeringer,« siger Lars Weiss.</p><p id="p25">En skriftlig besvarelse Ulla Röttger har haft tre dage til at besvare Jyllands-Postens spørgsmål om de tre fejlskøn. Hun har afvist at stille op til et mundtligt interview, men har sendt en skriftlig besvarelse.</p><p id="p26">I den skriver Ulla Röttger bl. a., at de regnskabsmæssige overslag ikke var grundigt bearbejdede, og at de derfor ikke er relevante. Hun skriver også, at hun handlede i god tro, da hun advarede om, at miljøgodkendelsen udløb, og at det ville føre til ekstraomkostninger.</p><p id="p27">Hun insisterer samtidig på, at det er for tidligt at kritisere Amager Bakke for at være for stort.</p><p id="p28">»Det er stadigvæk afgørende, at Amager Bakke har en 30-40 års levetid, så svaret på, om anlægget er for stort, kan reelt set først gives i fremtiden,« skriver Ulla Röttger.</p><p id="p29"><br /><em style="bold">Fejlskøn 1: Affaldsmængden</em></p><p id="p30">Ledelsen på Amager Ressourcecenter (ARC) har over en periode på flere år insisteret på, at borgere og virksomheder ville levere stadig mere affald til forbrænding i det nye, store anlæg. Det har været et bærende argument i beslutningsprocessen om at opføre Amager Bakke på borgernes regning.</p><p id="p31">Som det ser ud i dag har ARC ramt langt forbi virkeligheden med sine affaldsestimater.</p><p id="p32">Selv ifølge ARC's mest pessimistiske fremskrivninger ville der være mere end rigeligt affald til at fylde det nye kæmpeanlæg.</p><p id="p33">Men i august i år måtte politikerne skride ind med en redningsplan og tillade import af over 100.000 tons affald om året. Det sker i et forsøg på at forhindre et estimeret tab på 1,9 mia. kr.</p><p id="p34">Allerede før politikerne i 2012 sagde ja til Amager Bakke, advarede både eksperter og branchefolk om, at de affaldsmængder, som økonomien var baseret på, var urealistisk høje. Advarslerne kom bl. a. fra konsulentvirksomheden EA Energianalyse og fra den daværende direktør i Danmarks største affaldsforbrændingsanlæg, Vestforbrændingen, hvor Københavns Kommune også er medejer.</p><p id="p35">Også Miljøstyrelsen tvivlede på ARC's optimistiske affaldsforudsætninger, men Ulla Röttger beroligede politikere og embedsmænd med, at der var taget højde for alle Miljøstyrelsens bekymringer i ARC's forudsætninger.</p><p id="p36">Hun lagde samtidig vægt på, at økonomien og kapaciteten på Amager Bakke var udarbejdet på basis af rapporter fra Rambøll, Cowi og Deloitte, men som det fremgår af andre dokumenter i sagen, var det ARC selv, der sammensatte affaldsprognoserne på baggrund af input fra diverse aktører.</p><p id="p37">Bl. a. afviste ARC ifølge EA Energianalyse et forslag fra Københavns Kommune om at lave et affaldsestimat efter en anden metode. Det ville ikke have vist den stigning, som var vigtig i argumentationen for det nye anlæg.</p><p id="p38">Ulla Röttger mener ikke, at hun har afvist en mere kritisk metode til at fastlægge affaldsforudsætninger.</p><p id="p39">Hun forklarer, at hun ikke har kvaler over de misvisende affaldsprognoser.</p><p id="p40">»Jeg gjorde det bedste, jeg kunne dengang. Jeg lavede en vurdering af prognosen på affaldet, og vi ved ikke, hvordan det ender,« sagde hun i oktober 2016.</p><p id="p41"><br /><em style="bold">Fejlskøn 2: Underskud i vente</em></p><p id="p42">I kampen for at få bygget Amager Bakke fremlagde ledelsen på Amager Ressourcecenter (ARC) pessimistiske estimater for selskabets økonomi, som har vist sig at skyde helt forbi.</p><p id="p43">Notatet med de estimerede regnskabstal, som Jyllands-Posten er kommet i besiddelse af, lagde direktionen frem for selskabets politiske bestyrelse i februar 2011. Det var kort før, at forslaget om at bygge Amager Bakke blev fremlagt for politikerne i de fem ejerkommuner, der skulle godkende lånegarantier for 4 mia. kr. for at realisere projektet.</p><p id="p44">Bestyrelsen blev præsenteret for udsigten til, at ARC i 2011 og 2012 ville løbe ind i et samlet underskud på 81 mio. kr. for den del af virksomheden, som forbrænder affald.</p><p id="p45">Udsigten til den dårlige økonomi blev begrundet med, at det gamle anlæg var så nedslidt, at det ville blive dyrt at vedligeholde.</p><p id="p46">Men advarslerne om den dårlige økonomi for det gamle anlæg holdt ikke.</p><p id="p47">Efterfølgende har det nemlig vist sig, at den del af virksomheden, som rummer affaldsforbrænding, genererede et samlet overskud på 40 mio. kr. i 2011 og 2012.</p><p id="p48">Ulla Röttger svarer i en mail til Jyllands-Posten, at prognosen for 2011 var påvirket af flere positive hændelser, heriblandt en ekstraordinær CO2-kompensation på 40 mio. kr. Til gengæld ignorerer hun en ekstraordinær nedskrivning på 82 mio.</p><p id="p49">kr., som tæller den modsatte vej. I forhold til fejlskønnet for 2012-regnskabet svarer hun, at det er et overslag, som ikke er udtryk for en grundig gennemarbejdning.</p><p id="p50">Selskabets dårlige økonomi spillede en aktiv rolle i den politiske proces, da bestyrelsen flere gange advarede om, at det ville være uansvarligt at lade selskabet fortsætte, hvis ikke man byggede Amager Bakke. Først i 2013, da affaldsmængderne stik imod ARC's forventninger faldt, blev selskabet ramt af de røde tal, som blev varslet allerede i 2011.</p><p id="p51"><br /><em style="bold">Fejlskøn 3: Ekstraregningen</em></p><p id="p52">Ledelsen på affaldsvirksomheden Amager Ressourcecenter (ARC) advarede om, at man ville ende med en dyr ekstraregning, hvis ikke politikerne i selskabets fem ejerkommuner hurtigst muligt fik godkendt planerne om at bygge danmarkshistoriens dyreste affaldsanlæg, Amager Bakke. Men advarslerne har vist sig at være uden hold i virkeligheden.</p><p id="p53">Advarslen blev bragt frem for den politiske bestyrelse i november 2010.</p><p id="p54">Her kom direktionen med sit bud på, hvad det ville koste at levetidsforlænge det gamle anlæg fra 1970, der løbende er blevet moderniseret.</p><p id="p55">Beregningerne tog udgangspunkt i to scenarier.</p><p id="p56">Det ene scenarie var, at man byggede et nyt anlæg, som skulle stå færdigt i 2015/ 16, hvorefter man kunne lukke det gamle anlæg ned. Det andet scenarie var, at man først havde det nye anlæg klar i 2017/ 18, og at det gamle anlæg derfor skulle holdes kørende i to år ekstra.</p><p id="p57">Konklusionen var, at det ville koste ejerkommunerne 464 mio. kr. ekstra at levetidsforlænge det gamle anlæg med to år.</p><p id="p58">I beregningerne indgik bl. a. en investering på 270 mio. kr. til et nyt anlæg til røggasrensning.</p><p id="p59">ARC henviste til, at konsulentvirksomheden Rambøll vurderede, at det ville blive nødvendigt at investere i den nye, dyre renseteknologi, »hvis der stilles krav fra Miljøcenter Roskilde om revurdering af den eksisterende miljøgodkendelse pga. levetidsforlængelsen«. Men Miljøcenter Roskilde, der er en afdeling under Miljøstyrelsen, oplyser, at det aldrig var på tale. ARC har da heller aldrig investeret i den 270 mio. kr. dyre renseteknologi, selv om det gamle anlæg på grund af diverse forsinkelser er sat til at køre frem til april 2017.</p><p id="p60">Argumentet om, at det gamle anlæg var nedslidt og dyrt i vedligehold, spillede en central rolle i den politiske debat.</p><p id="p61">Bl. a. skrev ARC's daværende bestyrelsesformand, Mogens Lønborg, sammen med øvrige bestyrelsesmedlemmer i december 2011 til Københavns overborgmester Frank Jensen, at »de miljømæssige udfordringer ved at drive et 40 år gammelt anlæg er også store og kræver massive investeringer, med mindre anlægget erstattes af et nyt«.</p><p id="p62"><br /><em style="bold">Tom trussel: Lukningsrisiko</em></p><p id="p63">Midt i det højspændte politiske slagsmål om opførelsen af Amager Bakke truede adm. direktør Ulla Röttger åbent med, at affaldsselskabet Amager Ressourcecenter kunne blive tvunget til at lukke ned, hvis ikke man byggede et nyt anlæg.</p><p id="p64">Problemet var ifølge Ulla Röttger, at miljøgodkendelsen for det gamle affaldsforbrændingsanlæg var ved at udløbe.</p><p id="p65">Men truslen havde ifølge Miljøstyrelsen ikke hold i virkeligheden.</p><p id="p66">Ulla Röttgers udmelding kom i december 2011. På det tidspunkt havde teknik-og miljøudvalget netop afvist at give den nødvendige lånegaranti til at bygge Amager Bakke, og dermed var Ulla Röttgers prestigeprojekt reelt ved at blive skrottet. Under overskriften "Ulla Röttger undrer sig", skrev hun på Amager Ressourcecenters (ARC, tidligere Amagerforbrænding) hjemmeside: »I 2013 udløber det 41-årige anlægs miljøgodkendelse.</p><p id="p67">Og hvis der ikke findes en fornuftig løsning, må anlægget lukke ned.« En måned senere blev direktørens klare besked på hjemmesiden suppleret med et åbent brev fra fællestillidsmand Kim Schrøder til Københavns overborgmester Frank Jensen (S) med kopi til samtlige medlemmer af Københavns Borgerrepræsentation.</p><p id="p68">»Vi håber, at I tænker jer rigtig godt om. For det nuværende anlægs miljøgodkendelse udløber. () I mellemtiden kommer der flere borgere i København, som også laver mere affald. Og hvad gør vi så?« stod der i brevet. Truslerne kom bag på Miljøstyrelsens sagsbehandler, der allerede i 2010 gav ARC besked om, at miljøgodkendelsen ikke skulle revurderes i 2013.</p><p id="p69">Ifølge en mail-korrespondance fra januar 2012 havde ARC-ansatte tilsyneladende misforstået den information.</p><p id="p70">Det bekræfter Ulla Röttger, som dog ikke har svaret på, hvorfor hun gik ud med sin advarsel om lukning uden at have undersøgt sagen om miljøgodkendelsen hos den ansvarlige miljømyndighed.</p><p id="p71">De fejlagtige oplysninger fra affaldsdirektøren blev imidlertid opdaget, da embedsmænd fra Københavns Kommune selv gik til Miljøstyrelsen for at undersøge problemet. Her blev det endnu engang bekræftet, at ARC ikke skulle have revurderet miljøgodkendelsen.</p><p id="p72">jakob.j.martini@finans.dk niels.sandoe@finans.dk </p><p id="p73">Som politikere i kommunalbestyrelserne tilbage i 2011 og 2012 måtte vi forholde os til, hvad omkostningerne ved at drive det gamle anlæg videre ville være. Vi fik et indtryk af, at det ville kræve nogle væsentlige investeringer.</p><p id="p74">Lars Weiss, medlem af Borgerrepræsentationen (S).</p><p id="p75"><br /><em style="bold">Fejlskøn for ARC's økonomi</em></p><p id="p76">I februar 2011 fremlagde ARC's direktion en regnskabsprognose med en prognose for årets resultat i 2011 og overslag for årets resultat i 2012 og andre år.</p><p id="p77"><br /><em style="bold">AMAGER BAKKE Sådan gjorde vi</em></p><p id="p78">Fremstillingen af ARC-ledelsens fejlskøn i beslutningsprocessen om Amager Bakke er baseret på gennemgang af mere end 1.000 siders dokumenter i sagen.</p><p id="p79">Dokumenterne er fremskaffet via aktindsigter hos Københavns Kommune, ARC, Vestforbrænding og Miljøstyrelsen.</p><p id="p80">Desuden er vi i besiddelse af fortrolige dokumenter i sagen, som ikke er omfattet af reglerne om aktindsigt.</p><p id="p1">Det er først til allersidst i interviewet, at Morten Pape siger det, som det er. At han helt ærligt er ved at gå ud af sit gode skind af ængstelighed og nervøsitet.</p><p id="p2">Lige om lidt lander hans nye bog i hænderne på læserne og anmelderne. Mange af dem elskede hans første bog, der blev solgt i 40.000 eksemplarer. Men der er ikke meget her i livet, der er statisk. Heller ikke kærlighed og succes. Så ængsteligheden og nervøsiteten er til at forstå, men ikke til at mærke.</p><p id="p3">Han har netop færdiggjort et langt, intenst radiointerview, kommer nærmest direkte fra det lille studie, hvor han indlæser lydbogen, og forude venter en voksende bunke af »to-do's«  i forbindelse med udgivelsen. Alligevel er stemmen rolig, ordene velartikulerede og sætningerne sammenhængende, ligesom bevægelserne og tilstedeværet intet flagrende har over sig under fotografens dirigeren rundt under en nådesløs sol.</p><p id="p4">Nu sidder vi her i hans lille skrivehybel på Amager, og det er her, han - til sidst - nævner det, der sitrer i kroppen.</p><p id="p5">- Jeg ved jo ikke, om jeg får samme pæne behandling som sidst, hvor mange nok faldt for historien om mælkebøttebarnet, der var sluppet ud af den slemme ghetto på Amager og havde skrevet en roman. Hvad bliver fortællingen denne gang? »Ha ha, han kunne ikke alligevel« eller»Han gør det sgu igen« ?</p><p id="p6"><br /><em style="bold">Efter grønt lys</em></p><p id="p7"><br /><em style="bold">En dreng med hjemve</em></p><p id="p8"><br /><em style="bold">Dem, de andre ikke vil lege med</em></p><p id="p9"><br /><em style="bold">Først og fremmest nødvendighed</em></p><p id="p1"><br /><em style="bold">FLOT UNGDOMS-DM </em></p><p id="p2">JUDO: Ved weekendens DM for ungdom blev Amager Judo klart den mest vindende klub. Lars Hammerbak, Natasha Gullaksen, Thomas Bjerregaard, Bjarke Bach Christensen, Anja Lunding og Nete Dehlendorff blev alle danske mestre. Der var sølvmedaljer til Amil Mirzoev, Andreas Krabholm og Mia Gullaksen og bronzemedaljer til Oliver Nelmark, Håkon Ashina, Camilla Lund og Patrick Rendbæk. </p><p id="p3">Judoklubben Mitani stillede op med Sif Boujou, Bjarke Gomez og Mads Dobel i B-gruppen. Gomez vandt sin pulje med tre hurtige kampe til fuld Ippon. Det var dog Bjarke, der blev kastet i sin kvartfinale kamp, hvilket satte en stopper for videre deltagelse. Sif Boujou kæmpede rigtig godt og vandt sine første tre kampe, inden hun tabte til vinderen af vægtklassen.</p><p id="p4">I A-gruppen stillede Mitani med de nyoprykkede Andreas Krühlmann i klassen indtil 45 kilo og Mikkel Johansen indtil 40 kilo. Johansen vandt sine første to kampe sikkert med varieret judo, men tabte den tredje. Han var dog videre og vandt derefter semifinale og kæmpede finalen, som han vandt med flot kast til Ippon. Krühlmann vandt sin første kamp med flot kast til fuld score. I næste kamp var modstanderen et hoved større - Andreas kæmpede godt, men dog måtte se sig besejret. Semifinalen blev kæmpet mod vægtklassens senere vinder, mens det blev til en bronzemedalje til Andreas.</p><p id="p5"><br /><em style="bold">AMAGER-RYTTERE i aktion</em></p><p id="p6">RIDNING: Den 4. april var der distriktsstævne for ponyer i Tømmerup. Der var Amagerryttere fra Dragør - Store Magleby Rideklub, Kongelundens Rideklub og Tømmerup Sports Rideklub, som red mod nogle af landets bedste ponyryttere. En pony er en hest under 149 cm høj og rytterne skal være under 16 år gamle. Øen var pænt repræsenteret i næsten alle klasser og rytterne fik gode runder og pæne placeringer: TSRs Julie Nahmensen på Just in Time vandt LB og blev nummer to i LA kategori 1, Charlotte Pedersen på Baron Beaujolais red sig til en andenplads i LA, en femteplads i MB og en syvendeplads i LA kategori 2, Sara Østergård på Nørlunds Sally blev nummer to i LC kategori 2, Lejse Bramminge opnåede en tredjeplads i LC kategori 1 på Moon Shine og Simone Pedersen blev på High Jumper nummer fire i LB kategori 1.</p><p id="p7"><br /><em style="bold">Endnu en sæson i 2. division</em></p><p id="p8">HÅNDBOLD: Forrige lørdag sikrede Team Amager sig en smal 29-28 sejr over VSH 2002. Det var akkurat nok til, at 'Amagers stærke kvinder' reddede endnu en sæson i 2. division - holdet slutter lige over stregen à point med Holbæk, der skal spille playoffkamp om nedrykning.</p><p id="p9"><br /><em style="bold">Ingen Tårnby-oprykning</em></p><p id="p10">HÅNDBOLD: Tårnby HKs 3. divisionsdamer kom snublende tæt på oprykningen, da de lørdag slog Allerød Håndbold Klub med 33-21 i sæsonens sidste kamp. Tårnby slutter side om side med Brøndby og har endog en bedre målscore, men holdet fra Vestegnen går til playoff-kampene om oprykning i kraft af bedre resultater i de to holds indbyrdes opgør.</p><p id="p11"><br /><em style="bold">ASK nummer ni</em></p><p id="p12">HÅNDBOLD: Amager SKs håndboldherrer rundede en ellers flot sæson i en særdeles jævnbyrdig 3. division af lørdag med et nederlag til Lyngby HK. Cifrene 29-23 betyder at ASK slutter som nummer ni, bare et point fra playoff-kampe om nedrykning, men blot fem point fra fjerdepladsen.</p><p id="p1">140 ÅR: 3. juli 2013 fik Facebook-brugere, ikke mindst fra Amager, en ny side at forholde sig til -nemlig ' We love Amager'.</p><p id="p2">Siden serveres med lidt wikipedia-oplysning om øens geografi og historie samt Instagram-billeder fra Amager.</p><p id="p3">Og opdateringerne på sidens væg handler om lokale events og begivenheder, hele tiden med en positiv og lokalpatriotisk rød tråd.</p><p id="p4">For eksempel en opfordring om at hjælpe med at lave en liste og et billedalbum over øens kendte personligheder.</p><p id="p5">Konkurrencer om gavekort til restauranter og forlystelser på øen.</p><p id="p6">Et videoklip, hvor en flok unge piger synger Amagers nationalmelodi ' Åh Amagerland', eller et fra fodboldkampen i juni i fjor, hvor Fremad Amager, med support fra både hjemmepublikum og støtter fra Frem, Brønshøj og B93 kæmpede for endnu en sæson i 2. division.</p><p id="p7">' We love Amager' faldt i god jord, efter halvanden måned havde 2.000 personer sat deres ' synes godt om'-tommelfinger på siden. I skrivende stund -et år efter starten -har 17.185 ' liket' den.</p><p id="p8"><br /><em style="bold">Den positive tilgang</em></p><p id="p9">En af folkene bag ' We love Amager' er den lokale profbokser Rudy Markussen.</p><p id="p10">» Mig og min kammerat Jens Lindeblad har lavet forskellige forretningstiltag sammen, og en dag foreslog han, at vi skulle lave en ' We love Amager'-side. Der er lavet masser af sider med We love... det ene og det andet, og jeg syntes, det lød sjovt og var med på ideen.</p><p id="p11">Vi ville se, hvor vidt vi kunne drive det alt efter, hvor stor en succes det blev. Og vi fik lynhurtigt en masse likes, og så begyndte vi at tage det mere og mere seriøst, « fortæller Rudy Markussen.</p><p id="p12">' We love Amager' har ikke den tone af hård debat og mudderkastning, som man kan opleve nogle steder på Facebook. Og måske har siden vundet nogle ' synes godt om' på den konto.</p><p id="p13">» Den positive tilgang er i hvert fald meget vigtig hos os. Vi har et hjerte i vores logo, og det handler om kærlighed til øen og til mennesker. I min verden mangler der nyhedsmedier, der handler om alle de gode ting, der sker.</p><p id="p14">Der er alt for meget af det negative -du kan ikke åbne en avis eller tænde dit tv, uden det handler om knivstik, krig og ødelæggelse. Der sker også gode ting, og selv om vi ikke er et nyhedsmedie, så starter vi med at fortælle om alt det gode på Amager, « siger Rudy Markussen.</p><p id="p15">Vi ér patrioter på Amager Lokalpatriotismen på Amager er også en væsentlig drivkraft for ' We love Amager.</p><p id="p16">» Der er både folk som bor her, men også en del, der har boet på Amager tidligere, som har ' liket' os. Folk på og fra Amager ér patrioter på en anden måde end så mange andre steder.</p><p id="p17">Amagerborgere står sammen -det er tit os mod de andre. Det er ikke bare i resten af København, at nogen kan finde på at se skævt til øen -selv i Jylland har jeg oplevet nogen sige: » Nå nå, så du kommer fra Amager. « Amager fik det ry i gamle dage, at her risikerede man at få øretæver. Men det gør man sgu' nok også i Esbjerg, hvis man kommer dér og spiller dum.</p><p id="p18">Det der syn på Amager har været der i mange år, men i mine øjne er Amager et eksklusivt sted at bo. Jeg er selv opvokset på Christianshavn og gik til boksning i CIK -i dag bor jeg i St. Magleby. Amager ér noget særligt, og vi vil gerne gøre opmærksom på, hvor dejlig øen er. Vi har Strandparken, Havnebadet ved Islands Brygge, vi har indkøbscentre, Amagerbrogade, lufthavnen, metro, vi har natur, vi har Ørestad -vi mangler ikke noget, og vi er stolte af Amager. Det ved folk godt, som bor på øen, og det er også ved at gå op for andre, « siger Rudy Markussen.</p><p id="p19">Efterhånden som antallet af ' likes' røg i vejret, udviklede ideen om We love Amager sig.</p><p id="p20">I dag er der tre personer bag arbejdet med Facebooksiden: Rudy, Jens og Diana.</p><p id="p21">» Vi skiftes til at lave opslag på siden -vi får selv ideer, og så får vi mange henvendelser med ideer. Dianas opgave er at skrive og hjælpe med forskellige tiltag, Jens er eksperten i opsætningen på Facebook og alt, hvad der hedder web. Og jeg laver opslag og har kontakten til medier og virksomheder, « siger Rudy Markussen.</p><p id="p22"><br /><em style="bold">Fordelskort kommer i år</em></p><p id="p23">Gennem flere måneder har de arbejdet på at udvide We love Amagerbrandet med et fordelskort for amagerkanere til lokale butikker, cafeer og håndværkerbesøg.</p><p id="p24">Fordelskortet har også været omtalt på We love Amager, flere har bestilt et kort, men endnu er det ikke sat i værk.</p><p id="p25">» Det er næsten altid sådan, at når man starter noget nyt op, så sker der et eller andet. Vi har fået så mange bestillinger, at systemet ikke kunne følge med og brød sammen, og vi har derfor måttet finde en anden samarbejdspartner.</p><p id="p26">Vi synes ikke, vi vil gå i luften før alt fungerer. Men fordelskortet bliver en realitet ret snart og med sikkerhed her i 2014 -det kan jeg roligt sige.</p><p id="p27">Ideen med kortet er, at vi gerne vil hjælpe alle på øen -jeg ville være glad, hvis vi kunne sende folk ned i lokale butikker og beholde en masse handel her på øen -det giver glade borgere og glade butikker.</p><p id="p28">Vi er en del af befolkningen og ved, hvordan det er at være den lille -jeg har selv haft et fitnesscenter i Kastruplundgade og prøvet at konkurrere med de store. Vi vil gerne være med til at gøre en forskel for øen, dens befolkning og dens erhvervsliv. Og vi håber på, at amagerkanerne vil bakke projektet op. «.</p><p id="p29">UAmager fik det ry i gamle dage, at her risikerede man at få øretæver.</p><p id="p30">Men det gør man sgu' nok også i Esbjerg, hvis man kommer dér og spiller dum.</p><p id="p31">RUDY MARKUSSEN, profbokser og en af folkene bag We love Amager på Facebook.</p><p id="p32"><br /><em style="bold">1912 DET STOD I AMAGER BLADET 1915 AMAGER-KRØNIKEN</em></p><p id="p33">1912: Opførelsen af Amagerbrokvarteret begynder for alvor med byggeri af » Hollænderhus « i Svinget.</p><p id="p34">Grev Zeppelin lander på det tyske luftskib » Hansa « på Kløvermarken den 18. september.</p><p id="p35">Gadenavne som Majporten, Syvens Allé, Kongedybet, Hollænderdybet, Svinget, Under Elmene og Ved Linden bliver til dagbladskonkurrence.</p><p id="p36">1913: » Håbet « og » Tylvten « opføres i Amagerbro-kvarteret.</p><p id="p37">Grønttorvet ved Vendersgade indrettes til betalte stade-og holdepladser og mange af Amagerlands producenter køber ind.</p><p id="p38">Ulrich Birch dør efter en nedstyrtning som offer for flyvningen.</p><p id="p39">1914: Holmblads Limfabrik nedrives for at Carl Lundsgade kan føres igennem til Amagerbrogade. Dragør for nyt rådhus -i bedste stil med søfartsbyens traditioner med arkitekttegnet » kikkenborg « som tårn.</p><p id="p40">1915: 31. marts nedlægges bommen (oprettet 1790) så man ikke mere skal betale afgift for at passere fra Amagerland til Amagerbro. Mindesten rejses i Store Magleby for pastor Schmitto, den sidste der prædikerede på hollandsk i Hollænderbyen.</p><p id="p41">Maglebylille Mølle ved Amager Landevej nedbrænder i oktober.</p><p id="p42">1916: Teaterdirektør Carl Thomsen overtager Røde Kro.</p><p id="p1">HELE ØEN: » Jeg er ufatteligt glad for prisen, som jeg betragter som det største man kan opnå, « sagde Kastrup-Magleby Badmintonklubs formand, Jørgen Jørgensen, da han fik overrakt prisen som årets idrætsleder 2015.</p><p id="p2">Dragør Golfklubs klubhus dannede rammen for prisuddelingen, der havde Amager Cykle Rings Amalie Dideriksen som dagens absolutte topnavn.</p><p id="p3">Den dobbelte juniorverdensmester i landevejscykling er kvalificeret til sommerens OL i Rio, og hun modtog Amager Bladets Idrætspris for tredje år i træk.</p><p id="p4">Amalie går på Falkenergårdens Gymnasium i samme klasse som årets fund, diskoskasteren Lisa Brix fra Amager Atletic Club, så de to klassekammerater fik sig en god snak over medaljebuffeten, efter at have modtaget diplomer, fået hængt guldmedaljer om halsen af medlemmer fra Amager Bladets Idrætspriskomité og belønnet med kontante pengepræmier af Dan-Bolig Amagers Lars Bo Christensen og Nordeas filialdirektør på Amager, Klaus Pedersen.</p><p id="p5">Komitémedlem Svend Mathiasen motiverede valget af Amager Volleyball Klub med prisen som årets klub, der var repræsenteret af klubbens næstformand David Saturnin-Méziere.</p><p id="p1">By og Havn offentliggjorde i går torsdag 13. oktober, at et team med arkitektfirmaet Vandkunsten i spidsen har vundet konkurrencen om at tegne en masterplan for Amager Fælled Kvarter.</p><p id="p2">Det 260.000 etagemeter store boligbyggeri skal opføres på Amager Fælled ud for Sundby metrostation.</p><p id="p3">Dommerkomiteen bag konkurrencen har bl. a. valgt forslaget fra Team Vandkunsten, fordi en del af byggefeltet, som det er fastlagt i Ørestadsloven, får lov til at være natur.</p><p id="p4">" Dommerkomitéen finder det yderst positivt, at et større og værdifuldt vådområde vest for det nye byområde friholdes for bebyggelse," står der bl. a. i dommerkomiteens betænkning.</p><p id="p5">Arkitekt og partner Jan Albrechtsen siger på vegne af Team Vandkunsten, at teamet har haft fokus på at bevare mest mulig af naturområdet.</p><p id="p6">" Og vi har lagt mange kræfter i en tværfaglig besvarelse med målsætning om at udvikle en bydel, hvor bygning og natur smelter sammen på en ny og radikalt anderledes måde. Vi kalder det naturbaserede løsninger," siger han.</p><p id="p7">Dommerkomitéen er glad for at forslaget laver en meget glidende overgang mellem natur og bydel: " Ud mod Ørestads Boulevard og metroen er urbaniteten udpræget med skarpt kantede karréer, hårde overflader og belægninger. Mod fælleden nedtrappes urbanitetsgraden, karakteren af åbenhed og landskab stiger og karréerne bliver mere individuelle og organiske i deres grundform," udtaler dommerne.</p><p id="p8">' Ufattelig dårlig idé' Masterplanen skal nu kvalificeres yderligere i samarbejde mellem By og Havn og Københavns Kommune, før der laves et lokalplanforslag.</p><p id="p9">På rådhuset er der stadig flertal for Amager Fælled Kvarter, selv om Radikale Venstre og Enhedslisten har tilkendegivet at de vil stemme imod en lokalplan.</p><p id="p10">Senest har Danmarks Naturfredningsforening igår afleveret 28.041 underskrifter imod byggeplanerne til politikerne på rådhuset.</p><p id="p11">Borgmesteren som har ansvaret for lokalplaner kalder Amager Fælled Kvarter for ' en ufattelig dårlig idé'.</p><p id="p12">" Nu kan vi for alvor se, hvordan København kommer til at bøde for fortidens fejlagtige politiske beslutninger.</p><p id="p13">Det er tragisk på den måde at tage livet af en stor del af en uerstattelig Amager Fælled", siger teknik-og miljøborgmester Morten Kabell (EL), efter han har set vinderforslaget.</p><p id="p14">Vinderforslaget har fået overskriften ' På kant med naturen'.</p><p id="p15">" Man kan i allerhøjeste grad sige, at Amager Fælled Kvarter er på kant med naturen, for er der noget, der konflikter med vores fælles og historiske oplevelse af fælleden, så er det da boligbyggeri. Jeg har svært ved at finde ord for, hvor dårlig en plan det her egentlig er", lyder det fra Morten Kabell.</p><p id="p16">En eventuel flytning eller aflysning af bydelen på Amager Fælled vil kræve at Folketinget ændrer Ørestadsloven fra 1992.</p><p id="p1">DRAGØR: Sidste års julekalender på DR, ' Tidsrejsen', blev optaget i den gamle søfartsby Dragør, som med sine brostensbelagte gader og gulmalede huse fra 1700-og 1800-tallet udstråler ren dansk hygge. Men ifølge formanden for Dragør Turistråd, Axel Bendtsen, er hele den gamle by én stor julekalender.</p><p id="p2">» Dragør er et levende kulturmiljø, som ikke er blevet opbygget til julekalenderen, men står, som den altid har gjort. Det er byen, der var rammen for julekalenderen, og ikke bare en opbygget kulisse. « Axel Bendtsen er vild med Dragør, og stoltheden er stor, når han fortæller, at Dragør har modtaget det brune Johanneskors, der betyder, at det er en national seværdighed.</p><p id="p3">Men selvom Axel Bendtsens hjerte banker for Dragør er det med udsigt fra Lodstårnet, der står rank på havnekajen, at han ser ud og omfavner hele Amager.</p><p id="p4">» Amager er blevet en kultur-og fritidsattraktion i verdensklasse. Vi har alt dét, der kan lokke turisterne til at besøge vores attraktioner og herlighedsværdier.</p><p id="p5">Derfor må vi forene kræfterne -på tværs af kommunegrænser -og etablere en fælles turistorganisation, ' Visit Amager', « forklarer Axel Bendtsen.</p><p id="p6">Der har været følere ude til øens tre kommuner, og herfra er der enslydende grønt lys til planen. I Axel Bendtsens egen kommune ser man så store muligheder i turismen, at der er ansat en turistchef.</p><p id="p7"><br /><em style="bold">Win-win</em></p><p id="p8">» Det er en win-win situation for alle kommuner, men vi skal have koordineret indsatsen, så turisterne bliver guidet til og rundt på øen. Turisterne kan nemlig ikke få øje på kommunegrænserne, « understreger Axel Bendtsen.</p><p id="p9">Han var blandt gæsterne ved efterårets Amagerkonference, og her luftede han tankerne for blandt andre Den Blå Planets adm. direktør Dorte Gleie og hoteldirektør Allan L. Agerholm fra Bella Sky.</p><p id="p10">» De var meget begejstret for planerne, og der er også opbakning fra de mange forskellige netværk, som vi skal arbejde sammen med, « siger Axel Bendtsen.</p><p id="p11">Det er ikke en svulmende stor organisation, der skal stables på benene, før ' Visit Amager' er en realitet.</p><p id="p12">Axel Bendtsen regner med én adresse, og så skal der laves en masse markedsføringsmateriale såsom foldere, brochurer, en hjemmeside og en app med guides til mobiltelefon og tablet.</p><p id="p13">» Vi skal ligge alle de steder, hvor der er turister, så de f. eks. kan finde ' Visit Amager' på hotellet eller når de besøger Den Blå Planet, Kastrupgårdsamlingen, Amagermuseet eller befinder sig i Naturpark Amager. Og en veludviklet app med guides og lyd skal give turisterne en særlig oplevelse på dét sted, hvor de befinder sig. « Det er mange år siden, at færgeruten mellem Dragør og Limhamn blev nedlagt. Dengang frygtede byens foretningsdrivende, at svenskerne ville blive væk. Men i dag er der lige så mange svenskere i byen som dengang, og turister fra alle nationaliteter valfarter til Dragør for at opleve den hyggelige stemning og ikke mindst havnemiljøet.</p><p id="p14">» Det er noget helt særligt, hvis en by kan matche to af turisternes største behov. Det ene behov er nærheden til kultur og fritid. Det andet behov er butikker og restauranter. Vi har alt i Dragør og på resten af Amager. Dejlige boligområder, historiske områder og en helt ny bydel. Kæmpe grønne områder og kyststrækninger. Hertil kommer en masse moderne hoteller og restauranter i enhver prisklasse samt et attraktivt butiksliv, « fastslår Axel Bendtsen, der selv er flittig bruger af øens mangfoldige sammensætning.</p><p id="p15">» Jeg elsker ganske vist livet i den historiske by og havnen og f. eks. sidde på café og kigge ud over havnen og Øresund. Men jeg nyder lige så meget at sidde på Café 8-tallet og kigge ud over det gigantiske Vestamager.</p><p id="p16">Eller besøge Kastrup Fort og derefter sidde øverst i baren på Bella Sky.</p><p id="p17">Vestamager-inddæmningen er i dag et eneståenmde naturområde af national værdi og tre en halv gange større end Dyrehaven og ti gange større end Central Park. Faktisk er det enestående med et så gingantisk naturområde i hjertet af Hovedstaden. « .</p><p id="p18"><br /><em style="bold">Vi er blevet til Guldøen</em></p><p id="p19">Axel Bendtsen er en passioneret fortæller, og glemt er ej den omstændighed, at Amager for bare 25 år siden blev benævnt Lorteøen.</p><p id="p20">» Vi er nu blevet Guldøen, og det skal udnyttes. Via fælles markedsføring.</p><p id="p21">Og i et noget mindre format end f. eks. Visit Nordsjælland, der består af fem næsten ligeværdige kommuner.</p><p id="p22">De har etableret et tæt samarbejde med Wonderful Copenhagen og Visit Denmark. På Amager skal samarbejdet have en anden karakter.</p><p id="p23">Men ' Visit Amager' skal have en systematisk markedsføring med henvisning til vores fælles guld, « siger Axel Bendtsen.</p><p id="p24">Amager er blevet en kultur-og fritidsattaktion i verdensklasse. Vi har alt dét, der kan lokke turisterne til at besøge vores attraktioner og herlighedsværdier. AXEL BENDTSEN.</p><p id="p25">' Visit Amager' skal være en turistorganisation, der dækker øens tre kommuner.</p><p id="p26">Initiativtager er Axel Bendtsen, formand for Dragør Turistråd.</p><p id="p1">En pære med stilken mod Nord.  Det er, hvad man ser på kortet.  I flere århundreder fulgtes form og indhold da også skikkeligt ad.
Først da industrialiseringen for alvor tog fat, begyndte Amagers ry som hovedstadens forrådskammer at blegne og veg med tiden pladsen for øens nuværende image som en verden for sig.
Når københavnere, for hvem øen bare er noget, man skal køre igennem for at komme til lufthavnen, hører de »indfødte«s påstand om, at Amager ikke bare er et sted, men snarere en tilstand, trækker de på smilebåndet og tænker deres.
Næst efter landadelen, som har svært ved at kappe navlestrengen til fødestedet, er amagerkanerne det folkefærd, der kommer nærmest en moderne version af stavnsbåndet.  Men hvad er det, der tryllebinder folk så stærkt, at de i løbet af blot en generation
kan glemme deres slægters Bornholm eller Vendsyssel og proklamere stolt, at de er amagerkanere?</p><p id="p2"><br /><em style="bold">Venlig og velbevaret</em><br /> Et af svarene kan være, at Amager gennem århundreder har givet grobund til en stor mangfoldighed på en forholdsvis begrænset plads.  Og at det frodige (og brogede) billede, som er kommet deraf, også i dag er en del af livet på
øen og gør den dermed til noget særligt.
Eksempelvis er det her, flest af Københavns gamle huse blev bevaret for eftertiden.  Mens brandene hærgede i den indre by, blomstrede livet omkring volden som aldrig før, og gør det også i dag.  Da Christian II i 1516 hentede en flok hollændere til at
dyrke grøntsager for »at forsyne Københavns Slot med de fornødne Rødder og Løg«, blev de lokale skikke påvirket af tilflytternes livsstil i både stort og småt.  Fra Christianshavns hollandsk prægede kanaler og enkelte huse, til ting som amagerhylden og
amagersyning (hvid tråd på hvidt lærred), går sporene fra den tid helt op til vore dage.
Konger, købmænd og korifæer har efterladt deres spor på øen, som på samme tid kunne rumme både velhavervillaer og byens største losseplads.
<br /><em style="bold">Populære siden oldtiden</em><br /> Man mener, at øens kerne er opstået lige efter den baltiske indsøtid.  Kort tid efter, at klimaguderne var blevet færdige med at ommøblere vandene i og omkring Sundet, slog øens første befolkning (som også anses for at være
Danmarks ældste naturfolk) sig ned langs de fiskerige kyster.
I bronzealderen dukkede de første boliger af træ op, og med jorddyrkningen begyndte også øens landsbyer at tage form.  Lige siden har hver epoke bragt nye typer boliger med sig, og Amager er i dag det sted, hvor man inden for meget kort tid kan nå at se
flest varianter af den danske bo-kultur.
Pakhuse, skipperhuse, murermesterhuse, arbejderboliger i tætte karréer, velhaverpalæer, strandvillaer, tresserbeton og Det Hvide Snit (der takket være Frøkken Smillas globale vandring nu også er kendt over hele verden) - alt dette har den venlige ø med
tiden lagt jord til.  Folk med vidt forskellig baggrund boede - og bor i dag - i disse huse, som ligger på gader, opkaldt efter konger og lokale matadorer.
<br /><em style="bold">Mave eller moser</em><br /> Selve øens navn kan spores helt tilbage til år 1070, hvor det først dukkede op i latinform, Amacum.  Efter nogle århundreder med forskellige variationer, faldt navnet under Renæssancen på plads og lige siden har øen været kendt som
Amager.
Flere forskere har gennem tiden brudt deres hoveder med selve ordets oprindelse.  Nogle mente, at det var det græske stomachus, der affødte navnet på øen, som i sin form kunne minde om en mave.  Andre foreslog, at det keltiske mag, som betyder magasin
eller forrådskammer, burde står fadder til »barnet«.  Mest sandsynligt er det dog, at kilden til navnet er det gamle ord agi, som blev brugt til at betegne sumpede, moseagtige jorder, for dem har Amager, hvis højeste punkt er 6 m over havets overlade,
stadig en del af.
Skønt Amager under industrialiseringen lagde areal til giganter som f.eks.
Burmeister &amp; Wain, De Danske Sukkerfabrikker og Mærsk Raffinaderiet, blev de deraf affødte arbejderboliger aldrig til slum, som f.eks. det gamle Nørrebro.
De fleste af Amagers etagebebyggelser står solidt og lyst, og er i dag blandt Københavns mest eftertragtede, mens mange af øens pyntelige villaer er begyndt at hente priser, som kan måle sig med »dyre« adresser andre steder i hovedstaden.  Med
Ørestadsprojektet sættes der i disse år stærkt fokus på Amager, hvis fredelige idyl står foran en udfordring af de helt store.  Skal øen udvikle sig til en satelitby i lighed med f. eks. La Deffence uden for Paris, (hvor man bl.a. finder professor Otto
von Spreckelsens gigantiske triumfbue), eller vil den ny metro binde Amager tættere til København og få øen til at glide ind i storbyens rytme, uden at forandre sig alt for meget?
Svaret ligger i fremtiden og den tegner til at blive alt andet end kedelig, når der, som her, er tale om en ø, hvis skæbne beboerne er stærkt engageret i.
Kilder:
Chr. Nicolaisen, Amagers Historie, to bind, udgivet af Dansk Historisk Håndbogsforlag, Lyngby.
Amager før og nu, forlaget Din Bog, Dragør.Hannelene Toft Jensen, Udsigt til Amager, udgivet af Københavns Amstmuseumsrådsamt diverse stolte amagerkanere.</p><p id="p1">HELE ØEN: Amager Erhversråd er overrasket og stærkt utilfreds med beslutningen om, at der kun indgår et enkelt forslag til en linjeføring for en kommende haventunnel i den forundersøgelse, der er bestilt af staten, Københavns Kommune, Region Hovedstaden og Refshaleøens Ejendomsselskab A/ S.</p><p id="p2">Undersøgelsen skal afdække konsekvenserne af en østlig ringvej, der kan binde det overordnede vejnet sammen øst om hovedstaden og aflaste biltrafikken i centrale bydel.</p><p id="p3">Samtidig skal ringvejen betjene nye byudviklingsområder og forbedre adgangen til Københavns Havn og lufthavnen.</p><p id="p4">Amager Erhvervsråds formand Hugo Andersen er især bekymret over, at Amager Fælled og resten af Nordamager kan blive gravet op i fem-seks år, hvis linjeføringen bliver en realitet.</p><p id="p5">» Linjeføringen går fra Nordhavnen ind over Nordamager videre ud over Amager Fælled gennem et af Natura 2000-områderne og herfra sluttes til morvejesnettet. Efter vores mening er der tale om et forslag med en særdeles uheldig linjeføring. Vi er naturligvis dybt overraskede over beslutningen om, at der kun er dette ene forslag med i forundersøgelsen, « siger Hugo Andersen.</p><p id="p6">Han vurderer, at Amager Fælled og Nordamager kan blive skånet, hvis alternative forslag kommer i spil.</p><p id="p7">» Allerede i 2005 præsenterede arkitekt Peter Wimmelmann Larsen et detaljeret forslag til et Københavnertunnelprojekt med anlæggelse af en havnetunnel under bunden af Københavns Havn. I Wimmelmann Larsens forslag er trafiksikkerheden sat i højsædet, og det opfylder de mange nationale krav og EU-krav om rensning af luften, før den udledes fra tunnelen. Endvidere har Københavnertunnelen hele fem til-og frakørsler til og fra centrale områder i København, « uddyber Hugo Andersen, der kræver, at Københavntunnel-projektet inddrages i forundersøgelsen.</p><p id="p8">» Det er vores håb, at andre organisationer også vil arbejde for det samme. Derved får de politikere, der skal tage den endelige beslutning om en linjeføring, en mulighed for at sammenligne to forslag og opveje alle fordele og ulemper ved begge forslag. Det er decideret tåbeligt at fastholde en forundersøgelse af kun ét forslag, der oven i købet vil være dybt problematisk for en stor del af Amager, hvis det gennemføres, « siger Hugo Andersen.</p><p id="p9">Staten, Københavns Kommune, Region Hovedstaden og Refshaleøns Ejendomsselskab A/ S har bestilt en forundersøgelse af en kommende havnetunnel -en østlig ringvej.</p><p id="p10">Undersøgelsen blev bestilt i foråret .2017 og forventes afsluttet om et år.</p><p id="p11">Undersøgelsen skal efterfølgende danne grundlag for en politisk drøftelse og en eventuel principbeslutning om projektet.</p><p id="p12">Det koster 24 millioner kroner at gennnemføre undersøgelsen.</p><p id="p1">Første periode sendte et nervøst og til tider rådvildt hjemmehold på banen. Nerverne drillede de unge spillere, mens BK Amager med stor sikkerhed satte sig på kampen fra start med et 2-16 run i kampens første 6 minutter. Aabyhøjs ellers sikre forsvar kunne ikke holde de fysisk stærke spillere fra Amager, og gang på gang endte bolden inside hos enten Sydney Scott eller Sussie Kruuse - og derefter i kurven. I periodens sidste minutter dominerede Aabyhøjs unge talent Ida Krogh med gode aktioner, og det så ud til at hjemmeholdet vågnede op, og fik mere ro på spillet. Perioden slutter 9-19, og dermed med et solidt forspring til gæsterne.</p><p id="p2">I anden periode fortsætter Ida Krogh det gode spil. En 3'er i starten af perioden reducerer BK Amagers forspring til 12-19. Ida sætter også hjemmeholdets næste 4 point, men derefter er det BK Amagers Emilie Ramberg, som imponerer. Flere gange penetrerer hun igennem Aabyhøjs forsvar, som slet ikke er på niveauet fra de seneste kampe. 8 point bliver det til fra hendes side, og BK Amager udbygger føringen en smule til pausestilling 27-40.</p><p id="p3">At lade 40 point gå ind i én halvleg er ikke hverdagskost for pigerne fra Aabyhøj, men nok meget karakteristisk for gæsterne, som scorede hhv. 74, 99 og 73 point mod SISU CPH i semifinaleserien. Samme analyse kan spillerene fra Aabyhøj meget vel være nået til, i hvert fald blev anden halvleg meget anderledes, og med et meget skarpere forsvar fik hjemmeholdet dæmmet op for scoringer. BK Amager blev således holdt på blot 18 point i anden halvleg.</p><p id="p4">I tredje periode fik hjemmeholdet også løsnet op, og fik mere gang i angrebet. BK Amager syntes mere og mere frustreret over Aabyhøjs forsvarsmur, og en række turnovers, blocks og steals sender hjemmeholdet på en togt, hvor der ædes ind på gæsternes forspring, der ved periodens slutning er reducere til 4 point ved stillingen 44-48.</p><p id="p5">Der er dømt spænding og indædt fight i sidste periode, og flere gange er kampen lige. Først efter en 3'er fra Ida Tryggedsson ved stillingen 51-53, og minuttet efter endnu tættere 54-55 efter en 3'er fra Ida Krogh. Tættere bliver det dog ikke. Den lange vej op har tæret på kræfterne, og BK Amager har stor gavn af Trine Freils kolossale rutine i denne sidste periode, som slutter lige 10-10. Med sejren 54-58 har gæsterne fra Amager skabt sig et godt udgangspunkt for serien, men det vil dog være for tidligt af afskrive Aabyhøjs chancer. Hvis man ser bort fra de første 5 minutter, spillede hjemmeholdet en OK kamp, og det lykkedes faktisk at skabe spænding i kampen et par minutter før tid.</p><p id="p6">En ærgerlig head coach Thomas Press hæfter sig også ved kampens start, som bringer smertelige minder frem fra seneste kamp mod BK Amager, hvor det blev til hele 21-0 førend Aabyhøj fandt vej til nettet. "Vi havde talt om, hvad vi skulle passe på fra start, men nerverne drillede øjensynlig. I anden halvleg spiller vi glimrende, og hvis vi kan få gang i nogle af de spillere, som er lidt væk i dag, så er der en rimelig chance på onsdag" siger Thomas Press.</p><p id="p7">Topscorere for Aabyhøj:<br />Ida Krogh 21p, Jessica Lonon 9p, Stephanie Mannemar 6p, Emilie Hesseldal 6p.</p><p id="p8">Topscorere for BK Amager:<br />Emilie Ramberg 20p, Sussie Kruuse 19p, Maria Dinesen 6p, Catharina Palm 5p.</p><p id="p1">HELE ØEN: Justitsminister Søren Pind var næsten på hjemmebane, da han onsdag aften motiverede kåringen af Amager Centret med Amager Erhvervspris 2015. Som teknik-og miljøborgmester i Københavns Kommune var han med til at sikre, at der kom Metro til Amager. Og det nyder Amager Centret godt af i dag. Amagerbro Metrostation er et af byens mest travle trafikkundepunkter, hvilket kan aflæses på indkøbscentrets kundetæller, der årligt registrerer 4,5 millioner kunder.</p><p id="p2">Amager Erhvervspris uddeles af Amager Erhvervsråd i samarbejde med Amager Bladet. Og det er en god tradition, at en minister, en partiformand eller et folketingsmedlem inviteres til at motivere og overrække prisen.</p><p id="p3">» Jeg er glad for at være her i aften.</p><p id="p4">Sagt i al beskedenhed har jeg en aktie i Amagers udvikling og vækst, « forklarede Søren Pind.</p><p id="p5">Amager Centret åbnede i 1975 i Jacob Holms gamle fabriksbygninger i Reberbanegade og kunne fejre 40 års jubilæum i 2015. Centermanager Kim Jensen takkede for prisen og afslørede, at Amager Centret står foran et paradigmeskifte: » Vi har 4,5 millioner kunder årligt, alt er udlejet og vi har igangsat en større ombygnings-og renoveringsplan, der skal bringe Amager Centret tilbage til rødderne i form et mere urbant udtryk. Vi udvider med cirka 2.500 kvadratmeter og skaffer dermed plads til yderligere 10-20 butikker, « forklarede Kim Jensen, og han udtrykte ' en særlig glæde og stolthed over at modtage prisen'.</p><p id="p6">Planen omfatter bl. a. energioptimering, nye lofter, nye gulve, ny belysning samt en ombygning af førstesalen, der nu udgør en hestesko, så kunderne kan gå hele vejen rundt på etagen. Samtidig håber man at kunne inddrage noget af parkeringshuset og Gårdhaven, som nu bliver brugt til renovation, og dermed skaffe ekstra kvadratmeter og udeservering for nogle flere spisesteder.</p><p id="p7">Amager Centret ud mod Amagerbro Torv er allerede blevet optimeret.</p><p id="p8">Irma er blevet renoveret, Holm Bageri og burgerkæden Halifax er rykket ind, ligesom cafékæden Dalle Valle, og det har været med til at løfte besøgstallet.</p><p id="p9">Jeg er glad for at være her i aften. Sagt i al beskedenhed har jeg en aktie i Amagers udvikling og vækst.</p><p id="p10">SØREN PIND (V), justitsminister.</p><p id="p11">Amager Erhvervspris er øens fornemste hæder til en erhvervsvirksomhed, institution eller privatperson.</p><p id="p12">Amager Erhvervsprisen er stiftet af Amager Erhvervsråd og Amager Bladet og uddeles hvert år i februar i forbindelse med Amager Erhvervsråds generalforsamling.</p><p id="p1">ANMELDELSE: Forlaget Globe har siden 2007 udgivet 14 bøger ( samt ni på tysk eller engelsk), hvor byer i eller dele af Danmark skildres ved hjælp af luftfotos samt tekst om områdernes fortid og nutid.</p><p id="p2">Sidste skud på stammen er ' Amager fra oven', skrevet af Claus Hagen Petersen, som også har forfattet titlerne om Nordsjælland, København og Strandvejen. Udover at være kendt som tv-vært er Claus Hagen Petersen cand. mag. i historie, dansk og samfundsfag, journalist, lektor, forfatter og foredragsholder -blandt andet ved havnerundfarter i Københavns havn.</p><p id="p3">På knap 200 sider gennemgås øen bid for bid -først Amagerbro og Sundby, området langs havnen -især Islands Brygge og Nokken, så Ørestad, dernæst et spring nordpå til ' Nordøen', som forfatteren kalder det, herefter Østamager, ' Midtøen' og Sydamager.</p><p id="p4">Mens alle fotos er nutidige, rummer teksten mindst lige så meget historiske tilbageblik som opdateret viden. Naturligvis, for hvordan fortælle om Amager uden at have historien med.</p><p id="p5">Teksten er velskrevet, og der er ny viden at hente for mange -både amagerkanere og folk udenfor øen.</p><p id="p6"><br /><em style="bold">Det sjældne udsyn</em></p><p id="p7">Som titlen mere end antyder er bogens omdrejningspunkt de mange luftfotos, knipset af fotograf Per Schoul fra forskellige luftlag -et enkelt foto så højt oppe, at man kan se helt fra Christmas Møllers Plads til Dragør! Billederne er en sand gave, fordi man som læser får et udsyn forærende, man ellers kun kortvarigt ser fra et fly, og som kun de færreste lykkes med selv at fotografere skarpt.</p><p id="p8">Oceaner af tid kan man bruge på at opdage, at nårh ja, dér er den bygning jo, og sådan hænger de to bydele sammen. Os vejdumme kan måske bruge en anelse mere tid på det end alle jer andre.</p><p id="p9">Billederne kommer dog også ned på jorden, når enkeltbygninger og andre detaljer skal beskrives, eller når vi skal indenfor i en bygning, og det gør ikke bogen dårligere, at der også zoomes ind og ned.</p><p id="p10">For meget fra oven Som lokaljournalist skærpes næsen med årene for, når personer udefra -for eksempel landsdækkende eller regionale medier med hovedkvarter andetsteds -beskriver situationer på Amager, uden at fingeren er helt på den lokale puls.</p><p id="p11">Den fornemmelse spøger i et afsnit om Urbanplanen, der i bogen beskrives fra tidligere overborgmester Urban Hansens ide til realisering og udviklingen siden. Her ser bogen tingene lidt for meget fra oven.</p><p id="p12">» Det, der var tænkt som en standardiseret idealby, udviklede sig efterhånden til, hvad vi i dag vil kalde for en ghetto med en overvægt af beboere med anden etnisk baggrund, større sociale problemer, højere arbejdsløshed og mere kriminialitet end i andre boligområder.</p><p id="p13">(...) Forfaldsspiralen accelererede i nedadgående retning. En udvikling vi på tilsvarende måde var vidne til i Gellerupparken ( Århus) og Vollsmose ( Odense) omend ikke i så udtalt grad som her, « skriver forfatteren.</p><p id="p14">VK-regeringen skabte en definition af, hvad man fra politisk hold opfatter som en ghetto, der svarer nogenlunde til det, forfatteren beskriver i citatet fra bogen. En definition som den siddende regering også har overtaget.</p><p id="p15">Men Urbanplanen er ikke som helhed på regeringens ghettoliste, det er kun Hørgården.</p><p id="p16">Om » vi « i dag vil kalde boligområdet for en ghetto, som bogen gør selvfølgeligt, er der god grund til at sætte spørgsmålstegn ved. Og mener forfatteren virkelig, at den negative udvikling og forfaldsspiralen var værre i Urbanplanen end i Gellerupplanen og Vollsmose? En udpegning af, hvilken ' ghetto' der har udviklet sig værst, savner for det første et formål, og for det andet også en langt grundigere analyse end fire linjer i denne bog.</p><p id="p17">Et andet sted i bogen fortælles om, hvordan etableringen af metroens linje mod lufthavnen ganske rigtigt skabte heftig debat mellem beboere, der ville have metroen gravet ned og politikere, der ikke ville.</p><p id="p18">Der konkluderes, at metroen i nogen grad ekskluderer det yderste stykke af Sundbyøster fra resten af bydelen, » men har naturligvis betydet en kraftig forbedring af den kollektive trafik i området. « En hel del beboere, blandt andet de mange ældre i Sundparken, som ikke har en snus at bruge metroens linjeføring til, kan nok ikke få øje på forbedringen.</p><p id="p19">Der blev ved metroens etablering skåret ned på busafgange og omlagt flere buslinjer, og det stillede Sundparkens ældre langt dårligere transportmæssigt end før.</p><p id="p20">Daværende gruppeformand for Socialdemokraterne på Københavns rådhus, Jesper Christensen, forklarede nedskæringerne meget realpolitisk på et borgermøde i 2007: » Hver gang en passager kører med bus, skal vi af med penge -det skal vi ikke, når passagerne bruger Metroen, den er betalt. « Der er ikke noget underligt i, at forfatteren ikke har mulighed for at holde sig orienteret om så lokale detaljer, men derfor bliver nogle konklusioner i bogen lidt for overfladiske.</p><p id="p21"><br /><em style="bold">Mød forfatteren</em></p><p id="p22">En ekstra korrekturgang kunne have aflivet et par slåfejl i den morsomme ende -at Bella Centret og Rambølls hovedsæde i Ørestad er på henholdsvis 120.000 og 40.000 kvadratkilometer.</p><p id="p23">Det skal dog ikke forklejne bogens indlysende kvaliteter både som oplysning og underholdning.</p><p id="p24">Vil man have nogle smagsprøver fra bogen, kan man møde Claus Hagen Petersen hos Bog &amp; Idé i Amager Centret lørdag 1. december klokken 12.00. Her vil forfatteren vise fotos fra bogen projiceret op i stort format samt fortælle om Amagers fortid og nutid. Endelig er der bagefter mulighed for at få signeret den nye bog.</p><p id="p1">Glæden ved naturen er ikke forbeholdt særlige aldersgrupper, så det var både børn, unge og gamle, der søndag mødte op for at protestere mod planerne om at bygge boliger på endnu et stykke af Amager Fælled.</p><p id="p2">Men det er en sag, som vil kræve en hel del politisk snilde og udholdenhed at vinde.</p><p id="p3">For byggeplanerne er nemlig baseret på en tyve år gammel politisk aftale. København fik med aftalen penge til metro -til gengæld skulle der bygges boliger på Amager Fælled.</p><p id="p4">By &amp; Havn, der ejer arealet, udskrev derfor i foråret en idekonkurrence blandt fem arkitekt-teams. De skal komme med oplæg til 213.000 m2 boliger og 1500 p-pladser på den del af Amager Fælled, der ligger lige nord for Bella Centret.</p><p id="p5">Resultatet af den konkurrence ventes offentliggjort sidst i oktober.</p><p id="p6">I mellemtiden er sagen stadig konfliktfyldt nok til at udløse heftige skænderier i Borgerrepræsentationen. Det Radikale Venstre og Enhedslisten ønsker byggeriet stoppet, men Socialdemokraterne og et flertal holder fast i den gamle aftale. Umiddelbart ser det ikke ud til, at der er flertal for at stoppe byggeriet, og den der er ingen løsning til hvordan man finder de 1,5 milliarder kroner som arealet er værd.</p><p id="p7">Foreningen Amager Fælleds Venner håber stadig på, at det kan lade sig gøre at ændre planerne. Derfor indkaldte de sammen med Danmarks Naturfredningsforening og NOAH - Friend of the Earth til den symbolske ring rundt om det areal, der står til at blive bebygget.</p><p id="p8">" Det areal, der skal bygges på, er desværre det areal med den største biodiversitet.</p><p id="p9">Meget af Amager er gammel losseplads, men kommunen har selv vurderet, at det her område har mange unikke planter og et vådområde med et særligt rigt dyreliv," fortæller Stefan Rasmussen, der er talsmand for Amager Fælleds Venner.</p><p id="p10">Han foreslår i stedet, at By &amp; Havn udnytter nogle af de eksisterende arealer, de har mere intensivt, udskyder tilbagebetalingen af metroen, eller at man bygger hen over motorvejen på Amager, og dermed får nye arealer, så man undgår at skære et stykke af Amager Fælled.</p><p id="p11">Det budskab var der naturligt nok stor opbakning til hos de mange deltagere, der søndag først hørte på politiske taler, siden slog ring om området, og til sidst sluttede af med at nyde udsigten over området fra en større høj midt på Amager Fælled.</p><p id="p12"><br /><em style="bold">VOX POP</em></p><p id="p13"><br /><em style="bold">Børnene undfanget på Amager Fælled</em></p><p id="p14">Der er mange måder at bruge Amager Fælleds rekreative værdier på, men Tine og Anders Lemvigh er nok en slags superbrugere, hvis man kan bruge det udtryk.</p><p id="p15">" Begge vores børn er undfanget i et buskads herude," fortæller Tine Lemvigh med et stort smil. Parret bor ganske vist på Nørrebro, men Tine deltager jævnligt i møder, som asa-troende holder på fælleden, og hendes mand tager med som musiker til arrangementerne.</p><p id="p16">De har i dagens anledning - meget passende - taget Daniel på 6 år og Joachim på 5 måneder med.</p><p id="p17">" Det er et af de få rekreative arealer i byen med reel natur.</p><p id="p18">Her plukker vi tit brombær og hyldeblomst, og vi tager på udflugt herud, når der er stjerneskud. Det ville være en dødssynd at fjerne det," siger Tine Lemvigh. Hun synes, at områder som Fælledparken og Dyrehaven virker alt for friserede i sammenligning med Amager Fælled.</p><p id="p19">" Jeg har ikke indblik i, hvor pengene skulle komme fra, men kunne man ikke bygge højere på andre arealer, som By og Havn ejer?".</p><p id="p20"><br /><em style="bold">Familien med til fødselsdags-demonstration</em></p><p id="p21">Julie Wolf Broge bor i Hillerød, men har valgt at fejre sin fødselsdag ved at tage familien med til arrangementet på fælleden.</p><p id="p22">" Det er en oase og en perle, og i dag ville jeg gerne dele den med mine nærmeste." Hun kæder også protesten sammen med sit daglige erhverv.</p><p id="p23">" Jeg arbejder til dagligt som ergoterapeut og ved, hvor vigtig naturen er for vores krop og sind. Det gør København til noget særligt, at vi har de her arealer, og det virker ekstremt kortsigtet at nedlægge naturen. Er det overhovedet etisk i orden," spørger hun. Hun har taget fuglekikkerten med og betegner sig selv som meget fugleinteresseret.</p><p id="p24">" Der må være alternativer. Kan vi ikke trække på nogen havneområder i stedet for de her uberørte arealer?" Datteren Selena Broge er også ked af planerne. Hun læser til landskabsarkitekt og bor på et nærliggende kollegium.</p><p id="p25">" Jeg tager tit herud før eksamen og finder planter. Det er en del af min uddannelse, så man kan godt kalde det for mit laboratorium.".</p><p id="p26"><br /><em style="bold">Penge betyder ikke noget her i livet</em></p><p id="p27">Sofia Stefansdottir bor på Christianshavn, og bruger jævnligt fælleden til yoga eller til at lufte hunden, når det er godt vejr. Hun er taget afsted, fordi hun synes, der er nogle vigtige principper på spil.</p><p id="p28">" Jeg synes, det er utroligt vigtigt at vise, at det ikke er i orden at sætte penge før naturen. Det er helt unikt, at vi har sådan en gammel natur (Strandengene, red), som er åndehuller.</p><p id="p29">Når byen bliver lidt for meget, og jeg har brug for luft, så tager jeg herud." Selv om grunden er overdraget til By &amp; Havn for mange år siden, mener hun ikke, at det er for sent at protestere.</p><p id="p30">" Der er tale om en studehandel og en mørklægning af folks handlingsmuligheder, men sagen er aldrig tabt. Nogle mennesker - os alle sammen - skal blot vågne op og erkende, at vi ikke er penge. Penge betyder ikke noget - de er ikke vigtige. Det er naturen." Hun mener, der er mange alternative måder at finde de penge, som salget ville give i det store metro-regnskab.</p><p id="p31">" Man kunne tage pengene fra jagerflyene. Eller politikernes pensioner. Eller topskatten.".</p><p id="p32"><br /><em style="bold">Bliv klogere og deltag i debatten</em></p><p id="p33">Du kan læse mere om By &amp; Havns idekonkurrence: kortlink.dk/ na8m. Du kan også deltage i debatten på Havnefrontens Facebook-side facebook.com/ Havnefronten. nu.</p><p id="p1">Fynske Arkitektgruppen er blevet en af de største ejendomsudviklere i København. Virksomheden, der har hovedsæde på Hollufgård i Odense SØ, har 40 ud af 70 ansatte på kontoret på Amager, og omkring 80 procent af omsætningen ligger i hovedstadsområdet.</p><p id="p2">Virksomheden har sat sine spor på Københavns udvikling til en metropol.</p><p id="p3">Det første store byggeri var i Ørestaden omkring årtusindskiftet, hvor Arkitektgruppen byggede 200 boliger.</p><p id="p4">-Det byggeri har på rigtig mange måder, når jeg ser tilbage på min tid i Arkitektgruppen, været skelsættende.</p><p id="p5">Vi fik øjnene op for, at vi godt kan håndtere store boligbyggerier, og for, at der er nogle fordele i at bygge stort. Det er klart, at 200 boliger kræver jo ikke 10 gange så mange mandskabsressourcer som 20 gør, forklarer administrerende direktør Robin Feddern.</p><p id="p6">Vi befinder os ved Amager Strand, hvor Arkitektgruppen har kontor i bunden af Øresundstårnet, der har 21 etager og er 70 meter højt. Arkitektgruppen har været med til at udvikle området fra industri til en bydel, der går under navnet Amagers Manhattan på grund af de eksklusive højhuse, der skyder i vejret.</p><p id="p7">Udenfor cykler en ung mand med store høretelefoner ned mod strandparken på en blå cruise-cykel.</p><p id="p8">Restaurantgæster spiser steaks og sushi. Andre er på indkøb i Lidl.</p><p id="p9"><br /><em style="bold">Direktøren kom sejlende</em></p><p id="p10">Arkitektgruppen blev grundlagt i 1986 af Jørgen Witting og to andre, som ikke længere er i firmaet.</p><p id="p11">Da medejer og administrerende direktør Robin Feddern kom til Arkitektgruppen i 1996 som ansat, byggede virksomheden mest rækkehuse.</p><p id="p12">De var begyndt at bevæge sig uden for Fyn til Sjælland, men havde endnu ikke nået København.</p><p id="p13">I Køge og Roskilde byggede de støttede andelsboliger, 20 ad gangen hvert sted.</p><p id="p14">-De første par år, jeg var i Arkitektgruppen, sejlede jeg med Storebælts-færgen, hver gang jeg skulle til Sjælland, så da skulle man planlægge sin dag lidt bedre, end man behøver i dag, husker Robin Feddern.</p><p id="p15">Den første opgave i hovedstaden var at bygge et kollegie på Jagtvej til de tre fynske sparekasser i Middelfart, Faaborg og Svendborg. Sideløbende med projektet på Jagtvej fik Arkitektgruppen kontakt med en københavnsk udvikler, som havde et stort stykke jord i Ørestad. Han havde brug for en samarbejdspartner.</p><p id="p16">Her var Arkitektgruppen med til at bygge 200 boliger, hvilket var et stort spring op fra kollegier og projekter med 20 rækkehuse. Ud over, at de fandt ud af, at der er flere penge i at bygge stort, så fandt de også ud af, at der ikke var nogen grund til at frygte bureaukratiet i storbyen, fortæller Robin Feddern.</p><p id="p17">-Vi fandt ud af, at vi kunne begå os på rådhuset i København. Vi behøvede ikke at være skræmte over byens størrelse, for vi blev vel modtaget.</p><p id="p18">Så jeg synes, det projekt var en øjenåbner på mange måder, siger han.</p><p id="p19">Siden kom mange flere, og lige nu har Arkitektgruppen gang i syv store projekter for i alt 3,4 milliarder kroner i København.</p><p id="p20">-Vi har jo bare været heldige at få del i Københavns vækst mod en metropol, siger Robin Feddern.</p><p id="p21">Salgschef fra Ørestadsselskabet I forbindelse med byggeriet i Ørestaden mødte Robin Feddern salgsog udviklingschefen for Ørestadsselskabet, Tony Christrup. I 2005 blev han ansat som projektudviklingschef i Arkitektgruppen, og i 2012 fik han titel af udviklingsdirektør.</p><p id="p22">Derudover har han siden 2011 været formand for Byggesocietetet, der er et netværk inden for byggeog ejendomsbranchen med 1400 medlemmer i hele landet, hvis formål blandt andet er at sikre en god dialog med det politiske system.</p><p id="p23">Tony Christrup er Arkitektgruppens ansigt udadtil i Københavns Kommune, hvor udviklingen går stærkt, og hvor det er afgørende at have nær kontakt til embedsmænd og politikere, hvis man vil lykkes med sine byggeprojekter.</p><p id="p24">-Vi har brug for en som Tony, der har fingeren på pulsen med, hvad der foregår på rådhuset og ved, hvem man egentlig skal tale med for at få de rigtige informationer og få fremmet sine ting mest muligt, forklarer Robin Feddern.</p><p id="p25">Blandt andet er det meget vigtigt at være klar over, i hvilken retning byen udvikler sig. Det gælder om at få fat i et stykke jord i det rigtige område. I virksomhedens unge år foregik jagten på jord helt lavpraktisk, fortsætter Robin Feddern.</p><p id="p26">-I gamle dage havde vi ofte en cykel i bagagerummet, og så cyklede vi gade op og gade ned, mens vi holdt øje med, hvornår der kom et hus, der var lavere end de andre.</p><p id="p27">Så skulle det nok fjernes på et tidspunkt, for der ligger noget værdiforøgelse i at have fem etager frem for én. Det er simpelthen den helt banale, gammeldags metode at gøre det på.</p><p id="p28">Når Robin Feddern eller en anden fra Arkitektgruppen så fandt et lavt hus blandt højere huse, så gik de ind og ringede på døren og spurgte ejeren, om de måtte rive det ned. Virksomheden lavede også aftaler med landmænd om at købe jord i kanten af byer med udvikling.</p><p id="p29"><br /><em style="bold">kendisfaktor giver mere arbejde</em></p><p id="p30">At Arkitektgruppen er blevet kendt og har vokset er delvist kommet af nødvendighed. I 1990' erne var mantraet, at den, der lever stille, lever godt. Men virksomheden levede så stille, at for få rigtigt kendte den, og derfor skulle der arbejdes hårdt for at lande opgaver.</p><p id="p31">-Hvis nogen havde jord til salg, ringede de ikke til os, for de kendte os jo ikke, siger Robin Feddern.</p><p id="p32">Derfor valgte de bevidst at blive mere synlige og vokse til en størrelse, så de var interessante at arbejde sammen med. Og det virker. At være kendt gør det nogle gange lettere at få nye byggeprojekter. Det er det seneste projekt med fire boligprojekter på Amager, hvor Arkitektgruppen og kapitalfonden Nrep bygger tre projekter i Ørestad Syd og ét på Strandlodsvej på Amager et eksempel på.</p><p id="p33">En del af jorden på Strandlodsvej fik Arkitektgruppen lov at bygge på som følge af en henvendelse fra et ejendomsselskab, der vidste, at Arkitektgruppen ville være i stand til at løfte opgaven.</p><p id="p34">-At være stor skaber nye muligheder, men det kan også være en udfordring, siger Robin Feddern.</p><p id="p35">-En af vores styrker ved at være en ejerledet virksomhed er helt klart, at vi kan trække lynhurtigt af. Det er ikke noget med en masse rundbordssnak, før vi får trukket af. Vores udfordring nu er at bevare adrætheden, fordi vi er blevet så store, siger han.</p><p id="p36">Med 80 procent af omsætningen i København er det naturligt at spørge sig selv, om hovedsædet burde flytte fra Odense til København.</p><p id="p37">Vi har for mange år siden efterhånden haftden interne snak om, hvorvidt vi ligger forkert og burde ligge i København.</p><p id="p38">Vi blev enige om, at frem for at drømme om, at vi lå et andet sted, skulle vi gøre en dyd ud af, at vi er dem fra Fyn. Det har vi haftgod hjælp af. Vi kan tydeligt mærke, at der er en forestilling om, at vi grundlæggende er ordentlige, arbejdsomme mennesker, siger Robin Feddern.</p><p id="p39"><br /><em style="bold">Træfsikkerhed i top</em></p><p id="p40">Robin Feddern mener, at Arkitektgruppens succes i København er en blanding af dygtighed og måske en smule held. Ud over ansættelsen af udviklingsdirektør Tony Christrup er en af årsagerne til Arkitektgruppens succes i København, at virksomheden er blevet bedre til at prioritere sine kræfter. De kaster sig stadig forgæves ud i nogle projekter, men ikke så mange som tidligere.</p><p id="p41">Vores træfsikkerhed er blevet større, og det får du gennem erfaring og kendskab, og det er en investering i en organisation, at den også kan den del, forklarer Robin Feddern.</p><p id="p42">det går godt på Fyn. Men der er også mange driftige fynboer, som har succes uden for øen. I serien " Succes på udebane" stiller vi skarpt på fynboer, som har gjort det godt andre steder end her på øen: Manden, der sælger fynske møbler i Dubai, den tidligere dj på Boogie, som nu er landets fitnesskonge, tv-manden, som måtte flytte hovedsædet til hovedstaden og den unge kulturformidler, der har pustet liv i et brotårn på Knippelsbro i København. Plus et par stykker flere.</p><p id="p43">22. juli: Fitness-konge begyndte som dj på Boogie 23. juli: Han pendlede sig til at blive direktør 26. juli: El-installatørens søn, der blev supersælger 29. juli: Flytning fra Odense havde nær kostet STV livet 5. august: Arkitektgruppen har indtaget Amager.</p><p id="p44"><br /><em style="bold">FAktA Arkitektgruppen</em></p><p id="p45">Arkitektgruppen er projektudviklere for byggerier. De sørger for at byggemodne jorden sammen med kommunen, de hyrer arkitekter, og de hyrer underentreprenører til at udføre selve byggeriet.</p><p id="p46">Der er ingen arkitekter ansat i Arkitektgruppen.</p><p id="p47">Virksomheden har 70 ansatte, hvoraf 40 arbejder på kontoret på Amager og cirka 30 på kontoret på Hollufgård i Odense SØ, som formelt set er hovedsædet.</p><p id="p48">Virksomheden blev grundlagt i 1986 af Jørgen Witting og to partnere, som ikke længere er i firmaet. Den nuværende administrerende direktør og medejer Robin Feddern kom til i 1996.</p><p id="p49">Største projekter lige nu er byggeriet af i alt 103.578 kvadratmeter i København, fortrinsvis på Amager, i samarbejde med kapitalfonden Nordic Real Estate Partners (Nrep), som administrerer 3,3 milliarder euro (24,5 milliarder kroner).</p><p id="p50">Pengene kommer blandt andet fra amerikanske pensionskasser.</p><p id="p51"><br /><em style="bold">fakta arkitektgruppen a/ S</em></p><p id="p52">Arkitektgruppen A/ S Hollufgårds Allé 12, 5220 Odense SØ Cvr-nr.: 26 86 59 05 Adm. direktør: Robin Feddern Ejere: Jørgen Witting og Robin Feddern Bestyrelse: Jørgen Witting (formand), Robin Feddern, Boris Nørgaard Kjeldsen, Lars Holst og Uwe Teichert.</p><p id="p53">Regnskab 2016 (2015 i parentes) Nettoomsætning: 622,8 mio. kr.</p><p id="p54">(567,1 mio. kr.) Drifstresultat: 62,3 mio. kr. (53,0 mio. kr.) Resultat før skat: 58,4 mio. kr. (50,2 mio. kr.) Resultat efter skat: 45,9 mio. kr.</p><p id="p55">(45,9 mio. kr.) Egenkapital: 206,0 mio. kr. (181,0 mio. kr.) Antal ansatte (gennemsnit) 54 (48).</p><p id="p1">
Klokken er elleve om formiddagen. De to politibetjente Peter Skibye-Lotz og Henrik Nielsen kører i deres hvide patruljebil ud ad Amagerbrogade lige på grænsen mellem Tårnby på Amager og københavnerbydelen Sundby. Foran dem i et kryds ved Sundbyvester Plads drejer en varevogn til venstre, selv om et stort skilt markerer, at venstresving er forbudt.</p><p id="p2">Peter Skibye-Lotz kører op bag varevognen og sætter et sekund hornet og det blå blink til. Vognen kører ind til siden.</p><p id="p3">Hans kollega Henrik Nielsen stiger ud og går hen til føreren – en ung kvinde. Hun slipper med en påtale. Han tror på hendes forklaring om, at hun overså skiltet med forbud mod venstresving.</p><p id="p4">Men han lader hende ikke kun slippe, fordi han bag den blåsorte uniform er en følsom mand. Rutinemæssigt foretager han også en hurtig <em style="italic">cost-benefit analyse</em>.</p><p id="p5">»Selvfølgelig kunne staten få nogle penge i bødekassen. Men giver vi hende en bøde, giver det arbejde for sekretariatet på stationen, der skal opdatere sagen og skrive bødeforlæg og sørge for, at sagen kommer i retten, hvis ikke bøden bliver betalt. Sådan en lille sag kan generere meget arbejde for andre på stationen, og her vurderede jeg, at det ikke var anstrengelserne værd«, siger Henrik Nielsen.</p><p id="p6">Dermed følger han også den øverste politiledelses anbefalinger om at være mindre »initiativrig«. Ledelsen kom med henstillingen for nogle måneder siden, og Henrik Nielsen og hans kolleger fortolker henstillingen sådan, at den var en erkendelse af, at der i dag er flere opgaver, end politiet har mandskab til at løfte. Derfor skal politibetjentene se gennem fingre med mindre forseelser for at koncentrere sig om de mere vigtige opgaver.</p><p id="p7">Disse går blandt andet ud på at køre rundt i patruljevognene og være synlig i gadebilledet. Regeringen besluttede sammen med et flertal i Folketinget for to år siden at reformere politiet, så der senest i 2011 kommer 800 flere betjente på gaden. </p><p id="p8">»Det er meget, meget sjældent, at kriminaliteten foregår på politistationerne. Den foregår oftest ude på gader og stræder eller i borgernes egne hjem, og derfor er det altså ikke så vigtigt, at der sidder politifolk på stationen. Det er vigtigt, at de sidder i patruljevognene og kan rykke ud straks, når en borger har behov for hjælp«, udtalte justitsminister Lene Espersen (K), da reformen blev vedtaget.</p><p id="p9">De to betjente Peter Skibye-Lotz og Henrik Nielsen hører til på politistationen på Amager, og de har ligesom deres øvrige kolleger på stationen svært ved at se, hvordan der skal kunne komme flere betjente på gaden.</p><p id="p10">Lige nu er der så store problemer med at få bemandingen til at stå mål med de mange opgaver, at der på opslagstavlen på stationen ved siden af efterlysninger på forbrydere hænger en seddel om, at arbejdstidsreglerne skal overholdes. »Reglerne er ikke vejledende«, står der. Derudover er der et opslag med ledelsens henstilling om at være mindre »initiativrig«, så man ikke drukner i småsager.</p><p id="p11">For at Peter Skibye-Lotz og Henrik Nielsen kan holde fri i hvert fald hver anden weekend, er ledelsen på stationen nødt til at inddrage blandt andet politielever og betjente fra andre afdelinger til at køre patrulje i weekenden. </p><p id="p12">Det kan Claus Pihlkjær mærke. Han har i mange år arbejdet som kriminalbetjent, hvilket på moderne politisprog nu hedder efterforsker. Ifølge ham går den dårlige bemanding ud over efterforskningen af alvorlige sager som vold, bedrageri og røveri. Han har selv en politielev tilknyttet. Men når eleven cirka en weekend hver måned har været på patruljevagt, skal vedkommende afspadsere i to dage, og selv om det umiddelbart kan lyde af lidt på en hel måned, er det ifølge Claus Pihlkjær meget forstyrrende.</p><p id="p13">»Jeg bruger blandt andet eleven til at forberede retsmøder, hvis vi har varetægtsfængslet en mistænkt og gerne vil have varetægtsfængslingen forlænget. Så er der nogle tidsfrister, som bare skal overholdes, og så er det altså et problem, hvis vi lige pludselig er en mindre«, siger efterforskeren.</p><p id="p14">»Vi skal sørge for at have nok materiale, der kan overbevise dommeren om, at det fortsat er nødvendigt at holde den mistænkte varetægtsfængslet. Dommeren er fløjtende ligeglad med vores arbejdsforhold, og derfor kan vi ikke sige, at vi altså ikke har nået at få vores materiale i orden, fordi folk i afdelingen skulle ud og køre patruljekørsel i weekenden«.</p><p id="p15"><br /><em style="bold">Sagerne hober sig op</em></p><p id="p16">På Claus Pihlkjærs skrivebord ligger bunker af sagsmapper. Han skal prioritere de sager først, hvor mistænkte er blevet fængslet, eller hvor sagerne drejer sig om vold. Derfor er han nødt til at lade mange andre sager ligge. På hans skrivebord er blandt andet en anmeldelse om bedrageri fra september sidste år og en anden anmeldelse fra december sidste år af en person, hvor politiet har fundet ulovligt fyrværkeri og våben på hans bopæl. Men dem har han ikke haft tid til at se på.</p><p id="p17">Lidt længere henne ad gangen har vicepolitimester Jørn Laursen kontor. Han erkender, at ledelsen kun kan skrabe nok betjente sammen til at køre patruljevogn i weekenden, hvis andre afdelinger sammen med politieleverne bliver kaldt på vagt. </p><p id="p18">»Men jeg tror, det er godt, at politifolk fra andre afdelinger en gang imellem kommer ud på patrulje. Og så har vagterne ikke et omfang, hvor det går ud over elevernes uddannelse«, siger han.</p><p id="p19">Men sådan ser stationens tillidsmand, Per Nørgaard, ikke på situationen.</p><p id="p20">»Selvfølgelig kan der være noget godt i, at politifolk i mere almindelige kontorstillinger også kommer på patrulje en gang imellem. Men det ændrer jo ikke ved, at man har indført ordningen, fordi vi ikke er godt nok bemandet. For politieleverne betyder det jo, at de i virkeligheden har to job på samme tid. Et i den afdeling, hvor de er i praktik, og et andet i weekenderne, når de bliver kaldt på patruljevagt«, siger han og fortsætter:</p><p id="p21">»Det er jo ikke meningen, at deres uddannelsesforløb skal bruges til at lappe huller«.</p><p id="p22"><a href="mailto:claus.blok.thomsen@pol.dk">claus.blok.thomsen@pol.dk</a><br /></p><p id="p23"><em style="italic">For politieleverne betyder det jo, at de i virkeligheden har to job på samme tid</em></p><p id="p24">
Per Nørgaard, tillidsmand 


</p><p id="p1">AMAGER NATURPARK: I 10 år har den socialøkonomiske virksomhed Amager Skovhjælpere udført skovarbejde, stirydning og naturpleje på Kalvebod Fælled i samarbejde med Naturstyrelsen samt kultur-og køkkenarbejde på Naturcenter Amager.</p><p id="p2">I onsdags fik de gode hjælpere 317.000 kroner fra Nordea-Fondens pulje ' Kysten er klar', og det giver dem mulighed for at indkøbe en båd og knopskyde med Amager Søhjælpere, fortæller projektleder, Mads Madsen: » Vi ved jo, at Naturpark Amager udvider med nogle nye støttepunkter langs kysten, hvor småbåde kan lægge til. Så kan vi med Amager Søhjælpere lave det samme, som vi har gjort på land -støtte naturprojekter langs kysten og samle affald i vandet. « Når arbejdet først kommer i gang, forventer han, at nye opgaver vil vise sig.</p><p id="p3">» Måske kunne nogle af hjælperne blive dygtige til at fiske, og så kunne vi levere fisk til Tårnby Naturskole ved støttepunkterne, når de har skoleklasser ude -det har vi talt med dem om, « fortæller Mads Madsen.</p><p id="p4">Amager Skovhjælpere er i kontakt med den jyske virksomhed Poca, som de forventer kan levere båden i det tidlige forår.</p><p id="p5">Amager Skovhjælpere inviterer mennesker med forskellige sociale, fysiske og psykiske udfordringer ind i et rummeligt arbejdsfællesskab, som styrker borgernes fremtidige tilknytning til arbejdsmarkedet.</p><p id="p6">Der er lige nu 30 skovhjælpere tilknyttet.</p><p id="p7">USå kan vi med Amager Søhjælpere lave det samme, som vi har gjort på land -støtte naturprojekter langs kysten og samle affald i vandet.</p><p id="p8">MADS MADSEN, projektleder, Amager Skovhjælpere.</p><p id="p1">SUNDBY: Amager Centret vil de kommende to år blive udsat for en storstilet modernisering. Planerne om Amager Centrets gennemgribende totalrenovering har været kendt længe, men nu kan Danske Shoppingcentre i samarbejde med DEAS endelig komme i gang, efter de sidste byggetilladelser er godkendt. Hvis alt går efter planen vil Amager Centrets ombygning være færdig i slutningen af 2019.</p><p id="p2">Som tidligere beskrevet i Amager Bladet vil ombygningen føre Amager Centrets arkikektur tilbage mod det oprindelige urbane industrilook, og der er lagt vægt på at styrke synergierne mellem centret og lokalområdet, forklarer Eva Handest, ejendomschef fra Danica Pension på vegne af Danske Shoppingcentre: » I udviklingen af vores centre arbejder vi altid med stort fokus på at sikre, at de spiller sammen med den omkringliggende by, så der skabes en stærk sammenhængskraft og dermed en samlet set stærkere shoppingdestination, « siger hun.</p><p id="p3">Det sker bl. a. ved at åbne Amager Centret op i gadeplan med etablering af 20-30 nye butikker og en forbedret logistik på førstesalen. Den lille gård midt i centret, der tidligere primært har været brugt til renovation, omdannes til et grønt byrum, hvor en række restauranter og cafeer fremover vil være med til at skabe et hyggeligt torvemiljø.</p><p id="p4">Den komplekse ombygning sker, mens Amager Centret er i drift. Det stiller store krav til planlægningen, og der skal indtænkes løsninger, der tager mest muligt hensyn til både de butiksdrivende og beboerne i det tætbeboede område omkring centret.</p><p id="p5">Et af de første byggeprojekter er nedrivning af det eksisterende parkeringshus, som ligger midt i Amager Centret.</p><p id="p6">Nedrivningen er gået i gang og skal gøre plads til et nyt moderniseret anlæg med plads til endnu flere biler.</p><p id="p7">Udformningen af det nye parkeringshus giver plads til flere butikker på førstesalen samt en udvidelse af gangarealet, så kunderne kan gå hele vejen rundt på etagen.</p><p id="p1">Café 5-øren på en ganske almindelig onsdag aften. Amager Bladet har sat repræsentanter for byens mest populære fodboldklubber, FCK og Brøndby, stævne sammen med Michael Zimmermann fra Fremad Amagers fanklub De Blå-Hvide Engle til en snak om fankultur og patriotisme. For når FC Amager - overbygningen mellem Fremad, Amager FF, KFB og Kastrup Boldklub - løber på banen til august næste år, så er der vel opbakning fra alle øens fodboldnarkomaner?</p><p id="p2">Nej, ikke just.</p><p id="p3">Det handler om det sociale, de sportslige resultater og den personlige historie, forklarer øens Brøndby- og FCK-supportere.</p><p id="p4"><br /><em style="bold">Glade UEFA-dage</em></p><p id="p5">"Det går jo helt tilbage til de glade dage i UEFA Cuppen i 1980'erne," fortæller Claus Ansbjerg fra Brøndby Support Amager, som har eksisteret i knapt 18 år.</p><p id="p6">"Det var jo holdet med Peter Schmeichel og alle de kendte. Jeg fik gåsehud over det hele. Der var kun en ting i mit hjerte, og lige siden har der kun været plads til Brøndby. Der var vel en 50-60 medlemmer fra Amager, som tog på bustur  der var fuldt knald på hver søndag, både til ude- og hjemmebanekampe."</p><p id="p7">Medlemstallet er styrtdykket siden Brøndbys nedtur. Lige nu er der op mod 60 aktive Brøndby-fans i Amagers Brøndby-klub.</p><p id="p8">"Jeg er jo egentlig gammel Kastrup-knægt. Hedder det stadig det, eller er det stadig Amager United?" spørger Claus.</p><p id="p9"><br /><em style="bold">Gider ikke 2. division</em></p><p id="p10">Henrik Thomsen er formand for FCK FC Amager, FC Københavns officielle fanfraktion på Amager.</p><p id="p11">"Jeg startede faktisk med at se Fremad Amager i 1992. Men på et eller andet tidspunkt tænkte jeg, at det var sgu' for fattigt at se på. Stadion var dårligt og holdet spillede som en pose nødder. Så kom jeg ind i Parken, da FCK startede.</p><p id="p12">Jeg kendte nogle folk derinde, og stille og roligt blev jeg involveret i det. Så det var helt klart det sociale, der rykkede mig. Jeg følger da med i, hvor Fremad ligger i tabellen, men ikke mere. Jeg håbede virkelig på, at der ville komme en sammenslutning på Amager i 1992, men da det ikke skete, så gad jeg ikke mere  jeg gider simpelthen ikke at se 2. divisionsfodbold.</p><p id="p13">FCK FC Amager ligger ret stabilt omkring de 140 medlemmer, næsten lige så mange som De Blå-Hvide Engle. Fraktionen arrangerer busture til alle FCKs udebanekampe, og bussen er stort set altid fuld af hvidblusede amagerkanere.</p><p id="p14"><br /><em style="bold">Lokalpatrioten</em></p><p id="p15">Den Blå-Hvide engel ved bordet har altid været Fremad-fan, med alle de op- og nedture, det har givet gennem årene:</p><p id="p16">"Jeg skar som regel hjørnet fra Højdevangsskolen, da jeg var syv-otte år. En dag var der en, der spurgte, om jeg ville være med, og så var jeg på. Min far havde mig med til Fremad Amager, allerede fra jeg var tre. Jeg har boet mange steder, men hver weekend Sundby Idrætspark," fortæller Michael Zimmermann.</p><p id="p17">Fremad Amagers fanklub tæller omkring 200 medlemmer. Men fra næste år hedder det pludselig overbygningsbold i FC Amager regi. I den anledning nedlægger De Blå-Hvide Engle sig selv, og nogle af bestyrelsesmedlemmerne starter en ny fanklub.</p><p id="p18">Det bliver dog uden de gul- og hvidblusede.</p><p id="p19">"Vores medlemmer er meget inkarnerede Brøndby-fans. Eller, det er egentlig mere sammenholdet på busturene. Hvis der skal ske nye tiltag, så handler det om Brøndby, ikke noget lokalt herude - så skal det i hvert fald være meget interessant," fortæller Claus Ansbjerg.</p><p id="p20">"Hvis der kom et storstadion i Ørestaden, var det da ikke utænkeligt, at vi kunne tage ud og se en kamp engang imellem. Men ikke på bekostning af Brøndby."</p><p id="p21">Så langt er FCKs Amager-formand enig:</p><p id="p22">"Det er jo sammenholdet og stemningen på stadion, der ryster en fangruppe sammen. Der er store planer på Amager lige nu, men det er for sent i forhold til vores medlemmer. Det skal da blive sjovt at se FC Amager, hvis de kommer i Superligaen, men det handler mere om København i min verden. Som FCK eller Brøndby fan er man vant til at blive forkælet, både med resultater og på stadion. FC Amager skal virkelig bevise noget, og det tager mange år," slår Henrik Thomsen fast.</p><p id="p23"><br /><em style="bold">Fankultur fra bunden</em></p><p id="p24">Brøndby-supporteren tager over: "Hvis der skal skabes noget nyt på Amager, så skal man have fat i den unge generation, der vokser op herude nu. De 10-12 årige, som ræser rundt i de lokale klubber."</p><p id="p25">Englen er enig:</p><p id="p26">"Nej, man kommer ikke langt med den gamle generation, som allerede har deres hjerte i en anden klub, med omgangskreds og det hele Der skal satses på de unge, og så skal jeg nok få overtalt de to herrer til at være med," griner Zimmermann.</p><p id="p27">FCK og Brøndby tørner sammen i Superligaen på søndag klokken 18.00 i Parken, mens Fremad Amager har rundet efterårssæsonen af med en førsteplads i 2. division øst.</p><p id="p28">Læs mere om de tre fanklubber på: www.b-s-a.dk, www.fckfca.dk og www.blaahvideengle.dk</p><p id="p1">Det skriver netmediet kommunen.dk, der har fået indblik i en intern rapport.</p><p id="p2">Tidligere i år kunne kommunen.dk afsløre, at Amager Ressourcecenter har indkøbt for tæt ved en halv milliard kroner uden at sende ordrerne i udbud, som er foreskrevet af lovgivningen.</p><p id="p3">Det ledte til en undersøgelse, der er foretaget af advokatfirmaet Bech-Bruun og revisionsvirksomheden Deloitte. Undersøgelsen viser ifølge kommunen.dk, at der har været et "lemfældigt" forhold til reglerne om udbud.</p><p id="p4">- Både nuværende og tidligere ansatte har forklaret advokaterne, at de har været fuldt bekendte med, at ARC er underlagt udbudsreglerne.</p><p id="p5">- Omvendt konkluderer Bech-Bruun og Deloitte ifølge undersøgelsen, at den øverste daglige ledelse "ikke har prioriteret overholdelse af udbudsreglerne".</p><p id="p6">- Det har ført til, at der "er opstået en kultur, som har betydet en lemfældig behandling af - og manglende respekt for - udbudsreglerne," skriver kommunen.dk om undersøgelsens konklusionen.</p><p id="p7">Kommunen.dk har tidligere afdækket, hvordan der er givet ulovlige ordrer til flere selskaber.</p><p id="p8">Amager Ressourcecenter har længe været i kritisk fokus, da økonomien i og antagelserne for opførelsen af prestigebyggeriet Amager Bakke ikke har holdt stik.</p><p id="p9">Det har ført til en milliardomkostning og stor debat om, hvorvidt selskabet må importere affald fra andre lande og fra andre dele af Danmark.</p><p id="p10">Senest har der også været kritik af, at Københavns Kommune, der er blandt ejerne af Amager Ressourcecenter, vil insource affaldsafhentning for at skaffe nok affald til, at forretningsplanen for Amager Ressourcecenter kan holde.</p><p id="p11">Problemerne førte i starten af året til, at selskabets direktør blev fyret.</p><p id="p1">Nu sker det igen.</p><p id="p2">På en generalforsamling i Fremad Amager torsdag den 24. oktober blev det vedtaget at etablere selskabet Fremad Amager Elite ApS, der fremover skal drive kontraktfodbold i klubben.</p><p id="p3">20 procent af selskabet skal ejes af moderklubben, mens de resterende 80 procent kommer på eksterne hænder. Det er sportsbrandingselskabet F3 Mediagroup, der står bag planerne.</p><p id="p4">" Vi har hverken papkasse eller millioner med. Nu skal vi - i samarbejde med den eksisterende boldklub - opbygge et brand og udløse det store uforløste potentiale, som er her på øen, hvor klubben i forvejen har nogle fantastiske og unikke fans," sagde den kommende direktør John Petersson, tidligere medaljesluger ved De Paralympiske Lege, hvor han som svømmer med tilnavnet " Piskeriset" hentede medaljer på stribe i firserne og halvfemserne, til Berlingske i begyndelsen af oktober.</p><p id="p5">Den nye elitesatsning i Fremad Amager tager ét skridt ad gangen og stiler i første omgang efter 1.</p><p id="p6">division, men det er alligevel endnu et tiltag i rækken af ambitiøse fodboldsatsninger på Amager. I slutningen af firserne var der planer om at lave FC Amager, der med opbakning fra Amagerbanken og B&amp;W skulle rykke øens fodbold, men planerne faldt. I begyndelsen af nullerne forsøgte Kastrup Boldklub og Tårnby Boldklub sig med fusionen Amager United, og i 2007 kom så endnu et FC Amager, der ville i Superligaen og spille på et nyt stadion i Ørestaden med plads til 40.000 tilskuere.</p><p id="p7">En konkurs to år senere ødelagde den drøm og sendte Fremad Amager ned i Københavnsserien, men nu er Fremad Amager så tilbage i 2.</p><p id="p8">division, og endnu et ambitiøst initiativ er i gang. Hvor kommer alle de ambitioner fra? Hvorfor er fodbolds så uløseligt forbundet med Amager, selv om den største klub Fremad Amagers bedste resultater er et par sekundære medaljer fra fyrrerne og en tabt pokalfinale, og klubben kun har været i landets bedste række i seks en halv sæson siden 2. verdenskrig?.</p><p id="p9"><br /><em style="bold">LIVESCORE PÅ AMAGER FÆLLEDVEJ</em></p><p id="p10">En af de bedste til at give sit bud på et svar er Dan Hammer. Den 49-årige direktør for Divisionsforeningen Håndbold er født og bosiddende på Amager, voksede op som Fremad Amager-tilhænger, kender dansk fodbold fra sin tid som direktør i FC København, og så skal han være bestyrelsesmedlem i det kommende Fremad Amager-selskab.</p><p id="p11">Alligevel er spørgsmålet om, hvad fodbold betyder for Amager en ordentlig mundfuld.</p><p id="p12">" Det er lidt som at spørge om meningen med livet. I al den tid, jeg har kunnet huske - og det er i hvert fald tilbage til halvfjerdserne - har der været rigtigt mange på Amager, som har interesseret sig for fodbold, som har spillet fodbold, som har kørt deres børn til fodbold. Og i gamle dage var der mange, som fulgte Fremad Amager, selv om det var i relativt få år, de faktisk var med på højeste niveau," siger 49-årige Dan Hammer.</p><p id="p13">" Amager er et meget stort lille samfund. Der har man brug for nogle fællesnævnere, og der er generelt et rigt fodboldliv herude med mange klubber og store idrætsanlæg. Både Kløvermarken og Sundby Idrætspark er jo nogle af de største anlæg i København. Jeg kender ingen mænd fra min generation, folk der er født og opvokset herude i tresserne, der ikke har spillet fodbold i en klub på Amager, og som ikke har interesseret sig for en klub fra Amager." " Jeg spillede selv fodbold ovre på Amager Fælledvej, hvor DR ligger nu, og hvor min klub Sundby Boldklub lå. Hvis bolden røg ud til indkast ved Amager Fælledvej, og der kom en cyklist forbi, kunne jeg godt finde på at råbe " hvad blev den?" Så ville man få svaret på, hvad Fremad Amagers kamp samme formiddag var blevet - hvis man da ikke havde kunnet høre målene fra Sundby Idrætspark. Der skal meget få anledninger til, før amagerkanerne og andre, der kan huske de gamle dage, dukker op igen. Så kan det så godt være, at nogle af dem glemmer at komme søndagen efter," siger Dan Hammer om den klub, som den tidligere Fremad Amager-træner Michele Guarini har kaldt " verdens mindste storklub.".</p><p id="p14"><br /><em style="bold">DANMARKS HJERTEKLUB</em></p><p id="p15">Det forklarer alt sammen meget godt, hvorfor Fremad Amager er noget helt særligt for amagerkanerne, men hvorfor er klubben det så også for os andre? For de fleste med interesse i dansk fodbold vækker navnet nogle følelser, som klubbens egentlige resultater slet ikke kan leve op til.</p><p id="p16">Siden professionel fodbold blev indført i 1978, har Fremad Amager kun været halvanden sæson i den bedste række, senest efteråret 1994 da klubben måtte ned i kvalifikationsrækken efter et halvt år i Superligaen.</p><p id="p17">Alligevel lever fascinationen af klubben fra Sundby Idrætspark videre. Vi skal tilbage til halvfjerdserne for at finde forklaringen.</p><p id="p18">I sommeren 1975 lavede Ekstra Bladet en stor læserundersøgelse, hvor avisen ville finde hele Danmarks hjerteklub - den mest populære klub i landet. Godt 20.000 stemte, og Fremad Amager løb med en fjerdedel af stemmerne og en helt suveræn sejr.</p><p id="p19">" Kammeratskabet, sammenholdet og stemningen uden for tovene har givet stemmer. Man har fornemmelsen af, at folket på Ama'r mere end noget andet stiller sig i ryggen på klubben," lød det i Ekstra Bladets omtale af kåringen.</p><p id="p20">Fire år senere udkom forfatteren Hans Jørgen Nielsen med sin bog " Fodboldenglen", som stadig står som det mest ikoniske danske stykke fodboldlitteratur. Romanen handler om vennerne Frank og Frands, der vokser op som gode venner og fodboldkammerater, inden deres veje skilles, og de bliver henholdsvis professionel fodboldspiller og intellektuel på den politiske venstrefløj. Fremad Amager, Sundby Idrætspark og øen som helhed er bagtæppe til fortællingen.</p><p id="p21">" For alle er Fremads førstehold " vores førstehold". Mens jeg spiller der, er det røget helt ned i tredje division, efter det i fyrrerne har været mellem de bedste i første, hjemmepublikummet har ikke svigtet, vi er der stadig, lige talrige og hengivne, landets mest " fanatiske" håner man os. Holdet er heller ikke just kendt for poleret, teknisk fodbold, stilen er kæmpende og muskuløs, vokset ud af omgangsformen i gårde som vores, amagerkansk helt ud i spillernes gestik, når de skal tilkendegive deres mening om dommeren eller en modspiller: Ud i det mest hårfine altså en fortætning af Os, det her er vores bekræftelse," skriver bogens fortæller Frands i " Fodboldenglen".</p><p id="p22">Der er altså tale om en klub, der er så lokalt forankret, at det giver genlyd i hele Danmark og litteraturen, og Dan Hammer kan godt genkende billedet.</p><p id="p23">" Oplevelsen af Fremad er større end klubbens resultater. Fremad Amager er en klub, som rigtigt mange holder af. Den signalerer nostalgi. Før internettet og globaliseringen for alvor fik formet vores karakterer som fodboldmennesker, før hele verden var lige rundt om hjørnet med et tryk på en knap, var fodbold en fysisk begivenhed, der foregik på et stadion lige i nærheden.</p><p id="p24">Der var fodbolden en slags fyrtårn for den lokale stolthed." " Det ligger hele tiden latent som noget, man kan vække. Vejle er et meget godt eksempel på en anden klub. De fleste forbinder den med noget teknisk fodbold. Det er et stempel, som den klub har fået i tresserne og halvfjerdserne. På samme måde har Fremad Amager fået et stempel som en folkelig fodboldklub.</p><p id="p25">Og det ligger i ordet, at folkelige ting holder de fleste af. Det er en klub i øjenhøjde," siger Dan Hammer.</p><p id="p26">Dertil kommer en række af de ting, der skiller klubben ud fra de andre og giver den en særlig identitet i fodbold-Danmarks øjne. Det er for eksempel indløbsmelodien " Vi er dem ( de andre ikke må lege med)", som holdet er gået på banen til siden 1994, og så det gamle og unikke kamptidspunkt 10.30 søndag formiddag. Dan Hammer ved ikke, hvorfor det i sin tid blev valgt, men nu hænger det sammen med Sundby Idrætspark.</p><p id="p27">" Jeg lyver ikke, når jeg siger, at når jeg hører kirkeklokker, tænker jeg på Fremad Amager. Jeg gik altid over for at se dem spille, mens kirkeklokkerne kaldte til gudstjeneste om søndagen. Det er en helt fysisk reaktion, jeg får. Når det er morgen, og kirkeklokkerne går i gang, er jeg mentalt på vej på Sundby Idrætspark.".</p><p id="p28"><br /><em style="bold">VM-KVARTETTEN.</em></p><p id="p29">I den store fortælling om Fremad Amagers tiltrækningskraft må man ikke glemme klublegenderne. I T T 1975 overlevede Fremad Amager i 1. division med to store teenagetalenter på holdet. De hed Frank Arnesen og Søren Lerby, og efter Lerbys ankomst fra Taastrup nåede de at spille en halvsæson sammen på Sundby Idrætspark, inden Ajax Amsterdam købte dem begge. Senere brød Ivan Nielsen igennem på Fremad Amagers førstehold, før han ligeledes skiftede til hollandsk fodbold og Feyenoord, og også Henrik Andersen nåede kampe frem mod sit Anderlecht-skifte som 17-årig i 1982.</p><p id="p30">Fire år senere var de alle fire med til VM i Mexico, og Fremad Amagerkvartetten holder stadig øje med den gamle klub og mindes oplevelserne i Sundby. For eksempel var Frank Arnesen i søndags til fodbold, da Fremad Amager slog GVI 8-2 og rykkede op på andenpladsen i 2.</p><p id="p31">division, hvor holdet nu overvintrer.</p><p id="p32">" Det var en fantastisk kamp. De var bagud 1-0 og 2-1, og de brændte straffespark, men alligevel vandt de 8-2. Fremad lever altid, Fremad er noget helt specielt. Det er svært at definere, hvad det er, men en regnfuld søndag, koldt ad helvedes til, var der 800 tilskuere til en kamp i 2.</p><p id="p33">division øst. Det er kun Fremad Amager, der kan trække det i København." " Stemningen var fantastisk. Der er tre fanklubber, og det er der ikke ret mange, der har i sådan en lille klub. De råber og skriger, og de får nogle bajere. Sådan var det også, da jeg selv var der. Det er en arbejderklub, det er en Amager-klub. Øen har altid været for arbejdere. Det var dejligt at være derude igen og dejligt at se, de vandt 8-2. De spillede fandme en god kamp," siger Arnesen.</p><p id="p34">Også den gamle makker Søren Lerby husker det halve år, da han som 17-årig var med til at sørge for, at oprykkerne overlevede i landets bedste række.</p><p id="p35">" Det var et hårdt publikum, og det var no-nonsense-fodbold klokken 10 søndag morgen. Vi tabte et par kampe i starten, men så fik vi det virkelig til at hænge sammen med den legendariske træner Arne Sørensen [ landstræner da Danmark vandt OL-sølv i 1960]. Jeg husker det kun som noget rigtigt festligt og fornøjeligt. Engang spillede vi mod B1909. Vi var bagud 3-0, men vandt 4-3. Togturen hjem endte på Københavns Hovedbanegård og så direkte over i Tivoli, hvor vi så to timer senere blev smidt ud," griner Lerby.</p><p id="p36">For de to Amager-drenge Ivan Nielsen og Henrik Andersen var Fremad Amager noget helt specielt.</p><p id="p37">" Én gang Fremad Amager, altid Fremad Amager. Det er et stort område med mange mennesker, og de fleste holder nok med Fremad Amager. Selvfølgelig er der også 08' erne og Dragør, men det har altid været Fremad Amager, der er nummer ét derude," siger Ivan Nielsen, der i dag har VVS-firma på øen, og han bakkes op af Andersen.</p><p id="p38">" Jeg er opvokset i området, og jeg boede 300 meter fra træningsanlægget.</p><p id="p39">Det var oplagt, at jeg skulle spille der. Det var stort. Jeg kom til klubben som mikroputspiller, og så gjorde jeg så store fremskridt, at jeg spillede på førsteholdet allerede, da jeg var 16.".</p><p id="p40"><br /><em style="bold">FEST I SUNDBY</em></p><p id="p41">Fremad Amager har en markant historie på trods af de manglende resultater, og det vil den nye ledelse ære. I en Q&amp;A, som er lagt ud på klubbens hjemmeside for at fortælle medlemmer og fans om det nye projekt, fastslås det, at navnet fortsat skal være Fremad Amager, farverne skal fortsat være hvide og blå, og hjemmebanen skal fortsat være Sundby Idrætspark.</p><p id="p42">" Fremad Amager er et sted, hvor der er plads til alle. Det er den historie, som klubben rummer, og det, som projektet bygger på. Vi kan ikke se projektet fungere andre steder end præcis her i Fremad Amager," står der i Q&amp;A'en.</p><p id="p43">At klubbens identitet tages alvorligt, glæder de gamle koryfæer.</p><p id="p44">" Bare det, at man har fået det gamle navn tilbage, er fint. Man skal prøve at tage skridt efter skridt og se, hvordan det går, for de planer man havde med FC Amager var nok for store. Det skal være inden for et budget, der kan overholdes, for ellers går det tit i vasken," siger Henrik Andersen, og Frank Arnesen er enig.</p><p id="p45">" Jeg synes, det er et godt initativ.</p><p id="p46">Især at man ikke kommer ind og siger " vi har en hel pose penge og vil gøre en hel masse". Nej, de vil lave noget på længere sigt og prøve at bruge det specielle, som Fremad har," mener Arnesen.</p><p id="p47">" Det er en fantastisk god ide, hvis der er folk, som virkelig har økonomiske muligheder og forstand og ide om, hvordan det skal gøres. Jeg vil ønske dem meget held og lykke.</p><p id="p48">Det er et godt sted, og det ville være godt, hvis de kunne få et godt fodboldhold," siger Lerby.</p><p id="p49">Der bor 180.000 mennesker på Amager, og det er flere, end der bor i Danmarks tredjestørste by Odense.</p><p id="p50">Ivan Nielsen hæfter sig da også ved, at Amager er et af de eneste steder, hvor der stadig er plads til en fodboldsatsning.</p><p id="p51">" Jeg synes, det er meget godt at forsøge igen. Nu har man prøvet så mange gange. Og det eneste sted, man kan lave en Superliga-klub, er på Amager. Så har man lukket ringen hele vejen rundt om København." Dan Hammer, der som kommende direktør for den multiarena, som bygges i Ørestaden, også er med i et andet Amager-projekt, forestiller sig, at Fremad Amager skal søge den samme position, som eksempelvis St. Pauli har i Tyskland. Det vil sige som en klub, som en masse folk har som anden-yndlingsklub efter deres egen. Det vil også ligge godt i tråd med klubbens gamle status som Danmarks hjerteklub. Og på trods af den solide opbakning til Fremad Amager, er der mulighed for at hente endnu mere opbakning i lokalområdet, har den nye ledelse noteret sig.</p><p id="p52">" Forskellige undersøgelser viser, at folk på Amager spiller mere fodbold end andre steder, men går mindre til fodbold. Ud fra en markedsmæssig tilgang ligger der dermed et potentiale. Men jeg tror rent faktisk også, at de her fyre i takt med, at de har haft det her projekt liggende i skuffen i et par år, er blevet ramt af bacillen og den her fodboldklub i øjenhøjde. Den burde kunne fylde mere. Den burde kunne fylde den plads, som den har i rigtigt mange menneskers hjerte, mere konkret i sin udfoldelse. Vi taler ikke Superliga, vi taler om at have en fest på Sundby Idrætspark og se, hvor langt det kan række," siger Dan Hammer.</p><p id="p53">Fest på stadion er i hvert fald noget, som de altid har kunnet finde ud af i Fremad Amager. Det er en af grundene til, at en ikke særligt succesfuld klub alligevel er blandt Danmarks mest populære. Og det er vel også en slags succes. +.</p><p id="p54"><br /><em style="bold">FREMAD AMAGER</em></p><p id="p55">Stiftet: 10. juni 1910 Hjemmebane: Sundby Idrætspark Kapacitet: 7.200 tilskuere, heraf 2.500 siddepladser Klubfarver: Blå og hvid HÆDER Sølv: 1939-40 og 1940-41 Bronze: 1946-47 Pokalfinale: 1972.</p><p id="p1">HELE ØEN: Kan man skylle øl ned fra en glasskulptur? Ja, det kan man godt, hvis du spørger Morten Valentin Lundsbak og Jacob Storm, der for ti år siden etablerede Amager Bryghus.</p><p id="p2">I torsdags modtog de to gymnasiekammerater fra HTX på Tårnby Gymnasium, Amager Erhvervspris 2016, der uddeles af Amager Erhvervsråd og Amager Bladet.</p><p id="p3">Dét, der i 2007 begyndte som en hobbyforretning på Fuglebækvej, er i dag en vaskeægte erhvervssuccés. Amager Bryghus er på hitlisten i det store udland, og flere steder på øen kan man købe en øl med de ikoniske Amagernavne-og mærkater fra bryghuset som f. eks. ' Amager Fælled', ' Bryggens Blond', ' Christianshavn Pale Ale'. ' Dragør Brown' og ' Sundby Stout'.</p><p id="p4">Tårnbys borgmester Henrik Zimino var inviteret til at motivere valget af Amager Bryghus, og han er både glad og stolt over, at bryghusets matrikel har postnummer 2770.</p><p id="p5">» Det er en særlig glæde, fordi jeg selv var med til at indvie Amager Bryghus for ti år siden, « forklarede Henrik Zimino, og bemærkede, at han skænkede den første øl ved indvielsen.</p><p id="p6">Kaosledelse med passion Passionen for godt øl er nu blevet en levevej for de to venner, Morten og Jacob, der til deres egen overraskelse fik brygget øl så velsmagende, at de kunne sælges -fra Sundby til Sydney.</p><p id="p7">Allerede efter fire år blev det første bryganlæg for småt.</p><p id="p8">Morten og Jacob indkøbte et nyt anlæg og ansatte assisterende brygger René Hulgreen.</p><p id="p9">Det førte det til mere end en fordobling af produktionen.</p><p id="p10">I dag er Amager Bryghus en strømlinet virksomhed, hvor yderligere ekspansion og fremdrift er defineret i en målrettet strategiplan, hvor begrebet ' kaosledelse' er den faktiske og effektive ledestjerne.</p><p id="p11">Det markedsmæssige tigerspring kom for alvor, da humor, ironi og sarkasme blev afskaffet i den faglige, interne dialog.</p><p id="p12">I slutningen af foråret kommer der ekstra tryk på ekspansionen, når Amager Bryghus flytter til nye lokaler på Kirstinehøj.</p><p id="p13">De nye lokaler er med 1.400 kvadratmeter mindre end på den nuværende lokation på Fuglebækvej, men der til gengæld 7,5 meter til loftet, så det er muligt at få plads til gæringstanke af en størrelse, det ikke er fysisk muligt at have stående i det nuværende kælderlokale.</p><p id="p14"><br /><em style="bold">15 bryg om ugen</em></p><p id="p15">I første omgang udvides tankkapaciteten med seks 60hl tanke, samtidig med at der trækkes kabler og køling til yderlige seks tanke. Med de første seks tanke udvides kapaciteten fra de nuværende 400.000 til 600.000 liter, og kommer der yderligere seks tanke til, vil kapaciteten komme op på 800.000 liter. Det betyder. at produktionen i første omgang kan køre 15 bryg om ugen, et tal der forøges til 20, hvis der kommer yderligere seks tanke ind.</p><p id="p16">Under flytningen af tanke og bryganlæg fra den gamle adresse vil produktionen blive lukket ned i fire uger, og i tiden op til vil der blive brygget op af flaskeøl, mens fadøl bliver nedprioriteret i den sidste tid.</p><p id="p17">Amager Erhvervspris uddeles af Amager Erhvervsråd og Amager Bladet.</p><p id="p18">Det er Amager Erhversvråds bestyrelse og Amager Bladets chefredaktør der udpeger prismodtageren.</p><p id="p19">Med prisen følger et diplom samt glasskulptur, der er lavet af glaspuster Rikke Bruzelius fra Glasseriet.</p><p id="p1">Amager er i omdrejninger. Projekter som Ørestad og Øresundsbroen kan betyde, at Amager vil blive centrum for det københavnske by- og erhvervsliv og et internationalt knudepunkt i Norden. "Hele ideen er at lave et stort vejkryds, hvor man har trafik fra Sverige, der krydser nord- og sydmetroen på Amagerbro. Amager vil derfor blive et nyt centrum, fordi fokus trækker mod Øresund. Eller fra Nordsjælland og ned mod København," siger fremtidsforsker Uffe Paludan fra Instituttet for Fremtidsforskning. Professor Otto Anker Nielsen fra Center for Trafik og Transport på DTU mener, at potentialet for udviklingen på Amager er meget stort. Men det præcise omfang kan dog først ses på længere sigt.</p><p id="p2">"Det er ligesom med Docklands i London. Det tog også lang tid, før det kom i omdrejninger. Hvordan det helt præcist kommer til at gå for Amager er svært at sige endnu. Tendensen med at bygge i andre dele af hovedstaden kan risikere at trække fokus væk fra øen.<br /><em style="bold">Tomme erhvervsområder</em><br />
 Og så er der endnu mange tomme erhvervsområder i Ørestad. Potentialet for hele erhvervsfremdriften er helt afhængig af fremtidige investorer i Ørestad," siger han. "Men på længere sigt kan det godt blive en succes. Og takket været Metroen, jernbanen til Kastrup og Amager Strandpark vil hele udviklingen for området på Østamager også tegne positivt," siger Otto Anker Nielsen.<br /><em style="bold">Nye ungdomsboliger</em><br />
 Overborgmester Jens Kramer Mikkelsen (S) vil da også sætte endnu mere skub i udviklingen på Amager. "Vi vil bygge så meget som muligt og udvikle hele øen. Vi vil bl.a. bygge 1200 ungdomsboliger over de næste tre år og arbejde på at få priserne ned. En toværelses på Amagerbro kan ikke fås til under 1 mio. kr., og det skal være sådan, at de unge stadig skal kunne blive boende og være med til at skabe et miljø," siger Jens Kramer Mikkelsen. Han understreger, at udviklingen på Islands Brygge og i Havnestaden alt sammen er videreudvikling af de planer, der blev lagt for Amager for ti år siden. "Vi bliver hele tiden kontaktet af udenlandske virksomheder, der er interesseret i at få fodfæste på det københavnske marked, og der er Amager og Ørestad et godt salgsargument. Hele planlægningen accelererer i øjeblikket, og det er hamrende godt," siger overborgmesteren.<br /><em style="bold">Amagers dårlige image</em><br />
 Men der er endnu et usikkerhedselement. Amager skal slås for at fjerne det dårlige image som en københavnsk baggård, som øen altid har lidt under. "Amager har tidligere været et appendiks til København. Men med alle de ting, der sker for øjeblikket, så er øen pludselig blevet en del af resten af København," siger Uffe Paludan. Derfor er det heller ikke kun et billigt salgsargument for lokale ejendomsmæglere at kalde Amager for Nordens svar på Manhattan, mener han. "Visionerne for Amager fejler ikke noget. Og helt konkret så er der jo allerede bygget et højhus i Ørestad, og der er flere på vej," siger Uffe Paludan. Han betegner det også som særdeles realistisk, at man med tiden vil kunne tiltrække internationale virksomheder til det nye udviklingsområde. Ikke mindst fordi Amager ligger mellem lufthavnen og København centrum. Dette er overborgmesteren helt enig i. "Amager skal sælges som en ny bydel i København med et kæmpe potentiale. Takket været udviklingen på Amager er København en af de byer i Europa, hvor der bliver bygget mest i disse år," siger Jens Kramer Mikkelsen. <a href="mailto:jpk@jp.dk">jpk@jp.dk</a></p><p id="p1">Vi inviter alle hekse, tolde, indianere, robotter, superhelte, løver og hvad der ellers findes af eventyrfigurer til at slå ordentlige slag til fastelavnstønden.</p><p id="p2">Fordi vi er på Amager, gør vi det på vores helt særlige måde, hvor børn kan cykle eller ride på en kæphest hen til tønden. Det er en gammel lokal tradition helt tilbage fra femtenhundredtallet, at bønderne på Amager mødtes til fastelavn og slog katten af tønden til hest. I gamle dage var et en rigtig kat, der blev lukket inde i tønden, men det gør vi heldigvis ikke mere.</p><p id="p3"><br /><em style="bold">Kæpheste og fastelavnsris</em></p><p id="p4">Som noget nyt i år kan børn med hjælp fra mor eller far lave en kæphest på Naturcenter Amager i weekenderne op til fastelavn. Hvis du har en ynglings sok, så tag den med som hestehoved.</p><p id="p5">Man kan også pynte sin jernhest - cyklen -og øve sin balance på den lille træningsbane.</p><p id="p6">Det er grundejerforeningen fra Ørestaden, der i samarbejde med Naturcenter Amager står for arrangementet.</p><p id="p7">-Vi syntes det er et super arrangement, at vores børn får lov til at opleve en anderledes fastelavn midt i Naturparken. Vi håber selvfølgelig at der kommer en masse udklædte børn til vores fastelavnsfest og slår på tønden. Vi giver også en fastelavnsbolle eller en pandekage fra bålet, fortæller Birte Rasmussen fra Ørestad Grundejerforening.</p><p id="p8">Alle kan også lave et fastelavnsris i weekenderne op til fastelavn.</p><p id="p9">Fastelavn på Naturcenter Amager søndag 3. marts kl.</p><p id="p10">11.</p><p id="p1">Allerede når man ankommer til hoveddøren, skiller den sig ud med sin røde farve og ved at være placeret på et hjørne.</p><p id="p2">Døren fører ind til den populære tryllekunstner Rune Klans hjem, som ifølge</p><p id="p3">Boliga Kendte netop er blevet sat til salg. Og ligesom husets ejermand (indtil det er solgt), er der tale om et hjem udover det sædvanlige.</p><p id="p4">Mægleren Home - Amager Kastrupvej beskriver det da også som "magisk liebhaveri" på 176 kvadratmeter, og en tur rundt i huset udstråler en modig og glad leg med indretning i farver og prikker.</p><p id="p5">I stueplan findes der et stort, grønt køkken-alrum, hvor der også er lavet en rund åbning i væggen fra køkkenet med kig ind til sofastuen med pejs indbygget i væggen, og det hele "samles" i en rød spisestue.</p><p id="p6">På øverste etage findes der derudover tre værelser og et badeværelse. Når man går op ad trappen mødes man af et fordelingsrum med en vindueskarm farvet gul som solen og røde "prikker" på væggen. Måske den heldige nye ejer også får gyngen, som hænger ned fra loftet, med i købet?</p><p id="p7">Hvad koster hele herligheden? Den er sat til salg for 9,3 millioner kroner. Villaen ligger tilbagetrukket på en stille villavej i den københavnske bydel Amagers "italienske kvarter" tæt på strand og en cykeltur fra centrum, og med i købet følger også en brugbar kælder med flere disponible rum.</p><p id="p8">Vil du se flere billeder af den kendte trylle-komikers smukke hjem så klik her.</p><p id="p9"><br /><em style="bold">Det koster jo ikke noget at kigge</em></p><p id="p1">By &amp; Havn havde inviteret til borgermøde 31. oktober på Ørestad Gymnasium, hvor langt over hundrede interesserede var mødt frem for at høre om de kommende planer for Amager Fælled Kvarter, der er det sidste bykvarter i Ørestad.</p><p id="p2">Inden mødets start havde Amager Fælleds Venner taget initiativ til en fredelig demonstration udenfor gymnasiet.</p><p id="p3">Også her var mere end 100 borgere troppet op for at vise deres bekymring for områdets natur og modstand imod byggeplanerne.</p><p id="p4">" Det er trist, hvis Amager Fælled skal tapetseres med bebyggelse. Det er et helt unikt område, som bør beskyttes.</p><p id="p5">Jeg er godt klar over, at beslutningen om, at der kan bygges, er taget for mange år siden, men jeg har en forventning og et håb om, at den beslutning kan laves om", sagde én af de mange fremmødte, Thomas Meinert Larsen, fra Islands Brygge.</p><p id="p6"><br /><em style="bold">" Hamrende godt, at folk er interesserede"</em></p><p id="p7">" Det er hamrende godt, at folk er interesserede i deres lokalområde, for det er ikke ligegyldigt, hvordan projektet bliver. Men vi er her ikke for at diskutere, om Amager Fælled Kvarter skal bebygges eller ej - den beslutning træffes andetsteds", konstaterede adm. direktør i By &amp; Havn, Jens Kramer Mikkelsen, der indledte borgermødet indenfor på gymnasiet.</p><p id="p8">Direktøren oplyste, at da man i sin tid besluttede at anlægge Ørestad, planlagde man 30 - 40 år frem i tiden, og at man nu er godt halvvejs.</p><p id="p9">Ørestad består af fire kvarterer, der hver har deres egenart og Amager Fælled Kvarter har bl. a. til hensigt at binde kvartererne sammen som en helhed, sådan som det oprindeligt var tiltænkt.</p><p id="p10">" Jeg håber, at man vil bruge kræfter på at lytte og sætte sig ind i dette projekt", appellerede direktøren.</p><p id="p11"><br /><em style="bold">Værdifulde områder</em></p><p id="p12">Masterplankonkurrencen om udviklingen af Amager Fælled Kvarter er vundet af et team under ledelse af arkitektfirmaet Vandkunsten med deltagelse af Marianne Levinsen Landskab, Dansk Energi Management &amp; Esbensen samt rådgivningsvirksomheden Norconsult.</p><p id="p13">Landskabsarkitekt Marianne Levinsen fortalte om visionerne for området og viste på slides, præcist hvilken del af fælleden, der nu tænkes bebygget.</p><p id="p14">" Vi har i vores forslag taget hensyn til de særligt værdifulde områder med f. eks.</p><p id="p15">sjældne arter, som fælleden består af. Der bliver ikke bebygget på vådengsområdet og der vil blive etableret glidende overgange mellem bebyggelse og natur. Fælledens landskab vil blive trukket helt ind mellem bebyggelserne i form af landskabskiler, hvor der kan plantes de samme typer træer og planter, der i forvejen vokser i området", sagde Marianne Levinsen.</p><p id="p16">De nye bebyggelser vil blive delt i tre områder døbt ' Søkvarteret', ' Engkvarteret' og ' Mosekvarteret'. Det er intentionen, at hvert kvarter får en plads.</p><p id="p17"><br /><em style="bold">Mindst mulig biltrafik</em></p><p id="p18">Aftenens møde fortsatte med et oplæg af arkitekt Jan Albrechtsen fra Vandkunsten, som mindede om, at masterplanen definerer de overordnede rammer for området og at teamet lægger op til, at der nu skal skabes byrum, der passer sammen med omgivelserne.</p><p id="p19">" Det er vores hensigt, at alle nye boliger skal have en relation til fælleden eller naturen.</p><p id="p20">Også at biltrafikken gennem kvarteret minimeres mest muligt. Vi foreslår én lang hovedvej, enkelte mindre asfalterede veje og så veje, der kun benyttes i nødsituationer og f. eks. er anlagt med grus", fortalte Jan Albrechtsen.</p><p id="p21"><br /><em style="bold">Overvejer skolebyggeri</em></p><p id="p22">Københavns Kommune var repræsenteret ved projektchef Ingvar Sejr Hansen, der kunne oplyse, at politikerne på Rådhuset endnu ikke har taget stilling til masterplanen, men at det er en proces, der nu igangsættes.</p><p id="p23">Fra kommunens side ønsker man at bygge 2200 nye boliger i Amager Fælled Kvarter, hvoraf 25 % skal være almene. Der skal være stor variation i boligernes størrelser og de skal hvile på et bæredygtigt grundlag. I løbet af den kommende planproces vil det blive afklaret, hvor mange børneinstitutioner, der skal oprettes, om der skal bygges endnu en skole, et plejecenter og måske en svømmehal. Kommunen opfatter den nye masterplan som værende helt principiel og at den vil blive indskrevet i den kommende lokalplan.</p><p id="p24">" Vi forventer, at der foreligger en endelig lokalplan senest i begyndelsen af 2018", sagde Ingvar Sejr Hansen.</p><p id="p25">Han svarede på spørgsmål fra salen, og fortalte blandt andet, at der vil blive taget højde for trafikale problemer undervejs i byggeperioden, samt at skybrudssikring er tænkt med i planerne.</p><p id="p26">Mødet kom også ind på det nye forslag om at byggeprojektet flyttes fra Amager Fælled til Kalvebod Fælled tæt på golfbanen. Men det kan ifølge kommunen ikke lade sig gøre, fordi hele det område er fredet. Og bygges skal der, for hovedstaden har de seneste fem år oplevet en tilflytning på 50.000, men der er i samme periode kun bygget 10.000 nye boliger.</p><p id="p27"><br /><em style="bold">En politisk beslutning</em></p><p id="p28">Ingvar Sejr Hansen fik i løbet af publikums spørgetid et meget direkte spørgsmål af én af deltagerne: " Anerkender I, at vi mister vigtig biodiversitet og af der er tale om afvikling af natur", blev der spurgt. Til det svarede projektchefen: " Ja, noget natur forsvinder, men samlet set bygges der i København mest i tidligere industriområder og ikke så meget i grønne områder. Der er også flere grønne områder, der er åbne for borgerne nu end tidligere, og faktisk er det samlede grønne areal i byen de seneste årtier vokset.</p><p id="p29">I sidste ende er det en politisk beslutning, hvordan man vægter forskellige behov.</p><p id="p30">Desværre er der ikke i dag nogle politikere til stede, men det kommer der forhåbentlig på næste borgermøde", sluttede Ingvar Sejr Hansen.</p><p id="p1">AMAGER CENTRET: Amager Centret har sat alle sejl til for at give kunderne en ekstraordinær oplevelse i forbindelse med centret 40-års jubilæum.</p><p id="p2">Det bliver én lang marathonfest, der kulminere søndag 11. oktober med et Lotto-show, hvor man bl. a. kan vinde en Honda CRV gratis i en måned til en værdi af 5.000 kroner til Bjarne Pape Biler, iPads, rejsetasker, køkkenmaskiner og gavekort til Amager Centrets butikker.</p><p id="p3">En anden stor jubilæumsdag bliver fredag 2. oktober, hvor der holdes ' Late Night'-open frem til klokken 22.00.</p><p id="p4">Her skal man huske at gå ind ad hovedindgangen i Reberbanegade, hvor to butlere står klar med champagne og en høj hat fyldt med kuponer, som gemmer på særlige rabatter til centrets butikker.</p><p id="p5">Hele dagen er centret omdannet til en manege, hvor du skal have øjnene med dig, for du ved aldrig, hvad der sker rundt om hjørnet.</p><p id="p6">Artister, dans, musik og happenings vil dukke op over alt.</p><p id="p7">Der vil være gallashow med de dramatiske dansere fra PIVOT, hiphop, breakdance og rytmisk musik spillet med koste og redskaber på skraldespande og malerbøtter. Og hele dagen vil Centerpigerne dele blomster ud, som indeholder et lod, hvor gevinsterne er alt fra gode bøffer til kaffe, småkager, chokolade, flødeboller, smykker, tørklæder og gavekort til butikkerne.</p><p id="p8">Dagen efter -lørdag 3. oktober -inviteres til ' Børnenes fest'. Her kommer der gang i fødderne, når Fredie-Pedersens yngste elever folder talentet ud. Og så kommer børnenes favoritter på besøg. De mindste kan glæde sig til at hilse både på Fætter BR g Name It Loui, der har slikposer med i tasken. Maskotten fra Lions, Amager Ishockey Klub, kigger også forbi.</p><p id="p9">På andre dage kan man sende børnene til workshop. Her kan børnene lære at spille på skraldespande, gå på stylter og lave tricks. Og både lørdag 10. og søndag 11. oktober er der orientalske rytmer i luften med mavedansere fra Body Cares Orientalske Mavedanserskole.</p><p id="p10">Der er med andre ord lagt op til nogle herlige jubilæumsdage i Amager Centret for både børn og voksne.</p><p id="p11">Du kan spotte det komplette jubilæumsprogram på Amager Centrets hjemmeside www.amagercentret.dk.</p><p id="p1">140 ÅR: » Det at være leder af Amager Bladet har jo ikke bare været det job, hvorved jeg tjente til livets ophold, et arbejde jeg kunne lide, men en livsopgave, der fyldte min tilværelse og gav mig mulighed for at kæmpe for alt, hvad der var mig kært. « Det var Gunnar Haastrup Vigs afskedsord til medarbejdere og læsere, da han i 1970 trak sig tilbage efter at have været Amager Bladets chefredaktør i 40 år.</p><p id="p2">Den gamle redaktør døde torsdag den 9. juli 1987.</p><p id="p3">Han blev født den 27. august 1904 i Stadil, hvor faderen, pastor Jørgen Vig, var præst.</p><p id="p4">Senere flyttede præstefamilien til Vig i Odsherred. Han begyndte sin skolegang i Holsted Efterskole, kom på kostskole i Høng, hvor han sluttede med præliminæreksamen.</p><p id="p5">Hastrup Vig fik sin journalistiske uddannelse på dagbladet Børsen, hvorefter han kom i forbindelse med Amager Bladets daværende redaktør Kaj Holbech, som ønskede at afhænde bladet, da han skulle overtage en stilling på dagbladet B. T.</p><p id="p6"><br /><em style="bold">Fire sider</em></p><p id="p7">Gunnar Haastrup Vig overtog et blad på fire sider, men i hans redaktørtid voksede ikke alene oplaget, men også sidetallet. Amager Bladet blev til at begynde med trykt i Christtreus Bogtrykkeri, men fra 1937 overgik trykningen til Næstved Tidende.</p><p id="p8">Bogreoler fra gulv til loft fyldte dagligstuen i Gunnar Haastrup Vigs hjem. Amager Bladets navnkundige forretningsfører og redaktør elskede at læse og én af yndlingsbøgerne var » Citatdellet « , skrevet af den franske forfatter Antoine de Saint Exupery.</p><p id="p9">Den handler om en Ørkenfyrtstes tanker om livet og døden, om livets værdier, og hans folks ringe forståelse af den. Fyrsten vender sig mod nutidsmenneskets materielle nationalisme og bebrejder det, at det i maskinalderen ordløshed, har mistet forbindelsen med det guddommelige Af andre titler på Haastrup Vigs bogreoler kan nævnes Chr. Ellings » Aftenspil « . Om interessen for de mange bøger om Sønderjylland sagde Haastrup Vig i et eksklusivt interview med Amager Bladets journalist Gerhard Taarnby: » Sønderjylland har altid interesseret mig, og ikke mindst det arbejde for danskheden, der bliver udført syd for grænsen. Sammen med en række nationalt interesserede foreninger, var jeg som Amager Bladets redaktør initiativtager til den række af nationale festaftener, som blev holdt på Dragør Strandhotel, og som samlede mange mennesker. Vi havde Prins Knud som protektor, og blandt festtalerne havde vi statsminister Knud Kristensen, orlogskaptajn Thorkel Bjerre og Arne Sørensen, og desuden medvirkede Gardersforeningens orkeste. « Interviewet med Haastrup Vig fandt sted i 1984 i anledning af Amager Bladets 110 år jubilæum, hvor Haastrup Vig fik lejlighed til at berette om fortidens bedrifter på øens lokalblad: » Amager Bladet var med til at bevare lodstårnet i Dragør, idet vi startede en indsamling. Det gjorde vi også, da anlægget på Vestgrønningen -Stationsvej -skulle have en flagstang.</p><p id="p10">Skibsrederne Hans Isbrandtsen og A. P. Møller var blandt bidragsyderne.</p><p id="p11">Da der manglede penge til Lodstårnet istandsættelse skrev jeg til A. P. Møller, som sendte det beløb, der manglede.</p><p id="p12">Amager Bladet var også med til at stifte Amager Husmoderforening, hvis første formand var fru snedkermester Frode Olsen. Også Amager Bridge Club har Amager Bladet været fader til, ligesom vi i sin tid inførte Amager Idrætsdag, hvor den kendte sportsjournalist Egon Andersen viste stort intiativ. « .</p><p id="p13"><br /><em style="bold">Rejsevirksomhed I 1933 begyndte Amager</em></p><p id="p14">I 1933 begyndte Amager Bladet at arrangere rejser og ture. Det begyndte i det små med korte turistture til Nordsjælland og Dyrehavsbakken, men senere kom turene til Skandinavien og det øvrige udland.</p><p id="p15">» Amager Rejser « var en realitet med Haastrup Vig som primus motor.</p><p id="p16">På det tidspunkt var Birgit Jansen sekretær på Amager Bladet, og da Haastrup Vig i 1963 var i USA på Guvenørskole for Rotary, ledede hun rejsebureauet med så stor dygtighed, at Haastrup Vig udnævnte hende som prokurist og senere som direktør for Amager Rejser.</p><p id="p17">Samarbejdet forløb så fint, at Haastrup Vig og Birgith Jansen giftede sig.</p><p id="p18">Rotary betød meget for Haastrup Vigs netværk, og i 1939 var han med til at stifte Amager Rotary Club.</p><p id="p19">Personligt satte han pris på at møde mennesker, men specielt bankdirektør Marchmann Hansen og hans efterfølger, Iver Thomsen fik stor betydning.</p><p id="p20">Bankdirektør Børge Olsen kom til at betyde meget for Haastrup Vigs engagement i Børnehjælpsdagens komité, hvor han var formand på Christianshavn.</p><p id="p21">Højesteretssagfører Børge Kock, der var formand for Amager Bladet A/ S blev en ven af familien, og var formand for Birgith og Haastrups Vigs Fonds indtil hans død.</p><p id="p22">Haastrup Vigs aviskarriere begyndte med ansættelse på dagbladet Børsen, hvorefter han blev hentet til Hovedstadens Bladlag.</p><p id="p23">Kaj Holbech havde fået samlet Amager Bladet med Christian Nicolaisen som redaktør og Amager Bogerven under Anthon Larsen, og så var der de tre blade; Kastrup, Tårnby og Dragør Posten.</p><p id="p24">Disse fem blade og andre blade fra den københavnske omegn hørte under A/ S Hovedstadens Bladforlag, men da Kaj Holbechs blad var kørt fast økonomisk, måtte Haastrup Vig koncentrere sig om Amager Alene, og derfor blev de øvrige omegnsblade afhændet.</p><p id="p25">Holbeck fik en større stiling på Berlingske Tidende, og Haastrup Vig blev redaktør på Amager Bladet.</p><p id="p26">Hovedstadens Bladforlags første bestyrelse bestod af landsretssagfører H. C. Bryld, direktør Ejner Rosschou (fader til Dragørs senere borgmester Jørgen Rosschou) og Kaj Holbech.</p><p id="p27">Bryld var medlem af Nazistpartiet, og han var med til at starte bladet Fædrelandet.</p><p id="p28">Han forstod, at han havde distanceret sig så meget fra de andre, at han syntes, at det var rigtigt at træde tilbage, hvilket Haastrup Vig var meget lettet over.</p><p id="p29"><br /><em style="bold">Medlemsblad</em></p><p id="p30">Blandt de mange medarbejdere Amager Bladet har haft under Haastrup Vig er pastor Mogens Strunge, der skrev mange artikler om kirkelig, kulturelle og historiske emner, Amagers Historiker Christian Nicolaisen og Amager Borgervens redaktør Anthon Larsen, samt formanden for Amagerlands Producentforening, gårdejer J. P. Svane, som i sin tid formidlede, at foreningen benyttede Amager Bladet som medlemsblad. Amager Bladet var også i sin tid medlemsblad for Amagerlands Handelsforening.</p><p id="p31"><br /><em style="bold">1942 DET STOD I AMAGER BLADET 1946 AMAGER-KRØNIKEN</em></p><p id="p32">1942: Filmen » Sommerglæder « optages efter Hermann Eberts novelle i » Høyerup « ved Dragørhjørnet (senere fjernet til fordel for et ubegavet nutidsbyggeri).</p><p id="p33">Stewardess Hanne Hansen hyldes for én million kilometer i luften, og flymekaniker Andreas Asmussen, Kastrup for halvanden million.</p><p id="p34">1943: Engelsk bombeangreb mod Burmeister &amp; Wain 27. januar. Christians Kirke, Sukkerfabrikkerne og andet langs Amagers havnefront rammes samtidig.</p><p id="p35">Nyt nævningeting frikender manden, der var idømt 12 års fængsel for Drogdensgade-mordet i 1939.</p><p id="p36">1944: 18. oktober nedskydes Amager Bladets tidligere redaktør Kai Holbech af tyskerne under aktion på Gammel Kongevej. 1945: En af besættelsens sidste store aktioner, som gav genlyd ud over de spærrede grænser, var sabotage mod Langebro, der blev sat ud af spillet, så 16 skibe spærredes inde i Sydhavnen.</p><p id="p37">Mange års pennefejde mellem Amager Bladets Gunnar Haastrup Vig og redaktør Chr. Semler fra » A. B. Amagers Blad « kulminerer med sagsanlæg, da Haastrup Vig går til retten for at blive renset for nationalt æreørige beskyldninger.</p><p id="p38">1946: Mindesten for besættelsen ofre rejses rundt om på øen, bl. a. ved Korsvejen for Tårnby Kommunes faldne, foran indgangen til Dragør Kirke og i Maglebylille.</p><block><p>Et nyt boligområde i et naturområde i København har skabt debat. </p></block><p id="p1">HELE ØEN: De Konservatives partiformand Lars Barfoed var i det kryptiske hjørne, da han onsdag aften motiverede valget af Amager Erhvervspris 2012.</p><p id="p2">Las Barfoed var inviteret på vegne af Amager Erhvervsråd og Amager Bladet til at afsløre navnet på vindervirksomheden i forbindelse med Amager Erhvervsråds generalforsamling.</p><p id="p3">» Der er tale om en virksomhed som lever af at sælge og yde service i luksusklassen. En virksomhed, der er i hård konkurrence, men som siden starten i 2002 har formået at finde en niche, og som har lyttet og udvist rettidig omhu, inden krisen ramte.</p><p id="p4">Virksomheden har vist forandringsvilje og innovation og øget omsætningen. Det er ganske enkelt imponerende i disse tider, « fastslog Lars Barfoed, inden han løftede sløret for, at prisvinderen er Yacht Service ved Jørgen B. Knudsen på Amager Strandvej 50.</p><p id="p5"><br /><em style="bold">Opfandt en niche</em></p><p id="p6">Den 47-årige Jørgen B. Knudsen var ansat hos Copenhagen Marine Service, inden han tog springet og blev selvstændig.</p><p id="p7">Hvor konkurrenterne løb rundt med armene i vejret i de gode tider og levede af at sælge både, så besluttede Jørgen B. Knudsen sig om et helt nyt forretningsområde; opbevaring og service af både i vinterhalvåret.</p><p id="p8">» Det er blevet til en ganske god forretning, « forklarer Jørgen B. Knudsen.</p><p id="p9">» Jeg har i dag cirka 100 kunder, der har lavet en aftale om at få deres både opbevaret, inden den ny sæson. Det betyder, at jeg har en spidsbelastning på tidspunkter af året, hvor der tidligere kunne være lidt dødt, « siger Jørgen B.</p><p id="p10">Knudsen.</p><p id="p11">Han håber, at prisen kan bidrage til synliggørelsen af Amager som et attraktivt sted for fornyelse og innovation.</p><p id="p12">» Jeg er superglad for prisen, men det er vigtigt at sende det signal, at det kan betale sig at drive virksomhed på Amager.</p><p id="p13">Derfor er det mit håb, at prisen vil give positiv omtale, « siger Jørgen B. Knudsen.</p><p id="p14"><br /><em style="bold">Amagerkunst</em></p><p id="p15">Med prisen følger et diplom samt en vase lavet i glasskulptur af Rikke Bruzelius fra Glasseriet i Jenagade.</p><p id="p16">» Min vision er at skabe smukt glas med et personligt udtryk. Glas som lader fantasien og indlevelsen få frit spil i sammensmeltede farvekombinationer og harmonisk formgivning, « siger Rikke Bruzelius om baggrunden for sit nye kunstværk, der nu kommer til at pryde Jørgen B. Knudsens skrivebord på Amager Strandvej.</p><p id="p1">De store smil var fremme, da overdragelsen af Dragør Turistkontors drift til Museum Amager torsdag i sidste uge blev markeret med en fotosession på havnen foran turistkontoret, der i dagens anledning for en kort stund havde slået døren op.</p><p id="p2">Drag ør Turistråd har længe haft et ønske om professionalisering af turistkontorets drift, og derfor er der forhandlet en aftale på plads mellem Drag ør Turistråd og Museum Amager.</p><p id="p3">Overdragelsen, der er gældende fra den 1. januar i år, betyder, at Museum Amager overtager al drift relateret til turistkontoret, herunder regnskab og personaleansvar med museumsleder Søren Mentz som leder.</p><p id="p4">Museet får også ansvaret for koordineringen af de guidede ture og organiseringen af de omkring 30 frivillige, der er tilknyttet Dragør Turistkontor.</p><p id="p5">Formålet er et styrket samarbejde omkring turismen i Drag ør med henblik på at skabe bedre koordinering og markedsføring for en bæredygtig turisme til Drag ørs fordel.</p><p id="p6">Den almindelige bruger af turistkontoret - hvad enten det er kommunens egne borgere eller turister - kommer ikke til at mærke nogen forskel. Turistkontoret vil blive videreført i samme ånd og med samme formidlingsmæssige bredde.</p><p id="p7">Samarbejdet beskrives som en gevinst for alle. Turistkontoret vil blive driftet effektivt, der vil være orden i struktur, kommandovej og økonomi, hvorfor Drag ør Turistråd kan reservere sine kræfter til at udvikle den strategiske indsats for turismen - noget Museum Amager naturligvis også vil bidrage til.</p><p id="p8">Lena Just Lund vil være daglig leder af turistkontoret, og hun bliver også Museums Amagers repræsentant - som observatør - i turistrådets bestyrelse.</p><p id="p9">Turistkontoret åbner for sæsonen til maj.</p><p id="p1">KØBENHAVN: I sidste uge fremlagde Københavns Kommunes økonomiforvaltning resultatet af den undersøgelse, som Borgerrepræsentationen bestilte før sommerferien for at få et grundigere overblik over, hvilke alternativer der er til byggeriet Ørestad Fælled Kvarter.</p><p id="p2">Den oprindelig placering på den gamle strandeng syd for Grønjordssøen blev aflyst sidste efterår, efter at et massivt pres fra flere borgergrupper fik først Venstre til at fjerne sin støtte til og dermed flertallet for at fastholde byggeriet netop dér, hvorefter Socialdemokratiet lagde strandengen død som muligt byggefelt.</p><p id="p3">Undersøgelsen fremlægger fem scenarier for, hvordan byggeriet enten kan placeres på én byggegrund eller på forskellige mosaikker af byggefelter rundt om i København for at ramme et økonomisk og bygningsmæssigt potentiale, der svarer nogenlunde til Ørestad Fælleds Kvarter, ifølge undersøgelsen 1,3 milliarder kroner og knap 3.000 boliger.</p><p id="p4">Alle scenarier forudsætter statslig lovgivning, fordi der er brug for fredning og/ eller affredning af et eller flere arealer i hvert scenarie.</p><p id="p5"><br /><em style="bold">Vandrehjem i fare</em></p><p id="p6">Scenarierne er vist på illustrationerne her på siden, og Scenarie A gentager en byggemulighed, der allerede blev nævnt i den seneste undersøgelse, nemlig det areal, der ellers er udlagt til campingplads langs Vejlands Allé, dog med en udvidelse af arealet helt hen til Artillerivej.</p><p id="p7">Scenarie B omfatter campingarealet (uden udvidelsen hen til Artillerivej), en byfortætning i Ørestad Syd lige syd for motorvejen, samt et areal i Sydhavnen omkranset af Bådehavnsgade og Sejlklubvej.</p><p id="p8">Både Scenarie A og B vil betyde en nedlæggelse af vandrehjemmet Danhostel Copenhagen Amager.</p><p id="p9">Scenarie C lægger størstedelen af byggeriet op i den østligste del af Amager Fælled Nord lige nord for Grønjordssøen og tæt ved DR-Byen, og så spædes der til med fortætningen i Ørestad Syd lige syd for motorvejen.</p><p id="p10">Scenarie D kombinerer arealet ved DR-Byen med Sydhavnsarealet.</p><p id="p11">Og Scenarie E friholder som det eneste Amager Fælled og fordeler i stedet byggeriet på hele fem felter. Sydhavnsarealet, fortætningen i Ørestad Syd, et areal ved Selinevej mellem jernbanen og vejudfletningen fra Sjællandsbroen, et areal i Tingbjerg samt Bellahøjmarken, som er et fredet område.</p><p id="p12">Forlig eller afdragsordning Der er også udarbejdet et scenarie E og F, som økonomiforvaltningen med det samme nævner, at den ikke vil anbefale.</p><p id="p13">I Scenarie E foreslås der sammen med en fortætning i Nordhavn at inddrage små grønne åndehuller som Fredens Park, De Gamles By, grønne områder ved Greisvej.</p><p id="p14">Og i scenarie F foreslås det at bygge på arealer med kultur-og fritidsanlæg som Valby Idrætspark, Kløvermarken, Artillerivej 190 og et delareal af Utterslev Mose.</p><p id="p15">Økonomiforvaltningen vurderer om scenarie F at det ikke er hensigtsmæssigt at lægge yderligere pres på kultur-og fritidsfaciliteter ved at bebygge arealerne med boliger.</p><p id="p16">Det har næppe heller gang på jorden blandt politikerne.</p><p id="p17">Endelig bad Borgerrepræsentationen i juni forvaltningen undersøge muligheden for, at man via en afdragsordning kompenserer By &amp; Havn, i stedet for at opføre hele eller en del af byggeriet.</p><p id="p18">Samt at få en ekstern vurdering af, hvordan kommunen vil stå i en eventuel voldgiftssag mod By &amp; Havn, hvis man undlader at bygge.</p><p id="p19">Forvaltningen foreslår en mulig forligsaftale med By &amp; Havn om andre byggefelter og/ eller størrelsen på et eventuelt kontant vederlag. Eller en afdragsordning, for eksempel over 10 år, som parterne kan blive enige om, og som der er kassemæssig dækning for i kommunens økonomi. Så det skal prioriteres i en budgetforhandling.</p><p id="p20">Advokatfirmaet Hortens vurdering af Københavns Kommunes erstatningsansvar er beskrevet i et fortroligt notat, som ikke er offentliggjort.</p><p id="p21">Mosaik af holdninger Det er hvad politikerne har at arbejde med, når budgetforhandlingerne går i gang på fredag 31. august, hvor Amager Fælled-problematikken forventes at spille en central rolle.</p><p id="p22">Forskellige medier har vejret den politiske stemning i forhold til de fem scenarier, men der har pt ikke samlet sig et flertal om et af scenarierne.</p><p id="p23">C og V peger på campingarealet som det mest anvendelige, S og R har ikke lagt sig fast på et bestemt scenarie, SF foretrækker en kombination af byggeri og delvist økonomisk kompensation af By &amp; Havn, Ø og Å afviser ethvert byggeri på Amager Fælled.</p><p id="p24">DF er imod campinggrunden og foretrækker at føre byggeplanerne tilbage til den gamle strandeng og LA foretrækker byggefeltet ved DRByen, men vil ikke blokere for, at byggeri på campingarealet gennemføres.</p><p id="p25">Københavns Kommunes økonomiforvaltning har 20. august lagt sin undersøgelse af alternative byggefelter til byggeriet Ørestad Fælled Kvarter på kommunens hjemmeside www.kk.dk Undersøgelsen danner udgangspunkt for budgetforhandlingerne, der begynder på fredag.</p><p id="p1">Et team på tre erfarne aktører overtager første januar forpagtningen af Traktørstedet på Naturcenter Amager, efter Steen Rønn.</p><p id="p2">Sammen har de indgående kendskab til restaurationsdrift og til Naturpark Amager.</p><p id="p3">Dertil kommer et stort netværk af samarbejdspartnere i lokalområdet.</p><p id="p4">Deres visioner for Traktørstedet er store. Der skal være åbent hele året, der skal være masser af lokale kulturbegivenheder, og så skal gæsterne kunne købe proviant til deres egne ture ud på fælleden.</p><p id="p5">" Vi ser store perspektiver i at udvikle Traktørstedet og vi mener, at vi kan tiltrække langt flere gæster. Traktørstedet bliver først og fremmest en café og et spisested.</p><p id="p6">Men det bliver også en hyggelig ramme for alskens natur-og kulturarrangementer i samarbejde med det lokale kultur-og foreningsliv og med Naturparks Amagers forskellige aktører," siger Hanne Barild, som er en af de nye forpagtere.</p><p id="p7"><br /><em style="bold">Bæredygtighed</em></p><p id="p8">Menukortet skal være med enkelt tilberedte retter og med råvarer, der afspejler stedet og årstiden.</p><p id="p9">Det forklarer den anden partner, Alexandra Dam, som kommer fra en stilling som kvalitets-og miljøkonsulent i Meyers Kantiner.</p><p id="p10">" Vores grundtanke er at lave en bæredygtig virksomhed -økonomisk, miljømæssigt, lokalt og socialt. Det gælder også valget af produkter på menukortet. Vi vil gerne trække den omkringliggende natur ind på Traktørstedet ved at lade urter og bær fra fælleden indgå i maden, og vi arbejder på at oksekødet for eksempel kommer fra de køer, som går lige ude foran Traktørstedet," siger Alexandra Dam.</p><p id="p11"><br /><em style="bold">Skræddersyet til naturparken</em></p><p id="p12">Der går endnu lidt tid, før det nye Traktørstedet åbner for fuld kraft. Først skal restauranten indrettes og isoleres, så man kan holde varmen derinde om vinteren.</p><p id="p13">En af de nye tiltag bliver en lille provianteringsbutik der sælger kaffe i termokander, sandwiches to-go, snobrødsdej, pandekagedej eller ingredienser til suppe, som man selv kan tilberede over bål. Dette tilbud er til både private, institutioner, virksomheder og foreninger, der skal ud og opleve Naturpark Amager på egen hånd.</p><p id="p14">" Vi vil også samarbejde med resten af naturcentret om f. eks. formidlingsture, cykeludlejning, hestevognsture og brændesalg", siger Alexandra Dam.</p><p id="p15"><br /><em style="bold">Socialøkonomisk virksomhed</em></p><p id="p16">Den tredie partner er Mads Madsen, leder Af Skovhjælperne på Naturcenter Amager, og dermed en kender af stedet og centrets gæster.</p><p id="p17">Fra Skovhjælperne har han erfaring med at drive en socialøkonomisk virksomhed.</p><p id="p18">På Traktørstedet skal caféen og spisestedet drives med ansatte på almindelige vilkår, men den bliver også et træningssted for elever på den særligt tilrettelagte ungdomsuddannelse (STU) og arbejdsplads for ansatte i beskyttet beskæftigelse.</p><p id="p19">" Det skal være en god bæredygtig arbejdsplads. Det vil sige at der er ansatte på almindelige vilkår, som arbejder sammen med mennesker, der skal have hjælp og tid til at komme ind på arbejdsmarkedet," siger Mads Madsen.</p><p id="p20"><br /><em style="bold">Kulturhus</em></p><p id="p21">Hanne Barild skal primært stå for at bygge Traktørstedet op som et kultursted med f. eks. foredrag, debatter og oplæsningsaftener. Her kan foreninger og virksomheder holde møder og workshops med udsigt til fælleden. Der er samarbejder på vej med bl. a. Ørestad Bibliotek og Experience Ørestad.</p><p id="p22">" Vi vil også tilbyde fællesmiddage for huse i Ørestad, kolonihaveforeninger eller andre fællesskaber i Ørestad på kryds og tværs. Vi tilbyder Dagens Ret til en god pris, og så kan folk komme som de er og spise sammen," siger Hanne Barild.</p><p id="p23"><br /><em style="bold">Nede på jorden</em></p><p id="p24">De er alle tre optaget af historien bag landets traktørsteder.</p><p id="p25">Oprindeligt var det skovløberens kone som ' trakterede' skovens gæster med suppe, mad og vand ved skovløberhuset.</p><p id="p26">" Vores kerneværdier er også at være et sted som er nede på jorden, og ved jorden," siger Alexandra Dam.</p><p id="p27">" Man kan beholde fleezetrøjen og gummistøvlerne på," siger Mads Madsen.</p><p id="p1">AMAGER: I midnatstimen på den mørke og øde landevej mellem Nyborg og Svendborg på vej hjem fra basket-semifinalen på Amager løb tre vilde harer forvirrede rundt i skæret fra avisens udsendtes billygter, inden de i sidste øjeblik overlevede den truende død på asfalten og sprang i sikkerhed på marken.</p><p id="p2">Et par timer tidligere havde nogle vildfarne kaniner fra Svendborg været lige så paralyserede i Amagerhallen som deres artsfæller på den fynske landevej. Basketspillerne fra Svendborg Rabbits stod med alle muligheder for at spille sig i DM-finalen i aftes, men på en katastrofal afslutning forærede Rabbits de evigt fightende spillere fra Amager sejren på 91-89.</p><p id="p3">Dermed er der udlignet til 3-3 i semifinaleserien, og nu skal der findes en afgørelse på det udmarvende slag mandag aften i Svendborg i en ægte knald- eller fald-kamp om retten til at møde Bakken Bears i finalen.</p> <hl2>Peter Johansen røg ud</hl2><p id="p4">Det burde dog ikke have været nødvendigt at trække den spændingsmættede serie yderligere i langdrag. Svendborg var i front de sidste otte minutter af kampen i aftes, og da Amagers store spiller Peter Johansen fire minutter måtte forlade kampen efter sin femte fejl, førte Svendborg 83-81. </p><p id="p5">Men i resten af kampen formåede Svendborg kun at få scoret på straffekast, hvoraf der i øvrigt blev brændt for mange, og kaninerne fik aldrig udnyttet, at Peter den Store var sat ud af spillet.</p><p id="p6">Som de foregående to opgør i Amagerhallen blev kampen først afgjort i de sidste sekunder. Med 27 sekunder igen scorer Danilo Fatic kun på et af to straffe for Svendborg til føring 89-87. I næste angreb kikser Amagers Matt Cooper et trepointsforsøg, men i kampen om rebounden ved baglinjen laver Svendborgs Brayden Billbe fejl på Mads Vægter med fem sekunder igen.</p><p id="p7">Den 21-årige Amager-spiller står for presset og scorer på begge straffekast til udligning 89-89.</p> <hl2>Skidt indspil</hl2><p id="p8">Efter en time out har Svendborg bolden ved midterlinjen, hvor Danilo Fatic sætter bolden i spil ved at studse bolden i gulvet hen mod Jarrett Howell, der kommer løbende fra Amagers banehalvdel. Men det har Mads Vægter luret, så han springer imellem og stjæler bolden og sætter i fuld løb ned mod kurven. Danilo Fatic følger efter og begår efter dommerne Jakob Hors og Carsten Jensens mening fejl mod Vægter med 1,8 sekund igen.</p><p id="p9">- Det er ikke alle dommere, der har lyst til at dømme den fejl til sidst, konstaterede Amagers træner Jesper Sørensen om kendelsen, der ikke var den mest oplagte fejlkendelse.</p><p id="p10">Igen er Vægter iskold og sætter begge straffe, hvorpå Svendborgs afsluttende desperate trepointsforsøg fra Martin Mariegaard fra egen banehalvdel går forbi, mens Amagerhallen eksploderer i et jubelbrøl fra de fleste af de 592 tilskuere.</p> <hl2>Craig Pedersen påtager sig ansvaret</hl2><p id="p11">Samtidig sad de omkring 100 Rabbits-fans som forstenede. Hvordan kunne Svendborg smide bolden væk til sidst?</p><p id="p12">- Jeg påtager mig ansvaret. Jeg sætter det forkerte spil op til sidst, hvor vi i stedet burde have spillet bolden hen til Ivan Höger, lød det fra en dybt skuffet Svendborg-træner Craig Pedersen efter endnu en knuser i Amagerhallen.</p><p id="p13">Hvis Svendborg i stedet for at have gået efter en afgørelse i de sidste fem sekunder blot havde spillet bolden bagud og ladet tiden løbe ud, havde det betydet fem minutters overtid. Her ville Svendborg fortsat have haft fordelen af en bredere bænk, da Peter Johansen og Frederik Larsen fortsat ville have været ude.</p><p id="p14">- Vi gik efter en trepointsscoring, da vi var bagud med to point 20 sekunder før tid, da vi ikke troede, vi kunne vinde en overtidsperiode, forklarede Amager-træner Jesper Sørensen.</p><p id="p15">Svendborg fik en forfærdelig start på kampen med tre brændte layups i de første minutter, så Amager hurtigt kom foran 12-1. Svendborg fik mod slutningen af første halvleg hentet forspringet og kom foran for første gang ved stillingen 45-46 med 27 sekunder igen af halvlegen.</p> <hl2>Vanvittig scoring</hl2><p id="p16">Men to brændte straffekast af Jarrett Howell med et sekund igen blev kostbar, for Matt Cooper tog rebounden og med et vanvittigt desperado-kast fra en position under egen kurv ramte Amagers amerikaner en treer 25 meter væk i den anden ende til pauseføring 48-46 og dagens foreløbig største jubelbrøl i Amagerhallen.</p><p id="p17">- Det skud kan han skyde en million gange uden at ramme igen, sagde Craig Pedersen efter kampen.</p><p id="p18">I tredje periode red Amager videre på bølgen og førte 74-65 før de sidste ti minutter. Men med otte point i træk i sidste periodes første minut kom Svendborg med igen og førte det meste af vejen i sidste periode før de fatale sidste sekunder.</p><p id="p19">Hos Svendborg var Jarrett Howell og Brayden Billbe de bedste spillere, mens Peter Johansen og Mads Vægter var Amagers mest fremtrædende spillere i en kamp, de sent vil glemme på Amager.</p><block><p>Lars Weiss stopper som formand i Amager Ressourcecenter til fordel for en næstformandspost i Metroselskabet. </p></block><p id="p1">Danmark har aldrig vundet guld ved vinter-OL, men Tårnby Curling Clubs kvindehold er et godt bud på en OL-guldmedalje om to år i Vancouver. Skipper Angelina Jensen, Ane Hansen, Camilla Jensen og søstrene Denise og Madeilene Dupont vandt sidste år VM-sølv i Japan og blev fortjent kåret med Amager Bladets Idrætspris 2007 ved den årlige prisfest på Hotel Park Inn i Kastrup i tirsdags.</p><p id="p2">VM-sølvpigerne blev hyldet af 70 indbudte gæster fra den lokale idrætsverden, og Angelina, datter af den navnkundige curlingfamilie Johannes og Kirsten Jensen, af-slørede efter prisoverrækkelsen, at opbakningen er alfa og omega for holdets præstationer på isen: </p><p id="p3">"Vi har mange at takke for, at vi står her i dag. For uden opbakning fra klubben, forældre og venner, så var det ikke gået. Tusind tak for jeres opbakning. Også en stor tak til Amager Bladet for altid at støtte vores sport med omtale," sagde Angelina Jensen.</p><p id="p4">Amager Bladets Idrætspris blev stiftet i 1953, men det er første gang, at curlingsporten kommer på guldlisten - en liste, der tæller store idrætsnavne som badmintonlegenden Svend Pri, sejleren Valdemar Bandolowski, skeetskytten Kjeld Rasmussen og bokseren Mikkel Kessler.</p><p id="p5"><br /><em style="bold">Gyldent hattrick</em></p><p id="p6">Svømmeklubben Kvik Kastrup er efterhånden et fast indslag ved kåringerne. I 2005 modtog Tobias Urban Hansen prisen som årets fund. I 2006 gik prisen til klubkammeraten Frederik Wørmer. Og sidste år dukkede en ny guldfisk op til overfladen, da 17-årige Daniel Svendsen præsterede at vinde flere guldmedaljer ved senior-DM på kortbane og langbane og slettede en 12 år gammel dansk juniorrrekord.</p><p id="p7">"Daniel er endnu et pænt stykke fra den internationale stjernehimmel, men er lidt af en træningsnarkoman, så der er forudsætning for, at han kan blive lige så stor som nogle af klubbens tidligere stjerner," bemærkede idrætspriskomitéen i motiveringen.</p><p id="p8"><br /><em style="bold">Kickstart til otternes år</em></p><p id="p9">I samarbejde med Amagerbanken bliver priserne til årets klub og årets idrætsleder uddelt. Og det var en glad og stolt formand for B 1908, Søren Lund, der modtog den kontante pris til årets klub på 5.000 kroner fra Amagerbankens Niels Prier Olsen.</p><p id="p10">"Prisen er en god kickstart til jubilæumsåret," bemærkede Søren Lund i sin takketale. "Samtidig giver prisen stor signalværdi. Vi har valgt at stå uden for FC Amager-projektet, og prisen er med til at differentiere klubben i forhold til de andre klubber," fastslog Søren Lund.</p><p id="p11">Komitémedlem Jørgen Jørgensen motiverede kåringen af B 1908. Han konkluderede, at årstalsklubben er et bevis for, at klubånd, fællesskab og sociale dyder kan kombineres med sportslig fremgang:</p><p id="p12">"Otterne har samtidig udviklet sig at være Københavns største ungdomsklub, og klubben har i øjeblikket en venteliste, som skal barberes ned ved at udvide klubhuset. Et projekt i millionklassen. At klubbens førstehold rykkede op i 2. division i 2007 og sideløbende har kørt et integrationsprojekt er kun med til at tegne et varieret billede af klubbens ambitioner på flere fronter," sagde Jørgen Jørgensen.</p><p id="p13">Det er første gang, at en judoleder hædres med prisen som årets idrætsleder, bemærkede komitémedlem Michael Empacher, da han motiverede valget af 25-årige Mads Heller, Amager Judo Skole, med prisen som årets idrætsleder.</p><p id="p14">"Du er ambitiøs, målrettet, udadvendt og positiv. Og du har garant for, at klubbens potentiale bliver udviklet. Hvor andre klubber oplever medlemskrise blandt de 13-18 årige, så har du skabt en af landets stærkeste og største judoklubber," sagde Michael Empacher.</p><p id="p15">Amagerbanken kvitterede med en check på 5.000 kroner til Mads Heller, der blev fejret ved prisbordet af bestyrelseskollegaer fra judoklubben.</p><p id="p16"><br /><em style="bold">I glas og ramme</em></p><p id="p17">Efter prisuddelingen var Hotel Park Inn vært for bespisning af de glade prisvindere, klubkammerater og familiemedlemmer, og traditionen tro gav karikaturtegningerne af prisvinderne - i glas og ramme - anledning til morskab rundt omkring ved bordene. </p><block><p>Byggeriet skulle være med til at finansiere metroen i København, men protester har sat projektet på standby. </p></block><p id="p1">Da Senior I fra Amager MiniRace deltog i flere løb i Roskilde først i januar, stak de af med størsteparten af sejrene om lørdagen.</p><p id="p2">Det var med spænding, at Senior I ankom til løbsstedet i Roskilde. Man var tændt, man havde trænet, bilen var tunet og trimmet, men ville det være nok? Det skulle det vise sig at være. AMR Senior I kom på førstepladsen i tre ud af fire løb og fik virkelig markeret AMR's position i digital racing.</p><p id="p3">Skulle man have de skeptiske briller på, så er der stadig plads til forbedring, særligt i fri klasse, hvor den udvalgte bil undervejs i løbet fik problemer med at holde farten.</p><p id="p4">Overordnet set en flot præstation, som holdet og klubben kan være meget stolte af.</p><p id="p5">Enduranceklassen Søndag var AMR's Juniorer og Senior II i ilden med lidt mindre succes.</p><p id="p6">Søndag var det Senior II og Juniorholdet, som skulle vise klubbens farver frem. Juniorholdet var anført af Dan Olesen, som på kompetent vis fik Juniorerne igennem deres første løb. De havde haft store forventninger til dagen og disse blev vist på alle måder indfriet.</p><p id="p7">Begge hold skulle køre i Enduranceklassen, hvor man er i gang i tre timer uden pauser. Resultatmæssigt blev det ikke helt den succes, man kunne have drømt om, men begge hold havde en god dag og ved, hvad de nu skal hjem og træne, for at få et endnu bedre resultat næste gang.</p><p id="p8">Mød klubben Det er dejligt at opleve unge mennesker, som også vil andet end elektronisk underholdning og aktivt søger at opnå forståelse for de mekaniske kræfter, der er i spil for at opnå et godt resultat.</p><block><p>Har du nogensinde stået på ski, mens du kigger på Øresund og en lystbådehavn? </p></block><p id="p1">JUBILÆUMRECEPTION. Amager Bladets chefredaktør Jan Jeppesen oplevede større pres end op til en deadline, da tidligere og nuværende kollegaer, repræsentanter fra øens idræts-, kultur-og erhvervsliv samt det politiske liv mødte op for at lykønske på 25-års jubilæumsdagen ved torsdagens reception i Fremad Amagers klubhus.</p><p id="p1">Amager Bladet har en unik læserskare. Den er trofast og loyal, og så foretrækker langt de fleste af amagerkanere at læse Amager Bladet frem for andre lokalaviser. Det viser en dugfrisk Gallup-undersøgelse af amagerkanernes læsevaner, og akkurat som ved seneste undersøgelse i februar, er Amager Bladet den suverænt største, bedste og mest læste af alle lokale aviser på Amager.</p><p id="p2">Vi er naturligvis glade for, at amagerkanerne synes godt om Amager Bladet, og at tilliden til Amager Bladet er usvækket, selv om konkurrencen om læsernes gunst er blevet intensiveret de seneste måneder. Samtidig viser tallene, at Amager Bladet er den lokalavis, som giver mest effekt for annoncekronerne, idet Amager Bladet har det største læsertal og er den lokalavis, som læserne bruger mest tid på.</p><p id="p3">Gallups undersøgelse bekræfter, at Amager Bladet spiller en vigtig samfundsrolle på Amager, og at journalistik handler om troværdighed. Det er ikke troværdigt at udgive lokalaviser, hvis indholdet lugter for langt væk af kommercielle interesser. Vi kan se på Gallup-tallene, at amagerkanerne foretrækker den seriøse og kritiske dækning.</p><p id="p4">Vi noterer også med tilfredshed, at amagerkanerne foretrækker en lokalavis, som holder fast i vigtige og basale stofområder som nyheder, debat, sport, navne og kultur.</p><p id="p1">Lørdag den 28. februar klokken 10-13 præsenterer Amager Bryghus hele 5 øl på bryghuset, når de siger farvel til vinteren -og goddag til foråret. Vi har fået mulighed for at se, hvilke øl der bliver tale om og Amager Bryghus fortæller her om de forskellige øl: Der vil være smagsprøver på alle øl og kassetilbud på nogle af øllene. Amager Bryghus holder til på Egensevej 25, 2770 Kastrup, cirka 10 minutters gang fra Tårnby Station.</p><p id="p2"><br /><em style="bold">Du kan vinde øllene!</em></p><p id="p3">Men du kan også vinde de fem nye øl, da Amager Lokalavis i samarbejde med Amager Bryghus stiller en præmie med de 5 nye øl på højkant til vores læsere. Og du skal næsten intet gøre for at deltage. Du skal blot sende en mail til redaktionen@amagerlokalavis. dk med ordene 'Vi elsker øl' i emnefeltet. Skulle du blive den heldige vinder, så skal du dog selv hente øllene bryghusbutikkens åbningstid lørdage kl. 10-13. Vinderen bliver trukket mandag den 9. marts og offentliggøres herefter på amagerlokalavis. dk. Vinderen kontaktes direkte af redaktionen.</p><p id="p1">TÅRNBY: Den 1. april bliver beredskabspatruljen på Station Amager nedlagt. Det sker som led af en større centralisering af Københavns Politi.</p><p id="p2">Medarbejdere fra beredskabspatruljen på Kamillevej bliver flyttet til Station City, og efter 1. april vil den centrale vagtchef have ansvaret for at disponere patruljer rundt på Amager.</p><p id="p3">For knap to år siden blev ekspeditionen af borgerne på Station Amager nedlagt som en konsekvens af strukturreformen, der nu rammer beredskabspatruljen.</p><p id="p4">En tidligere politibetjent, der ønsker at være anonym, siger til Amager Bladet, at centraliseringen vil få mærkbare konsekvenser for patruljeringen på Amager.</p><p id="p5">» Det siger sig selv, at den længere køretid vil få konsekvenser for borgerne i forbindelse med f. eks. indbrud.</p><p id="p6">Det tager også længere tid for patruljen at køre tilbage og skrive rapport. Alt i alt giver det spildtid, når patruljerne skal dække et større område. Borgerne på Amager vil også opleve færre patruljevogne, « siger betjenten til Amager Bladet Ledende politiinspektør i Københavns Politi, Allan Nyring, afviser, at Amager får dårligere betjening: » Patruljerne kører ud fra Artillerivej, Bellahøj og City, og det er jo også sådan i dag, at en patrulje skal bruge tid på at køre fra f. eks. Artilliervej til Dragør og modsat. Og det vil være sådan, at vagtchefen har ansvaret for at disponere patruljerne til de opgaver, der kommer ind. Det er vores klare mål at levere den optimale betjening, « siger Allan Nyring til Amager Bladet.</p><p id="p7">Han understreger, at medarbejderne fra Kamillevej får indflydelse på, hvor de bliver placeret. Der er også mulighed for at blive flyttet til Station Bellahøj eller til beredskabsafsnitttet på Artillerivej.</p><p id="p8"><br /><em style="bold">Færre betjente</em></p><p id="p9">Københavns Politi modtager i dag flere hundrede henvendelser dagligt fra borgerne på telefon 114, og et stort antal akutte hændelser håndteres løbende af alarmcentralen og de kørende patruljer via 112. Efter centraliseringen af borgerekspeditionen skal Amager-borgere i dag rette personlig henvendelse i den fælles eksedition, der er placeret på Københavns Hovedbanegård.</p><p id="p10">Det har tidligere fået medlem af Folketinget for Dansk Folkeparti, Martin Henriksen, til at bede daværende justistminister Karen Hækkerup om at genoverveje den samlede plan om at spare, hvad der svarer til cirka 200 politibejente i Københavns området.</p><p id="p11">» Det vil sandsynligvis forringe servicen overfor borgerne og i højere grad skabe en følelse af at politiet ikke kan levere det, som folk forventer af ordensmagten. Jeg tror, at ændringen er et resultat af, at der skal spares betjente. Det kan ikke undgå at medføre effektiviseringer, hvoraf nogle er uigennemtænkte og nogle bliver gennemført for hurtigt, « sagde Martin Henriksen.</p><p id="p12">Karen Hækkerup svarede dengang, at borgerne ikke ville opleve permanente forringelser som følge af nedlukningen af Station Amager.</p><p id="p13">UDet siger sig selv, at den længere køretid vil få konsekvenser for borgerne i forbindelse med f. eks. indbrud.</p><p id="p14">POLITIBETJENT, anonym.</p><p id="p15">Den 1 april flytter beredskabspatruljen fra Station Amager som del i en større centralisering hos Københavns Politi.</p><p id="p1">Efter blot en enkelt sæson i 2. division er Fremad Amager tilbage i den næstbedste række. Holdet vandt i går med 3-0 hjemme over Brabrand i den anden play-off kamp om oprykningen. Den første kamp var endt 1-0 ligeledes til amagerkanerne, så det blev til en samlet 4-0-sejr. Fra næste sæson vil klubben ændre navn til FC Amager og være en overbygning af Fremad Amager, Dragør Boldklub, Kløvermarken FB og Kastrup Boldklub. (ritzau)</p><p id="p1">FC Amagers Direktør, Todi Jønsson, har lørdag middag kontaktet DBU og meddelt, at selskabet bag overbygningsholdet FC Amager smider håndkædet i ringen og begærer sig selv konkurs. Det vil forventeligt ske allerede på mandag.</p><p id="p2">FC Amager meddelte desuden, at man grundet den alvorlige situation ser sig ude af stand til at stille hold i søndagens kamp i Viasat Divisionen mod AB på Gladsaxe Stadion. DBU Turneringer har taget dette til efterretning og, som turneringens administrator, fastsat resultatet af kampen AB-FC Amager til 3-0. AB tildeles tildeles de tre points og målscoren.</p><p id="p3">DBUs Love, § 28.4 (a), tilsiger, at FC Amager omgående vil blive trukket ud af Viasat Divisionen, og erklæret som taber med 0-3 i turneringens resterende kampe. Herudover tvangsnedrykkes FC Amager 2 rækker ned samt hvad der måtte blive virknngen af den slutplacering man opnår i indeværende sæson. Det kan dog i givet fald først blive effektueret når skifteretten afsiger konkursdekret.</p><p id="p4">Derfor er det i første omgang turneringens administrator, som fastsætter resultatet af kampen AB-FC Amager til 3-0.</p><p id="p5">Først når konkursdekretet er afsagt vil DBU tage stilling til, og udmelde, de samlede konsekvenser af konkursen. Herunder hvilke sportslige konsekvenser det får for moderklubberne bag overbygningen samt ikke mindst nedrykningsforhold i Viasat Divisionen og de rækker der måtte blive berørt af FC Amagers forventede tvangsnedrykning.</p><p id="p1">Man mener, at det var de gamle egyptere, der var først ude med at brygge øl. I det gamle nordiske heltekvad, Eddaen, taler Odin ofte om øl og dens herligheder. Nonner og munke drak i middelalderen store mængder øl -som nonne i Maribo Kloster blev man årligt tildelt 14 tønder øl -det svarer til godt 1.800 liter øl. Eller cirka 5 liter øl om dagen. Øl er med andre ord blevet drukket lige fra civilisationens vugge til nordiske guder og de hellige i nyere tid. Ingen øl må derfor betyde manglende civilisation, heltekvad og tro. Og sådan et samfund er der ikke meget ved. Derfor giver det god mening, at Amager nu får sin egen øl, nu hvor Amager er på alles læber.</p><p id="p2"><br /><em style="bold">Grilløl, Amager Grilløl</em></p><p id="p3">Coop har slået sig sammen med Amager Bryghus om at lave det, der angiveligt skulle være Amagers første helt egen øl. Den får navnet Amager Grilløl. Jannich Larsen, varehuschef for Kvickly Sundby, er initiativtageren til projektet: " Jeg blev opfordret af COOP's direktør, Peter Høgsted, til at lave et projekt med en lokal virksomhed og da det nu er ved at være sommer og vi griller meget, tænkte jeg, at vi skulle lave en øl, for Amager Bryghus er det mest lokale at lave samarbejde med". Han forklarer videre, at alle COOP's butikker på Amager, blandt andet Irma, Fakta og Kvickly, har taget rigtig godt imod den nye øl.</p><p id="p4"><br /><em style="bold">7.000 flasker</em></p><p id="p5">Amager Grilløl laves én gang og kommer i 7.000 flasker: " Vi var nok lidt forsigtige, for vi kunne sagtens have lavet dobbelt så mange". Jannich Larsen håber, at COOP og Amager Bryghus kan lave flere øl fremover og skabe en fast tradition med faste datoer for lancering af nye øl.</p><p id="p6">Jannich Larsen håber også, at de kan lave samarbejder med andre lokale firmaer, men han påpeger, at det kan blive svært at finde nogen, der kan levere nok kvantum.</p><p id="p7">" Men byder der sig en god mulighed med en lokal samarbejdspartner, så slår vi til", fastslår Jannich Larsen.</p><p id="p8">Forventer stor efterspørgsel Butikschef for Irma på Christianshavn, Bjarne Andersen, forklarer, at der er tale om et " godt fælles og lokalt forankret projekt". Han forventer stor efterspørgsel på Amager Grilløl: " Det bliver en eftertragtet øl i begrænset oplag". Han fortæller videre, at COOP er en stor familie, der arbejder på forskellige projekter, men at de alle sætter pris på sådan et samarbejde som dette om Amager Grilløl. " Det er en god måde at mødes på tværs af de forskellige butikker samtidig med, at man er fælles om et lokalt projekt, som de fleste på Amager vil kunne bakke op om". Amager Grilløl beskrives i øvrigt som " en lys og sommeragtig lagerøl med forfriskende aromahumler og appelsinskal".</p><p id="p1">Amager Lokalavis har mange år på bagen som printmedie og kommer ud til mere end 65.000 husstande på Amager.</p><p id="p2">Facebook-gruppen We love Amager er et forholdsvist nyt initiativ, men har alligevel mere end 20.000 medlemmer.</p><p id="p3">Trods de åbenlyse forskelle som medier, trykt avis vs Facebook på nettet, så bliver det nye partnerskab mellem de to medier det man med et lidt slidt kliche kan kalde for en win-win-situation.</p><p id="p4">Læserne af avisen får indblik i andre begivenheder og aktivtiteter, som ellers vil være forbeholdt Facebook og brugerne på We love Amager får fremover friske nyheder, arrangementer og lignende via Facebook. Der vil også blive afholdt konkurrencer og andre aktiviteter på kryds og tværs af de to medier.</p><p id="p5"><br /><em style="bold">Fletter trykt og socialt medie sammen</em></p><p id="p6">Rudy Markussen, der står bag We Love Amager, ser rigtig interessante perspektiver i at arbejde tæt sammen med et trykt medie: " For We Love Amager som socialt medie på Facebook er det interessant at se på, hvordan vi kan flette et ungt medie sammen med det trykte medie, som har flere hundrede år på bagen. Som etableret avis på Amager er Lokalavisen Amager er en rigtig god mulighed for på længere sigt at se de online medier blive til tryk og omvendt. Håbet er, at vi sammen kan lade os inspirere hos hinanden, og give læserne det bedste fra begge platforme og skabe indholdsmæssig kvalitet".</p><p id="p7">Simon Jansen, bladchef på Amager Lokalavis, har ligeledes store forventninger, når avisen skal til at arbejde tæt sammen med en social platform, der kan og gør noget andet end en trykt avis kan: " Lokalavisen Amager er glad for at få muligheden for samarbejde med We love Amager.</p><p id="p8">I vores daglige arbejde er det vigtigt for os at støtte op om sociale aktiviteter på Amager, lige så vel som at støtte op om det lokale erhvervsliv.</p><p id="p9">Ved at indgå dette samarbejde er vores forventning, at vi i løbet af 2016 kan være med til at afholde sociale arrangementer både for de lokale erhvervsdrivende og læserne af avisen. Ydermere er det vigtigt for Lokalavisen, at vores læsere og samarbejdspartnere også støder på os på de sociale medier og her er We Love Amager et godt match for Lokalavisen".</p><p id="p1">HELE ØEN: Amager har altid været storleverandør af ministeremner blandt de folkevalgte politikere på Christiansborg. Uanset partifarve er der tradition for, at en politiker med adresse eller valgkreds på Amager kan blive et varmt ministeremne, når den til enhver tid siddende regering skal sætte sit ministerhold. Efter regeringen Thorning-Schmidt kom til magten i 2011 er antallet af Amagerpolitikere, der kan skrive minister på visitkort, imidlertid eksploderet.</p><p id="p2">Det er en direkte konsekvens af de mange regeringsrokader, der er foretaget i perioden og senest SFs dramatisk exit fra regeringen, som kostede Astrid Krag jobbet som sundhedsminister.</p><p id="p3">Den radikale økonomi-og indenrigsminister, Margrethe Vestager, bor i Sundby og stemmer ved folketingsvalg på Amager Fælled Skole.</p><p id="p4">Den socialdemokratiske finansminister Bjarne Corydon har også bopæl på Amager, og den nu forhenværende udenrigsminister Villy Søvndal (SF) har bopæl på Christianshavn.</p><p id="p5">Karen Hækkerup, der bor i Dragør, er opstillet i Tårnby-Dragør kredsen,.</p><p id="p6">Hun har allerede skiftet ministerpost tre gange siden 2011. Først blev hun udnævnt til fødevareminister. I 2011 skiftede hun titlen ud som socialminister, og i slutningen af 2013 blev Karen Hækkerup udnævnt til justitsminister efter partifællen Morten Bødskovs afgang.</p><p id="p7">Den radikale Manu Sareen, der i 2011 blev udnævnt til kirke-og ligestillingsminister, blev i samme rokade udnævnt til social-og integrationsminister.</p><p id="p8">Manu Sareen har dog skiftet bopæl i ministertiden, og han bor ikke længere på Amager.</p><p id="p9">I regeringen Anders Fogh i perioden fra 2001 til 2011 var der også flere ministerposter til Amager-politikere.</p><p id="p10">Blandt de mest fremtrædende ministre med et Amager-postnummer kan nævnes de to Venstre-folk, sognepræsten Tove Fergo (V) og Karen Jespersen (V).</p><p id="p11">Sidstnævnte optrådte endda også som minister under den socialdemokratisk ledet Nyrup-regering i 1990erne.</p><p id="p12"><br /><em style="bold">Amager-ministre 2011-2014</em></p><p id="p13"><br /><em style="bold">UDNÆVNELSER OG FRATRÆDELSER I REGERINGEN THORNING-SCHMIDT</em></p><p id="p14">Økonomi-og indenrigsminister Margrethe Vestager, Radikale Venstre (2011 -) Finansminister Bjarne Corydon, Socialdemokraterne 2011 -) Udenrigsminister Villy Søvndal, SF (2011-2013 ) Justitsminister Karen Hækkerup, Socialdemokraterne (2013 ) Undervisningsminister Christine Antorini, Socialdemokraterne (2011 -) Social-, børne-og integrationsminister Karen Hækkerup, Socialdemokraterne (2011-2013 ) Minister for fødevarer-, landbrug-og industri Karen Hækkerup (2013 ) Minister for sundhed og forebyggelse Astrid Krag, SF (2011-2013 ) Minister for ligestilling og kirke og minister for nordisk samarbejde Manu Sareen, Radikale Venstre (2011 -) Kilde: Amager Bladet.</p><p id="p1">HELE ØEN: Den lokale butiksgade er snart blevet overtaget af farverige discountkædeskilte og franchisefacader, men der findes faktisk en hel underskov af klassiske specialbutikker, hvor begreber som kvalitet, god service og lokalt sammenhold ikke har nogen udløbsdato.</p><p id="p2">Nu går otte af Amagers ældste butikker sammen om at markedsføre de gode gamle dyder i en række portrætter i Amager Bladet.</p><p id="p3">Butikkerne har været en del af gadebilledet gennem mange år, og selv om konkurrencen om kundernes gunst er blevet skærpet i takt med storcentrenes og kædebutikkernes fremmarch, rager de op som fyrtårne i det lokale handelsliv.</p><p id="p4"><br /><em style="bold">Th. Sørensen er første butik</em></p><p id="p5">Fredag var de otte butikkers repræsentanter samlet på hjørnet af Amagerbrogade og Holmbladsgade for at skyde markedsføringskampagnen i gang. Det er ikke alle butikker, der har adresse på det travle forretningshjørne, men alle kan identificere sig med stedet, der gennem generationer har været knudepunkt for både trafik og handel først på Amager.</p><p id="p6">Den første butik som portrætteres i Amager Bladet tirsdag 8. november, er Th. Sørensen Dinér Transportable, der blev etableret i 1896. I dag er det fjerde generation der driver familiefirmaet.</p><p id="p7">Firmaet beskæftiger en række medarbejdere, der alle er uddannet inden for branchen, så man kan levere det bedste af det bedste, og hvor man sætter en ære i traditionerne for gennemført smørrebrød og veltilberedt dansk mad.</p><p id="p8">En anden hæderkronet Amagerbutik er Bacher, der har specialbutik på Amagerbrogade, og tidligere lå i Torvegade på Christianshavn.</p><p id="p9">Bacher har siden 1897 klædt kunder på med arbejdstøj, sikkerhedsfodtøj og uniformer, og fra butikken på Amagerbrogade sælges den nyeste herremode inden for de store mærkevarer.</p><p id="p10">Magasin Stewardess i Kastrup I Kastruplundgade finder man Magasin Stewardess som åbnede i 1951, og i 1971 blev overtaget af Gurli og Mogens Hermann, der drev butikken frem til 2015, hvor de nuværende ejere, Marna Hvidkjær og Ole Thomsen, kom til. Butikken sælger stadig smart, klassisk og tidløst tøj til de voksne piger og damer.</p><p id="p11">I Amager Centret finder man to andre guldrandede butikker; Guldbrandsen og PP Cykler.</p><p id="p12">Familien bag Guldbrandsen har siden 1843 været fascineret af universtet indenfor guld, sølv, ure, perler, brillianter og ædelstene, og i butikkens fører man dels smykker i guld, sølv og platin fra eget værksted.</p><p id="p13">PP Cykler er den klassiske Amager-butik med lokale folk både foran og bag disken. Og her finder man den dag i dag stadig billige racercykler, klassiske cykler og citybikes. Ud over cykler finder du også cykeludstyr; cykeltasker, barnestole, cykelhjelme og cykelcomputere.</p><p id="p14"><br /><em style="bold">Fiskehus og vinhandel</em></p><p id="p15">Tilbage i Holmbladsgade er Amager Fiskehus og Gunnar Madsens Vinhandel indbegrebet af både lokal historie og kvalitet.</p><p id="p16">Amager Fiskehus er et af landets ældste firmaer inden for fisk. Det startede i 1870 med Peter Salman, som kørte med hestevogn på Frederiksberg og tilbød sine varer.</p><p id="p17">Søren og Vivian Ahrensberg overtog forretningen i 1979, og nogle år senere Dragør Røgeri i Gammel Havn.</p><p id="p18">Søren og Vivians søn og svigerdatter, Lars og Rikke Ahrensberg, overtog Amager Fiskehus i 2002 og er nu femte generation der fører forretningen, traditionen og fisk videre.</p><p id="p19">Nabobutikken Gunnar Madsen Vinhandel styres af den 51-årige René Steinvig, der købte vinhandelen i 2009 af Birthe og Ole Hansen, og siden har udvidet sortimentet til at omhandle specialøl, chokolade, friskmalet kaffe og delikatesser.</p><p id="p20">René Steinvig er også formand for Ama'rbutikkerne.</p><p id="p21"><br /><em style="bold">110 år på øens hovedstrøg</em></p><p id="p22">Den ottende og sidste butik i perlerækken er Anni Jensen Guld og Sølv på Amagerbrogade 45.</p><p id="p23">Med sine mere end 110 år på øens hovedstrøg er det Amagerbrogades ældste guldsmedeforretning, som har et stort udvalg i smykker og gaveartikler til ham og hende, barnedåb, konfirmation og mærkedage.</p><p id="p24"><br /><em style="bold">De otte Amagerbutikker bag kampagnen i Amager Bladet</em></p><p id="p25">TH Sørensen Diner Transportable, Amagerbogade 41 Guldbrandsen, Amager Centret Amager Fiskehus, Holmbladsgade . Gunnar Madsen Vinhandel, Holmbladsgade 3 Bacher, Amagerbrogade 19 PP Cykler, Amager Centret Magasin Stewardess, Kastruplundgade 9 Anni Jensen Guld og Sølv, Amagerbrogade 45 Det første portræt, der er med Th. Sørensen, bringes i Amager Bladet d. 8 november.</p><p id="p1">HELE ØEN: » Der er ikke planer om at flytte idrætsklinikken væk fra Amager Hospital. Det er planen, at idrætsklinikken og Artroskopisk Ambulatorium skal fortsætte på Amager.</p><p id="p2">Patienter med sportsskader fra Amager og omegn kan altså stadig få hurtig og kompetent behandling eller genoptræning i nærområdet. « Det siger vicedirektør for Hvidovre og Amager Hospital, Torben Mogensen, til Amager Bladet, efter sidste uges artikel om idrætsklinikkens fremtid. Her udtrykte formanden for Amagerkommunernes Idrætsklinik, Jørgen Jørgensen, frygt for, at Region Hovedstaden ville nedlægge klinikken på Amager Hospital og flytte den til Hvidovre.</p><p id="p3">Torben Mogensen oplyser, at det derimod er den del af Artrokopisk Center, som forestår operationer, der planlægges af flytte til Hvidovre.</p><p id="p4">» Vi har en helt ny dagkirurgisk afdeling på Hvidovre Hospital, som Artroskopisk Center bliver slået sammen med. Flytningen af dele af Artroskopisk Center har også den store fordel, at centret vil kunne arbejde tættere sammen med andre af Hvidovre Hospitals afdelinger og specialer.</p><p id="p5">Det vil især komme patienter, som har været udsat for alvorlige ulykker til gode. Alt i alt giver det altså rigtig god mening for patienterne -såvel som hospitalerne, « siger han.</p><p id="p6">Amagerkommunernes Idrætsklinik er etableret af de to kommuner på Sydamager, Tårnby og Dragør, i fællesskab med det tidligere Københavns Amt. Tårnby og Dragør betaler 25 procent af udgifterne til idrætsklinikken, mens Region Hovedstaden betaler de resterende 75 procent.</p><p id="p7">Idrætsklinikken var tidligere placeret på Sankt Elisabeth Hospital, men rykkede for to år siden til Amager Hospital. I dag bliver klinikken årligt besøgt af 100-125 idrætsfolk, der enten skal i behandling eller til genoptræning for idrætsskader.</p><p id="p8">UIdrætsskader kan være en kompliceret affære. Derfor er det vigtigt, at man får den bedst mulige behandling og genoptræning.</p><p id="p9">JØRGEN JØRGENSEN, formand for Amagerkommunernes Idrætsklinik.</p><p id="p1">Miljøpunkt Amager er i gang med at planlægge en større, nordisk konference om byhaver og bynatur, hvor fokus vil være på København som rollemodel for en grøn by. Langs havnefronten er der ikke mindst på Amager-siden en stribe grønne eksempler, ligesom det lokale miljøarbejde i høj grad har handlet om at sætte fokus på den enestående natur på Amager Fælled.</p><p id="p2">Miljøcenteret, der er en selvejende fond med egen bestyrelse, er finansieret med driftsmidler fra Amager Øst Lokaludvalg og Amager Vest Lokaludvalg. Centeret står bl. a.</p><p id="p3">bag Fælledens Dag og arrangerer sanke-og oplevelsesture på Amager Fælled. Dertil kommer en lang række andre tiltag og events -fra affaldssortering og små, mobile lånehaver til cykelservice og rådgivning omkring miljøtiltag og bæredygtighed.</p><p id="p4">" Amager har jo altid været den grønne ø, hvad fælleden et godt eksempel på, men der er også meget grønt inde i byen.</p><p id="p5">Vi har mange byhaver og vi laver ting i byrummet, der er med til at gøre byen grønnere. Der er miljøpunkter i alle bydele, men vi føler at Amager er særlig stærk, fordi der er et lokalt gåpåmod til at få tingene til at ske. Det giver et særligt drive", siger centerchef Claus Knudsen til Havnefronten.</p><p id="p6">Han tilføjer, at Miljøpunkt Amager er det største af miljøcentrere i København.</p><p id="p7">" Det gør, at vi har flest miljøaktiviteter og lige nu er næste skridt, at vi kikker på bioaffald.</p><p id="p8">Hvad sker der i fremtiden? Vi har haftkompostbude, der hjalp borgerne med selv at sortere affald og kompostere. Budene, som var hjemløse og andre udsatte fra Sundholm, kom ud og satte beholderne op, fortalte hvordan man skulle bruge dem og havde også tilsynet med dem. Det var meget meningsfyldt for alle parter," fortæller Claus Knudsen.</p><p id="p9"><br /><em style="bold">Reparationsværksted på vej</em></p><p id="p10">Miljøpunkt Amager er i samarbejde med frivillige borgere og andre aktører på Amager i gang med at etablere et nyt lokalt reparationsværksted med fokus på elektronik. Reparationsværkstedet bliver et sted, hvor man kan komme og få repareret sit elektronik af frivillige.</p><p id="p11">Derudover kommer der til at foregå forskellige arrangementer og workshops, hvor man kan lære om reparationer, at reparere selv, genanvendelse og genbrug generelt.</p><p id="p12">Værkstedet er støttet med midler fra Genanvendelsespuljen fra Københavns kommune og med lokaler fra Pelican Self Storage.</p><p id="p1">Den kommunale særskat på erhvervsbygninger fjernes nu i flere og flere kommuner landet over, men København, Tårnby og Dragør sakker gevaldigt bagefter, når det drejer sig om at lette skattetrykket på Amagers erhvervsvirksomheder, advarer Birger Larsen, medlem af bestyrelsen i Amager Erhvervsråd. " Det bør derfor være et af de vigtigste punkter i de tre kommuners kommende budgetforhandlinger, at man sænker skattetrykket ved at nedsætte dækningsafgiften over en periode, for til sidst helt at afskaffe den", mener Birger Larsen.</p><p id="p2"><br /><em style="bold">Skævvrider konkurrencen for Amager</em></p><p id="p3">Den såkaldte dækningsafgifter forskellig fra kommune til kommune og kan være mellem 0 og 10 promille af ejendomsværdien.</p><p id="p4">Det er denne forskellighed, der afstedkommer et forvredent konkurrenceparameter virksomhederne imellem, alt efter hvilken kommune erhvervsvirksomhederne er hjemmehørende i, vurderer Birger Larsen. " Er der fra politisk hold i de tre kommuner et reelt ønske om at fremstå som erhvervsvenlige kommuner, bør der derfor igangsættes en proces, der i væsentlig grad letter skattetrykket på Øens virksomheder ved at sænke dækningsafgiften eller helt at fjerne den", forklarer Birger Larsen.</p><p id="p5"><br /><em style="bold">Vil give flere arbejdspladser</em></p><p id="p6">En fjernelse af dækningsafgiften vil lette økonomien i mange af Amagers virksomheder og gøre virksomhederne mere konkurrencedygtige og det er netop det, der er brug for i bestræbelserne på at skabe flere arbejdspladser, mener Birger Larsen. " Mange af Amagers store og mindre virksomheder har brug for et incitament til at udvikle deres forretningskoncept i konkurrence med markedets øvrige virksomheder".</p><p id="p1"><br /><em style="bold">30. oktober 2007 - kl. 09:22</em></p><p id="p2">Kort efter midnat blev den ene af dem set hoppende rundt i området ved Fælledvej i Søvang på det sydlige Amager, men det lykkedes ikke i første omgang at fange den.</p><p id="p3">Da ejermand Jan Passer stod op tirsdag, sad kænguruen dog pænt og ventede ude foran huset.</p><p id="p4">- Ifølge ejeren er de ikke voldelige, og man kan godt nærme sig dem, især hvis man har lidt mad, siger den vagthavende hos politiet på station Amager.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=258698&amp;OpointData=a2ae59a93c2bbed976562220c6f8ee49JmlkX3NpdGU9NzIwJmlkX2FydGljbGU9MTAxNTMzJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Horsens-Folkeblad.dk</a></p><p id="p1">Journalist Jesper Marthin, Amager Bladet, har skrevet én af årets bedste nyhedshistorier blandt de danske ugeaviser. Prisen - bronzeprisen - blev uddelt i forbindelse med Danske Ugeavisers årsseminar i Asnæs på Fyn i onsdags. </p><p id="p2">Det er en lang række dybdeborende artikler om to dødsfald på Amager Hospitals psykiatriske afdeling på Digevej, der fik dommerjuryen til at hædre Jesper Marthin.</p><p id="p3">"Dommerjuryen tildeler Amager Bladet en af årspriserne i kategorien "Nyhedshistorie" for en bevægende artikelserie om to unge kvinders dødsfald på Amager Hospitals psykiatriske afdeling. </p><p id="p4">Det har indtil nu affødt imponerende 30 artikler i sagen, som ikke er afsluttet. Juryen finder det imponerende, at avisen har kunnet præstere den megen research og dokumentation, som er forudsætningen for de mange artikler og for at være i stand til at vedligeholde forholdet til de afdødes forældre. </p><p id="p5">Seriøsiteten i det journalistiske arbejde understreges af den kendsgerning, at Amager Bladet fik medhold efter at Hovedstadens Sygehusfællesskab havde klaget til Pressenævnet. Amager Bladet skal roses for at tage fat i en sag, som har perspektiv ud over det lokale og for i sin behandling at finde den rette balance mellem følelser og facts," hedder det i dommerjuryens motivering.</p><p id="p6">De to sager, "Luise-sagen" og "Malene-sagen", har krævet hårdt journalistisk arbejde, opsøgende journalistisk, research og stakkevis af dokumentlæsning efter krav om aktindsigt.</p><p id="p7">Specielt "Luise-sagen" har været omdrejningspunktet for Jesper Marthins arbejde, som har afsløret flere mistænkelige sammenfald og ikke mindst en sagsbehandling, der på flere punkter må betegnes som sjusket.</p><p id="p8"><br /><em style="bold">Offentliggjorde navn</em></p><p id="p9">Amager Bladet besluttede på et tidligt tidspunkt at offentliggøre navnet på den overlæge, som havde behandlet Luise Hjerming Christensen, hvilket fik H:S Direktionen til at klage til Pressenævnet i 2005.</p><p id="p10">Pressenævnet afviste sagen med henvisning til, at Amager Bladet handlede i offentlighedens interesse og fandt således ingen anledning til at udtale kritik over, at Amager Bladet omtalte overlægen med navn.</p><p id="p11">I sagsfremstillingen skrev Amager Bladet til Pressenævnet: "Det er korrekt, at politiet ikke har rejst sigtelse mod overlæge Jørn Kragh og ikke har afhørt ham efter dødsfaldet på Luise Hjerming Christensen. Det er dog ikke korrekt, at politiet ikke har mistanke om, at der ikke er foregået noget uregelmæssigt. Politiet har løbende været i gang med en efterforskning i sagen. </p><p id="p12">Først undersøger de forhold omkring visse punkter i obduktionserklæringen, senere henvender de sig til Retsmedicinsk Institut, hvor vicestatsobducent Birgitte Kringsholm 19. oktober 2005 udarbejder en supplerende erklæring til den retslægelige obduktion, og nu venter politiet så på den lægefaglige vurdering fra Sundhedsstyrelsens sagkyndige. Sagen kører som en verserende straffesag, hvor overlæge Jørn Kragh er politianmeldt og samtidig er den hovedimplicerede i sagen. </p><p id="p13">Det var ham, der var den ansvarlige og stod for ordineringen af den medicinske behandling af Luise Hjerming Christensen. Overlæge og forsker i antipsykotisk medicin, Ejvind Lyders Hansen, udtaler i Amager Bladet 8. november 2005, at Luise Hjerming Christensen døde af overmedicinering af de forskellige præparater, hun fik.</p><p id="p14">Overlæge Jørn Kragh bliver nævnt ved navns nævnelse i Amager Bladet. Det er der flere grunde til. En af grundene er netop at undgå at mistænkeliggøre alle overlæger på Amager Hospital, så der ikke bliver skabt en unødig frygt for hele lægestaben blandt de indlagte psykiatriske patienter og kommende psykiatriske patienter på Amager Hospital. En anden grund er, at det giver en mere troværdig fremstilling af sagen, at den hovedimplicerede person bliver nævnt med navns nævnelse.</p><p id="p15">Overlæge Jørn Kragh har endelig også fået plads til genmæle flere gange, men har valgt kun at udtale sig 8. november til Amager Bladet. Efterfølgende har han ikke haft lyst til at udtale sig til Amager Bladet. Senest ved at smække røret på over for Amager Bladets journalist, Jesper Marthin."</p><p id="p16"><br /><em style="bold">Mur af tavshed</em></p><p id="p17">Journalist Jesper Marthin har aldrig opgivet at forfølge sagen, selv om han er blevet mødt med en mur af tavshed.</p><p id="p18">Statsadvokaten valgte på et tidspunkt at "skrinlægge" sagen under henvisning til, at der ikke kunne rejses stigtelse mod overlægen, og Sundhedsstyrelsens sagkyndige rådgiver i psykiatri fandt heller ingen anledning til at udtale kritik.</p><p id="p19">Jesper Marthins nysgerrighed blev forstærket, da moren til den afdøde, Luise, iikke kunne få udleveret en fyldestgørende dødsattest i flere måneder, og som senere viste sig at være korrigeret i forhold til den først udarbejdede dødsattest.</p><p id="p1">Et af de områder i hovedstaden, der gennem de sidste 100 år har gennemgået de største forandringer er nok den flade, grønne ø Amager.  Navnet fortaber sig i historiens mørke.  Måske hed sundet mellem Sjælland og Amager - Am eller Ammen.  Den sidste
del er udledt af ordet hage, og Amager stikker da også ud i Øresund som en hage fra Sjælland.  I 1085 ses navnet Amacum første gang på pergament.
Indtil slutningen af 1800-tallet var Amager stort set ukendt land for københavnerne.  På den anden side af det engang 1½ km brede sund lå øen som Københavns spisekammer.  Man kendte beboerne, især fra de hollandske byer, når de i farverige folkedragter
solgte deres grøntsager på Amager Torv.  Hollænderne var hentet til Amager i 1521 af Christian den 2. for at forbedre kvaliteten af øens grøntsager.</p><p id="p2">Bønderne fra de danske landsbyer på øen var henvist til Christianshavns Torv, da deres produkter ikke blev anset så fine som de hollandske bønders.  Men uden for Amager Port kom københavnerne ikke.  Selv Christianshavn beskrev Søren Kierkegaard som
en forstad, hvor man kun kom, hvis man boede der eller havde et ærinde.  Helt frem til 1903 var Langebro kun en spinkel træbro.  Det meste af den kørende civile trafik kunne klares af Knippelsbro.
Da borgerskabet i slutningen af 1700-tallet begyndte at ligge på landet, vendte de blikket mod nord.  Amager havde ingen idylliske bakker, dale og skove.  Kun en hårdtarbejdende bondebefolkning og skippere og fiskere i Dragør.
Først i 1818 anlægges Kongelunden som øens eneste kunstige skov.  Amager var så tyndt bebygget, at man uden for landsbyerne bogstaveligt talt kunne se fra den ene side af øen til den anden.  Det trak ikke datidens turister.  Men enkelte betydningsfulde
københavnere begyndte at få øjnene op for den flade øs skønhed.  En af dem var Det Kgl.  Teaters ubestridte primadonna fru Johanne Louise Heiberg.
<br /><em style="bold">Ø-fascinationen</em><br /> Ægteparret Heiberg havde, med et enkelt års afbrydelse, boet på Christianshavn siden 1831.  I 1845 fik de en lejlighed i Søkvæsthuset i Ovengade Oven Vandet.  Herfra vandrede fru Heiberg sine ensomme ture ud over det ukendte Amager.  I
sine erindringer Et liv gjenoplevet i Erindringen, der udkom i 1891-92, beskriver hun sin fascination af den flade ø:
Vor Bolig paa Søkvæsthuset laa, som man veed, temmelig nær ved Amager Port.  Denne stakkels flade, af Kjøbenhavnerne lidet paaagtede Ø, havde jeg skjænket min særdeles Yndest.  Ikke en eneste pyntet Kjøbenhavnerinde havde man her den Glæde at se; kun
Amagerbondelivet traadte En imøde.
Uforstyrret og fordybet i sine egne Tanker kunde man her vandre langt ud i Landet, uden at risquere, at en sladderagtig Bekjendt trættede En med Dit og Dat, hvorfor man ingen Interesse havde.
Jeg tror virkeligt, at Ingen i det hele Kjøbenhavn kjender Amagers Skønhed som jeg; maaske jeg ogsaa har en særegen Smag, netop for denne Art af Skjønhed, nemlig Sletteskjønheden, hvor Blikket ingen Hindring møder, men kan strække sig fremad i det
Uendelige, kun standset af Himmelens Bue.
Denne Naturskjønhed har altid for mig havt et stor Tillokkelse, en stor Beroligelse Mine Venner lo ofte over min Kjærlighed til dette flade, og som de dristede sig til at sige, stygge Amager.
Men hvoraf kom det, at de fandt det stygt?  Deraf at de her i Naturen, som saa ofte ellers, søgte en anden Skjønhed end den, som netop dette Sted tilbyder.  De betænkte ikke, at her maatte man holde sig til den mest ideale af al Skjønhed, nemlig Lysets
Virkning, dets Fortoning paa Himlens Skyer, som paa alle Gjenstande paa Jorden.  Hvilken mageløs Himmelhvælving har Øiet ikke at glæde sig over paa Amager!...  Hvor udvidede ikke mit Bryst sig, naar jeg i det meget tidlige Foraar, mat i Sjælen af den
foregaaende Aftens Anstrengelse paa Theatret, ene vandrede ud ad den kjære Amagerport!  Ti Minutters Gang - og Alt hvad der hed Byliv og Kjøbenhavn var forsvundet, og man drømte sig langt ude paa Landet, midt i et travlt Bondelivs Sysler!  <br /><em style="bold">En søndag på
Amager</em><br /> Ved synet af en amagerpige og en lods fra Dragør i solen ved stranden, spurgte fru Heiberg sig selv:  Herre Gud, vore Kunstnere reise og reise til Italien for at gribe Stof til Maleriet, og de have det tæt ved, ude paa det foragtede Amager.
Men synet inspirerede fruen.  Hun fik ideen til en vaudeville om lodsen og amagerpigen, der kunne mødes ved en af de populære krofester, som amagerboerne afholdt hver søndag.  Hun forelagde ideen til sin mand, J.L.  Heiberg, der var direktør på Det kgl. 
Teater.  Men han gjorde ikke noget ved oplægget.  Så skrev fru Johanne Louise Heibers selv syngestykket En søndag på Amager.  Hun spillede ved uropførelsen i 1848 selv Lisbet, og teaterets førsteelsker Michael Wiehe spillede Jokum.
Få år efter premieren på En søndag på Amager opdagede genremaleren Julius Exner det maleriske folkeliv på øen.  I 1853 blev hans første maleri fra Store Magleby udstillet, og billedet Episode af et gilde på Amager fra 1854 regnes blandt hans hovedværker.
<br /><em style="bold">Flotte uniformer</em><br /> Nu begyndte københavnerne at få øje på Amager.
Den danske ballets skaber August Bournonville var i sin barndom kommet hos familiens grønt- og mælkehandlerske i Kastrup.  Under Englandskrigene fra 1807 til 1814, havde Kongens Livjægerkorps ligget i kantonnement herude.
Deres flotte uniformer i de landlige omgivelser havde gjort et dybt indtryk på den lille August.  Senere i livet inspirerede oplevelsen ham til at skrive balletten Livjægerne på Amager, der kom op på Det kgl.
Teater i 1871.  Men da var tiden for den landlige skønhed på Amager begyndt at løbe ud.
København havde som hovedstad fået vokseværk.  Mange af byens mere forurenende eller ildelugtende virksomheder blev anbragt på Amagerbro, der kun gik ud til den nuværende Prags Boulevard.  Fra gammel tid havde byens latrinkugle været placeret uden for
Amager Port.  Det gav ikke nogen just prangende indgang til øen.
Men også uden for Københavns område voksede erhvervsvirksomheder og arbejderboliger frem.  Så den 1. januar 1902 blev Sundby og Nathanaels Sognet indlemmet i København.  Herefter var Amager delt mellem Tårnby, Store Magleby, Dragør og København.  Siden
blev Tårnby og Store Magleby slået sammen.
Militæret beslaglagde tidligt meget af fælleden ud til Kalveboden til træningsområder.  I foråret 1925 flyttede den første lufthavn fra Kløvermarken ud til Kastrup.  Som en anden gøgeunge har lufthavnen opslugt en stor del af øen, som dog blev
kompenseret på anden vis.  Ud i Kalveboden blev der under 2. verdenskrig påbegyndt store opfyldninger i den lave vand.  Det betød nærmest en fordobling af øens areal til 95,2 kvadratkilometer.
Denne inddæmning opslugte bl.a. de små øer Nordre Klapper, Koklapperne og Svenskeholm.  Det inddæmmede område kaldes også Kalvebod Fælled eller Vestamager.  Men som landbrugsområde mistede Amager i sidste halvdel af 1900-tallet sin betydning.
De fleste gårde og gartnerier forsvandt og blev afløst af industri og beboelse.  I 1964 vedtog borgerrepræsentationen at bebygge Amager Fælled og dele af de inddæmmede arealer med Urban-planen.  Her opførtes boliger til 150.000 beboere.  Bella Centeret
blev indviet i 1965 ved Sjællands Broen og Københavns Universitet rykker dele af sin undervisning ud på Amager Fælled.  Resten af det inddæmmede Vestamager blev fredet i 1990.
Her er der stadig mulighed for at opleve lidt af den sletteskønhed som fru Johanne Louise Heiberg så begejstret beskrev, selv om Ørestaden nok kommer til at tage noget af udsigten.</p><p id="p1">To gange i døgnet smækker den gamle jernbanebro for neden af Langebro sammen og forbinder for en kort stund Amager med det europæiske jernbanenet. Den lille bro er bindeled mellem Københavns Godsbanegaard og Amagerbanen og lægger hvert år skinner til 3.000-4.000 godsvogne til den amagerkanske industri. Om et halvt år er det slut med godstransporterne til Kastrup. DSB halverer godsbanens længde, og dermed er endnu et ydre tegn på Amagers tilbagegang som industriområde for København en realitet. Inden for de seneste årtier har øen måttet sige farvel til tusindvis af arbejdspladser, og SAS' meddelelse i fredags, om at medarbejderstaben i Kastrup nedskæres med 1.100, er kun kulminationen. I de kommende år forsvinder hundredvis af arbejdspladser.</p><p id="p2">Hvornår dommen i SAS eksekveres ved ingen endnu, men andre virksomheder har forlængst sat dato på: 1. maj er det slut med Superfos engang så talrige net af fabrikker på Amager. Denne dag flytter de sidste 12 medarbejdere fra Superfos Kemi til nye lokaliteter i Frederikssund. Det tidligere kemikalietapperi flyttede sidste år til Vejle, hvilket i alt har kostet 100 arbejdspladser.<br /><em style="bold">Slut med</em><br /><em style="bold">spritten</em><br />
 Også De Danske Spritfabrikkers afdeling vis a vis Benzinøen på det gamle Prøvestensfort har forlængst besluttet at kvitte Amager. »Vi lavede en økonomisk analyse, der viste, at det bedre kan betale sig at samle vores produktion på afdelingen i Dalby i Sydsjælland,« siger informationschef Finn Serup fra Danisco-koncernen, som De Danske Spritfabrikker i dag er en del af. Direktør Robert Havelinn fra Master Plast, som sidste år flyttede virksomhed og 25 arbejdspladser til Ejby på Vestfyn, har en mere spids forklaring: »Arbejdsmoralen på Amager er en væsentlig årsag til, at vi flyttede. På Amager måtte vi regne med fraværsprocenter oppe på 20. På Fyn er den nede på 10-12 pct.,« siger Robert Havelinn. Han giver dog samtidig de kommunale instanser ros for deres håndtering af erhvervslivets problemer.<br /><em style="bold">Olsenbanden</em><br />
 Virksomheden, der fremstiller engangsservice, kunne også nemt have fået nye lokaliteter på Amager, da de hidtidige produktionsbygninger sidste år blev for snævre, for erhvervsgrunde er just ikke nogen mangelvare på Amager. Kastrup Glasværk har stået tomt i mere end ti år bortset fra i de perioder, hvor det tidligere glasværk har lagt kulisser til diverse Olsen- Bande-film m.fl. Et andet eksempel er Helly Hansens tekstilfabrik overfor Amagerbanens nedlagte Øresundsvej-station. De har stået tomme siden produktionen af redningsveste blev flyttet til Norge i 1984, og i dag er bygningerne et malerisk led i det konglomerat af forladte, gamle industribygninger i Amagers industri-klondyke, som i dag breder sig med voldsom hast. Bygningerne er i dag monumenter over en mere end 100 år lang epoke som industriel »losseplads« for Københavns erhvervsliv. Dengang - i 1852 - besluttede det københavnske bystyre at forlægge sundhedsfarlige industrier såsom garverier, kemiske fabrikker og slagterier væk fra de gamle boligområder og ud til Amager. Rollen som industriområde er i dag tildels overtaget af det i dag næsten fuldt udbyggede industriområde ved Avedøre Holme, men alligevel vedtog kommunerne i området sidste år en lokalplan, der fastslår, at Østamager fortsat skal være aktivt erhvervsområde.<br /><em style="bold">Hvem vil bo</em><br />
 på Amager?Er det ikke uhensigtsmæssigt i dag at placere industri i et så tætbebygget boligområde som Amager? »Det mener vi ikke. Spørgsmålet er, om det overhovedet bliver muligt at få nogen til at bo på Amager, hvis de mange arbejdspladser forsvinder,« siger formanden for Amagers Erhvervsråd, Henning Olsen. Han henviser til undersøgelser, der viser, at en stor del af boligmassen på Østamager i dag er beboet af ældre. »Hvem skal flytte ind efter dem?« spørger Henning Olsen. Erhvervsrådets svar er, at der skal nye arbejdspladser til øen, og foreningen prøver nu i samarbejde med fagbevægelsen at slå til lyd for en udbygning af Amagers transportveje. Først og fremmest en Øresundsbro til Sverige, men også en bybane til Kastrup og en tunnel fra Nordamager, under Kløvermarken og ud til Østerbro. »Til den tid bliver Amager centrum for hele Øresundsområdet omkranset af Malmö, Lund og København,« siger Henning Olsen, som er overbevist om, at det vil skabe grøde i det amagerkanske erhvervsliv. Og gerne i virksomheder, der kan gøre op med stedets image, som uvægerligt er knyttet sammen med forurenende industri. Erhvervsrådets visioner blev understreget, da Erhvervsrådet sidste år tildelte renovationsfirmaet R98 årets erhvervspris. Prisen blev givet for at påskønne R98's efterhånden vidtforgrenede aktiviteter indenfor genbrugssystemer, eksport af miljøudstyr m.v.<br /><em style="bold">Kapløb</em><br />
 Men det er et kapløb med tiden. Flere af de virksomheder, som nu søger væk, angiver manglen på kolleger, som medårsag til flytningen. F.eks. Dyno plast. Virksomheden overtog sidste efterår den amagerkanske Orth Plast, og nedlagde samtidig 100 arbejdspladser. I stedet for er en del af produktionen overført til Holbæk. »I området ved Holbæk er der et langt bedre erhvervsklima. Der ligger plastvirksomheder i nærheden, vi kan udveksle erfaringer med,« siger Dyno Plasts økonomichef, Stinar Landstad. Ét argument for at flytte til øen kan ingen pille ved: Der er nok af arbejdskraft at trække på, og der bliver mere dag for dag. Næste store tilgang på dette område kommer, når Flådestation Holmen ved Christianshavn bliver færdig med sin igangværende udflytning til Frederikshavn. Til den tid bliver der yderligere et par tusinde ledige hænder at trække på. Se grafik: Færre arbejdspladser på Amager</p><p id="p1">HELE ØEN: Lokalavisen Amager, der udkommer hver anden tirsdag, er blevet solgt til Søndagsavisen A/ S, der er ejet af North Media Aviser.</p><p id="p2">Med købet overtager Søndagsavisen A/ S udgiverrettighederne til Lokalavisen Amager, oplyser selskabet i en pressemeddelelse.</p><p id="p3">I forbindelse med erhvervelsen integreres Lokalavisen Amager i Søndagsavisen A/ S' weekendudgivelse Amager Weekend/ Søndagsavisen.</p><p id="p4"><br /><em style="bold">En samlet ugeavispakke</em></p><p id="p5">» Med købet vil Søndagsavisen A/ S styrke sin unikke markedsposition i København og på Amager. Vi ønsker at udvikle tilbud, der er målrettet de københavnske annoncørers behov. Dette vil vi blandt andet gøre ved at tænke alle vores medieplatforme ind i en samlet pakke. Integrationen af Lokalavisen Amager ligger lige for, og med købet vil annoncørerne på Amager fortsat kunne få en samlet ugeavispakke midt på ugen og op til weekenden, « siger Martin Foss, administrerende direktør for Søndagsvisen A/ S.</p><p id="p6">» Kim Ponsaing har med stor dygtighed udgivet Lokalavisen Amager i en årrække. Jeg er glad for, at vi har indgået en aftale om overtagelsen af hans avis. Vi vil gøre vores bedste for, at alle læserne og annoncørerne bliver tilgodeset bedst muligt i forbindelse med integrationen med vores weekendudgave på Amager, « siger Martin Foss.</p><p id="p7">En vanskelig beslutning Direktøren for Lokalavisen Amager, Kim Ponsaing, ser det som det rigtige tidspunkt til at afhænde avisen, om end det har været en vanskelig beslutning.</p><p id="p8">» Vi har drevet udgivervirksomhed i flere år sammen med en håndfuld dygtige medarbejdere.</p><p id="p9">Fra dag ét har det været vores ambition at være et alternativ til de etablerede spillere på markedet. Jeg er glad for, at det er Søndagsavisen A/ S, der nu skal drive forretningen videre og dermed drive den nødvendige konsolidering, « siger Kim Ponsaing, administrerende direktør for KEND DIN BYDEL APS og Boligmarkedet A/ S.</p><p id="p10">Med købet vil Søndagsavisen A/ S styrke sin unikke markedsposition i København og på Amager.</p><p id="p11">MARTIN FOSS, administrerende direktør, Søndagsavisen A/ S.</p><p id="p1">»Det glædelige i den her sag er, at der er lavet et budget og en plan, man har godkendt. Men bulldozere og maskiner bliver jo ikke sat ind i morgen. Det giver os tid til at få talt naturen op, så vi kan få belyst problemet. Vi er sådan set tilbage til dengang, da politikerne ville bygge på Strandengen. Dengang var det også besluttet. Nu har vi tid til at sætte os ned og få lagt en plan for, hvordan vi får talt natur op i København, så politikerne også kommer til at tage det seriøst,« fortæller han til Berlingske, og understreger, at Amager Fælleds Venner er nødt til at holde et møde om det næste skridt i sagen.</p><p id="p2">»Amager Fælleds Venner handler om at beskytte Amager Fælled som helhed. Vi mener ikke, at den kan blive mindre end den størrelse, den har nu, uden at det går ud over arterne. Vi mener, at man bør være ekstra varsom og bruge ekstra tid på overhovedet at tage sådan nogle beslutninger,« siger han til Berlingske. /jep-</p><p id="p1">Flere børn skal hive deres forældre med ud og gå på opdagelse på fælleden. Det er målet med fotoudstillingen " Amager Fælled - Bevar Naturen", som Amager Vest Lokaludvalg har taget initiativet til, der for tiden rejser rundt til forskellige skole på Amager.</p><p id="p2">Udstillingen viser blandt andet billeder af forslag til udflugtsmål som for eksempel koklappertur, skovtur eller sopning fra bredden af Grøndalssøen.</p><p id="p3">Ifølge Erhardt Franzen, der er tovholder på udstillingen for lokaludvalget, skal den også give inspiration til undervisningen.</p><p id="p4">- Udstillingen kan med sit indhold være med til at inspirere og stimulere undervisningen i naturfag i grundskolerne samt være med til, at skoler og familier tager på udflugt med børnene til naturens herligheder på Amager Fælled, skriver Erhardt Franzen i en mail til Bryggebladet.</p><p id="p5"><br /><em style="bold">Spirende forår</em></p><p id="p6">Indtil videre har udstillingen været forbi Gerbrandtskolen, Skolen i Peter Vedels Gade og Amager Fælled Skole. De næste stop på turneen er Dyveke Skolen, Peder Lykke Skole, Højdevang Skole, Sundbyøster Skole, Ørestad Friskole og Ørestad Skole, der alle får besøg af udstillingen i foråret.</p><p id="p7">- Det er om foråret, naturen viser sig fra sin mest livgivende og produktive side.</p><p id="p8">De mange planter, buske og træer spirer og sætter knopper for sommerens vækster af græs, blomster og blade.</p><p id="p9">Dyrelivet er i fuld gang med at forplante sig, lave reder og forberede sig på at passe og pleje en ny generation af unger henover sommeren, skriver Erhardt Franzen.</p><p id="p10">Skolen på Islands Brygge har som den eneste adspurgte skole takket nej til udstillingen, da de har vurderet, at udstillingen er en del af en politisk sag.</p><p id="p1">SUNDBYØSTER: 360 mio. kroner lød sparekravet fra Region Hovedstaden til regionens hospitaler i juni, forud for budgetforhandlingerne.</p><p id="p2">43,5 mio. kroner er det fusionerede Amager og Hvidovre Hospitals andel af besparelsen, men derudover kommer yderligere en besparelse på 30 mio. kroner, forklarer hospitalsdirektør Anders Agger.</p><p id="p3">» Samlet skal vi spare 74 mio., dels fordi vi skal bidrage til budgetunderskuddet med 43,5 mio. kroner, men vi er også underlagt et krav om at øge produktionen med to procent, og hvis vi ikke kan det -for eksempel på grund af manglende patienter -skal vi bidrage med en besparelse på det halve af den manglende produktionsforøgelse.</p><p id="p4">Vi rammes af begge dele, vi ser ikke en vækst i patienter og kan derfor ikke levere en øget produktion, så vi skal aflevere 30 mio. ud over de 43,5, « siger Anders Agger.</p><p id="p5">På det fusionerede hospitals Amager-matrikel på Italiensvej skal der spares 3,6 mio. kroner.</p><p id="p6">» Det svarer til omkring fem procent af det samlede sparekrav. Besparelsen er fundet blandt andet via nedlæggelse af syv stillinger. Der er ikke tale om syv fyringer -der er en del ledige stillinger, hvor nogle så ikke bliver genbesat. Så samler vi nogle aktiviteter, og lægger lungeambulatoriet sammen med diabetesambulatoriet.</p><p id="p7">Vi reducerer opgaver i administrationen og på diætistområdet. « » Overordnet set har vi på Amager virkelig prøvet at undgå at spare tæt på patienterne. Der er for eksempel ingen reduktioner i Akutklinikken, og der er ingen sengelukninger. På Amager leverer man da også væksten i produktionen til næste år, her er der patienter nok, « siger hospitalsdirektøren.</p><p id="p8"><br /><em style="bold">24 sengelukninger</em></p><p id="p9">Hovedparten af besparelsen, omkring 70 mio. kroner, ligger i Hvidovre -en del af dén besparelse foregår dog på Glostrup Hospital, forklaring følger.</p><p id="p10">» Vi har kigget på alle afdelinger, og der spares efter princippet mange bække små. Alle områder sparer et par procent, men tre områder er friholdt: Akutmodtagelsen, det vagtdækkede område og intensivafdelingen, for det er fuldstændigt afgørende, at et stort hospital har et ordentligt beredskab. I stedet sker besparelserne på områder som røntgen, biologi og patalogi, og alle steder skal administrationen forholdsmæssigt spare mere, « siger Anders Agger.</p><p id="p11">På det medicinske område lukkes der dog sengepladser i 2016 og 2017.</p><p id="p12">» Der lukkes 14 senge på Hvidovre Hospital (ni i år, fem i 2017, red.), og så har vi en medicinsk afdeling på Glostrup Hospital, hvor der lukkes yderligere 10 senge. I første omgang var planen at nedlægge yderligere seks senge, men det politiske flertal i regionen valgte at reducere sparekravet, « siger hospitalsdirektøren.</p><p id="p13">Overordnet set har vi på Amager virkelig prøvet at undgå at spare tæt på patienterne. Der er for eksempel ingen reduktioner i Akutklinikken ANDERS AGGER, hospitalsdirektør for Amager og Hvidovre Hospital.</p><p id="p14"><br /><em style="bold">Fakta</em></p><p id="p15"><br /><em style="bold">BESPARELSER PÅ REGIONENS HOSPITALER</em></p><p id="p16">I Region Hovedstadens Budget 2017 skal der i alt spares 360 mio. kroner på hospitalerne. Heraf skal Amager og Hvidovre Hospital spare 43,5 mio. kroner</p><p id="p17">Desuden er hospitalerne underlagt et krav om at øge produktionen med to procent årligt. Kan de ikke det, skal de levere en besparelse på halvdelen af den manglende produktionsforøgelse.</p><p id="p18">Det beløber sig til en samlet ekstra besparelse på regionens hospitaler på 248 mio. kroner. Heraf skal Amager og Hvidovre Hospital spare 30 mio. kroner Kilde: Region Hovedstaden.</p><p id="p1">SUNDBY: Fra årsskiftet fusioneres Amager Hospital og Hvidovre Hospital til én virksomhed på to adresser: Italiensvej på Amager og Kettegård Allé i Hvidovre. Samtidig fusioneres hospitalsdirektionerne, så der fra 1. januar er én hospitalsdirektør og fire vicedirektører.</p><p id="p2">Amager Hospitals nuværende hospitalsdirektør, Peder C.</p><p id="p3">Mogensen, bliver en af vicedirektørerne i den nye direktion og får den såkaldte matrikelledelse eller daglige ledelse, af Amager Hospital. Han pointerer, at de organisatoriske ændringer ikke får nogen betydning for borgerne.</p><p id="p4">» Teknisk og servicemæssigt sker der ingenting, de kliniske afdelinger vil stadig være her som i dag og vil i princippet være uændret i 2020. Når for eksempel røntgenafdelingen på Amager Hospital fusioneres med røntgen på Hvidovre Hospital, så vil røntgenafdelingen på Amager stadig stå her med apparatur, læger og radiografer.</p><p id="p5">Og når der tages blodprøver på Amager Hospital, er personalet i virkeligheden ansat på Hvidovre Hosptial, uden at du opdager det som patient, « siger Peder C. Mogensen.</p><p id="p6"><br /><em style="bold">Ingen lukningsplaner</em></p><p id="p7">Fusionen mellem de to hospitaler er vedtaget af regionsrådet i Region Hovedstaden som en del af en ny, overordnet administrativ organisering.</p><p id="p8">Den medfører også administrative fusioner fra 1. januar af Frederiksberg og Bispebjerg Hospitaler. Frederiksberg Hospital lukkes senere og sælges med undtagelse af de lokaler, der skal rumme Psykiatrisk Center Frederiksberg.</p><p id="p9">Desuden sker der en administrativ fusion af Hillerød, Helsingør og Frederikssund Hospitaler, der senere flytter til et nybygget hospital ved Hillerød.</p><p id="p10">Sammenligner man med de øvrige administrative fusioner i regionen, kunne man så ikke få den tanke, at Amager Hospital -ligesom Frederiksberg -også er på vej mod en nedlæggelse? » Jo, men sådan forholder det sig ikke. Det kan man ikke gøre her, for det er beskrevet i Hospitalsplanen, at der er et hospital på Amager i 2020.</p><p id="p11">Ikke med mindre, der kommer andre politikere, som vil noget helt andet, eller regionerne bliver nedlagt -det ved vi måske om et par uger. Det mest tungtvejende argument er, at der i udbygningen af Hvidovre Hospital, som skal ske over de næste syv-otte år, ikke er medregnet plads til de medicinske patienter fra Amager Hospital, så det er praktisk umuligt at lukke Amager Hospital, der er simpelthen ikke plads på Hvidovre til vores patienter, « siger Peder Mogensen.</p><p id="p12">Amager Hospitals eksisterende afdelinger forbliver altså som de er, men den administrative fusion forventes at koste administrative stillinger.</p><p id="p13">» Det ligger allerede i det budgetforslag, som er sendt til regionen, men det behøver jo ikke være folk fra Amager, « siger direktøren.</p><p id="p14">Den nuværende hospitalsdirektør for Hvidovre Hospiral, Torben Ø. Pedersen, bliver fra årsskiftet hospitalsdirektør i den fusionerede hospitalsvirksomhed, og foruden Peder C.</p><p id="p15">Mogensen bliver Torben Mogensen, Henriette Gedde og Kirsten Breindal -alle tre fra Hvidovre Hospital -vicedirektører i den nyfusionerede virksomhed.</p><p id="p1">Amager er en bydel på samme størrelse som hele Københavns Kommune, med samme indbyggertal som Aalborg og et af Danmarks største vækstpotentialer.
Det er et sted med mange kulturhistoriske minder, mange lokalpatriotiske følelser og mange fordomme.  Det er Københavns sydlige bydel på den anden side af broerne, hvor mange sjællændere kun kommer, når de er på vej til lufthavnen.
Men løfter man lidt på de mørke solbriller og kaster blikket ned ad sidegaderne, kan man nyde nogle af Amagers mange andre ansigter.  Dejlige boligområder med små hyggelige huse, store patriciervillaer, et aktivt og engageret kulturliv, gamle
traditionsrige virksomheder og masser af kulturhistoriske minder.</p><p id="p2">Her er hav, strand, grønne enge, moser med sjældne fugle, et stort universitet, flere hospitaler, kolonihaver, sejlklubber, forsyningsværker, benzindepoter og havneanlæg.  Og så er både Øresundsregion og Ørestad på vej, og der er masser af
ubebyggede grunde.
<br /><em style="bold">Urimelige fordomme</em><br /> »Alle dem, der er vokset op herude, er helt vilde med at bo på Amager.  Det kan måske være svært at forstå for dem, der ikke kender Amager, men det er nok ikke meget anderledes end, at mange er uforstående over for andre byområders
kvaliteter.  Det er nok sådan, når noget ikke er kendt for noget godt, så drager man en modsat konklusion om, at det er dårligt,« siger ejendomsmægler Henrik Frederiksen fra Nybolig på Englandsvej.
Han oplever i øjeblikket en stigende efterspørgsel efter boliger på Amager.  Ikke kun fra alle amar'kanerne, der vil flytte i noget større eller mindre, men også fra mange, som ikke tidligere har boet i området.
»Jeg tror den stigende popularitet skyldes, at Amager stadig har et fornuftigt prisniveau på ejerboligområdet.  Herude i Sundby-området kan man stadig købe en god villa til en almindelig pris.  Det er jo ikke kassedamen nede fra Irma der sammen med
skolelæreren køber et hus i Kartoffelrækkerne på Østerbro.  Det har de ikke råd til, men de har måske råd til at købe hus herude.  På samme måde opdager mange, at en tre-værelses lejlighed er op til 200.000 kr. billigere på Amager end på Frederiksberg,«
fortsætter Henrik Frederiksen, som derfor forventer, at der vil komme en kraftig prisstigning, fordi det er blevet eftertragtet at bo på Amager.
Faktisk er antallet af tilflyttere stigende takket være erhvervsudviklingen, de lave boligpriser og den venlige atmosfære.
»Der har ikke tidligere været nogen fremmed befolkningstilvækst på Amager.
Dem, der bor herude, har oftest også deres arbejde her, og derfor har de ikke haft så meget kontakt til København.  Beboerne er nemlig stolte af at bo på Amager, og der er et godt sammenhold mellem naboerne.
Herude interesserer man sig for hinanden, men så er man til gengæld ligeglad med, hvad resten af verden mener om Amager,« siger Henrik Frederiksen, som oplever, at folk generelt tager godt imod nye tilflyttere og er interesserede i at lære nye beboere at
kende.
<br /><em style="bold">Afspejler samfundet</em><br /> »Man kan sige, at Amager og amar'kanerne er en afspejling af samfundet på både godt og ondt.  Vi har de dårlige områder med de dårligt vedligeholdte ejendomme, men der er også masser af både nye og ældre ejendomme, som er flot
vedligeholdte og kan sælges til flotte priser.
I øjeblikket ryger alle slags huse og lejligheder bare af sted, og vi har svært ved at skaffe boliger til alle de ventende købere.  Vi kunne sælge mange flere gode huse og når der kun er et lille udbud, opstår der et prispres - specielt i Sundbyerne,«
siger Henrik Frederiksen, som er på udkig efter alle slags boliger lige fra to-værelses lejligheder, rækkehuse og parcelhuse til murermestervillaer, patriciervillaer og bungalower.
»Mange af de mennesker, der opdager, at Amager er billigere end omegnen, kører herud for at se nærmere på, hvad Amager egentlig er.  Og så opdager de, at vi har mange ting at byde på.  Vi har grønne arealer, strand og vand, gode trafikale forhold og
venlige naboer,« forklarer Henrik Frederiksen.
Det mærker man blandt de store fantasifulde villaer i Hermann Eberts villaby og de sidste små gule huse i Telemarksgade, der engang var Sundbys oprindelige landsby.  Her emmer det af fortidens hyggelige stemning og tætte menneskelige relationer.
Det er en atmosfære, som mange beboere gerne vil udbygge til flere andre områder på øen.  De mener, at der bør bygges flere nye familieboliger på nogle af de gamle industrigrunde langs Amager Strandvej, hvor planerne om en ny strandpark bliver mere og
mere aktuelle.
En af fortalerne er formanden for Sundby Lokalråd, Ib Wendrup, som også er næstformand i Sundbyernes Handelsforening.  Han synes, det er ærgerligt, at de unge børnefamilier skal flytte til Ballerup, Vanløse og Køge Bugt for at få plads til græsplæne og
gyngestativ.
»Hvis vi byggede langs Strandvejen, kunne vi få nogle pragtfulde boliger med udsigt over Sundet, strand og sejlklub og kun få minutter til centrum,«
siger Ib Wendrup.
Han mener, at det nok er dejligt, at Amager danner grobund for økonomisk og erhvervsmæssig vækst, men at det stadig er den menneskelige trivsel, der er vigtigst.</p><p id="p1">- Vi har igennem processen flere gange oplevet, at navnet Amager Fælled Kvarter gav anledning til misforståelser.</p><p id="p2">I debatten bliver der ofte talt om Amager Fælled som helhed og vores byggefelt, som om det var en og samme ting. Med det nye navn vil vi gerne signalere tydeligt, at der er forskel på Amager Fælled, der har de grænser den nu har, og Ørestad Fælled Kvarter, der er det byggeområde, der skal byudvikles, forklarer sekretariats-og kommunikationschef i By &amp; Havn Rikke Enderlein og tilføjer: - Vi har oplevet, at der har været en oplevelse af, at hele Amager Fælled skal plastres til med bygninger, hvilket naturligvis ikke er tilfældet. Når man taler om vores projektområde i flæng med, at man taler om Amager Fælled som helhed, så blander man tingene sammen.</p><p id="p3">Men Ørestad Fælled Kvarter ligger vel stadig på Amager Fælled? - Det ligger på et hjørne af Amager Fælled, ja. På samme måde som Ørestad Nord også var en del af Fælleden.</p><p id="p4">Hvordan er navneskiftet med til at opklare de misforståelser, I har oplevet? - Jeg ved ikke, om det er med til at opklare misforståelserne.</p><p id="p5">Det kan gøre det tydeligere, at der er tale om to ting. Der er Ørestad og Ørestad Fælled Kvarter, som er en del af København, og så er der Fælleden, som er de grønne områder.</p><p id="p6">Er det så ikke det forkerte ord, I har skiftet ud? - Vi har bevaret ordet ' fælled' i navnet for at være tro mod historikken og samtidig anerkende og signalere, at området ligger op ad Fælleden og alle de fantastiske ting, som Fælleden har at tilbyde.</p><p id="p7">Derudover har vi også haft et ønske om, at navnet skulle afspejle, at kvarteret er en del af Ørestad.</p><p id="p8">Hvis I ønsker at korrigere nogle misforståelser, hvorfor har I så gået så stille med dørene? - Jeg ved ikke, om vi er gået stille med dørene. Vi har stille og roligt inkorporeret navnet i vores kommunikation.</p><p id="p9">Men jeg mener ikke, at der var grund til at udsende pressemeddelelser eller noget lignende. Der er ikke noget nyt eller specielt ved, at et byggeprojekt skifter navn. Tidligere hed området Amager Fælled Vest, og i forbindelse med arkitektkonkurrencen kaldte vi det Amager Fælled Kvarter.</p><p id="p10">Det er forskellige arbejdstitler, der kan skifte, efterhånden som vi kommer længere i processen. Det er ikke unormalt. Nu er vi så landet på Ørestad Fælled Kvarter.</p><p id="p11">Er det så det endelige navn? - Det er et navn, som vi synes er rammende. Men verden udvikler sig hele tiden, og måske kommer der på et tidspunkt nogle købere, der vil kalde det noget andet. Men vi synes, at Ørestad Fælled Kvarter er det navn, der er rammende og dækkende for projektet nu.</p><p id="p1">»Hvis man skal forstå Amager, bør man vide, at øen i mange år blev brugt som losseplads for København. Her hældte man alt det skidt hen, som man ikke ønskede at blive besværet af inde i byen. I gamle dage kørte man latrinen ud på Kløvermarken. Senere blev den ildelugtende industri, som svinede for meget andre steder, lagt her: Limfabrikken, syrefabrikken og rebfabrikken for blot at nævne nogle. Amager var Københavns rendesten. I dag er Amager for mange bare et stykke vej, der skal overstås på vej ud til lufthavnen. Men vi, der har boet her i over 25 år, ved hvor fagert her faktisk er.« Johanne Drachmann, ledende ergoterapeut på Hvidovre Hospital, har sammen med sin mand, Per Laureng, lærer på Bernadotteskolen i Hellerup, af egen fri vilje valgt at bo på Amager Strandvej. Sammen med gode venner flyttede de ind i deres store hus i midten af 70'erne for at kunne bo tæt på hinanden med deres i alt fem børn. De to familier kom fra henholdsvis Nørrebro og Indre By, og deres børn skulle ikke tilbringe barndommen med leg på stenbroen. Venneparret var enige om at finde et hus i et grønt område.</p><p id="p2">»Vi kom hertil den mest pragtfulde sommerdag, hvor roserne stod i fuldt flor og duftede vidunderligt. Vi fandt dette hus, som var frygteligt forsømt. Men her skulle det være - lige midt på Amager Strandvej med udsigt ud over Sundet,« fortæller Johanne Drachmann, hvis mand ikke helt udelukker betydningen af havudsigten for beslutningen om at købe. Familierne erhvervede huset sammen og boede i henholdsvis stuen og på 1.-salen. Den store have har de været fælles om i alle årene, og børnene som næsten er jævnaldrende, har haft stor glæde af den tætte kontakt mellem familierne. Nu er Johanne Drachmann og Per Laurengs datter og søn flyttet hjemmefra, og ægteparret er blevet bedsteforældre. Fordi de to familier boede i samme hus, har de tilbragt en stor del af fritiden i hinandens selskab. Det betyder, at de heller ikke har været så udadvendte, som de måske ville have været, hvis de boede alene i huset. Men de kender da en del andre i området, som de taler med og engang imellem »falder ind« hos. I det daglige levnes der ikke meget tid til nabosnak. Om morgenen følges Johanne Drachmann og Per Laureng ad i bilen til hendes arbejdsplads på Hvidovre Hospital. Han kører derefter videre til Hellerup. Om eftermiddagen tager Johanne Drachmann turen hjem med de offentlige befordringsmidler og står af bussen ved Amager Strandvej. De sidste 500 meter går hun, og hver dag nyder hun stranden, vandet og naturen og glæder sig over, hvor smukt her er. Når hun kommer hjem skal familiens to hunde luftes. Turen går som regel til ti-øren - det store, grønne område skråt over for huset. Ellers går de langs med den nedlagte jernbane, hvor der er meget fredeligt. Den nedlagte jernbane var i en årrække en vigtig trafikforbindelse på Amager med en betydelig vare- og persontransport. Under krigen var den lukket, men blev åbnet en kort periode derefter, oplyser Per Laureng, som husker, at toget indtil for nogle år siden stadig prustede og futtede ved juletid til glæde for børn og barnlige sjæle. I det hele taget husker både Johanne Drachmann og Per Laureng, at Amager har været en fantastisk legeplads for deres børn. Stranden, fortet og de gamle skinner på banen. Familien har ofte båret robåden ned til vandet og roet på varme sommerdage og ligget på det flade vand ud for Amager Strand. Eller de er sejlet ud fra Sundby Sejlforening i magsvejr i? deres veltjente Sprydstagejolle fra 1947. Herlighedsværdier er der mange af på Amager. Da familien bor øverst i huset, har de meget lys i lejligheden. Når Solen skinner er der sol i huset hele dagen. »Særligt om morgenen er det dejligt at stå op og se Solen ud over vandet. Smukkere kan det ikke være,« fortæller Johanne Drachmann, som mange gange har badet fra langbroen ud for Italiensvej. På grund af det flade vand skal man gå langt ud. Johanne Drachmann husker dengang hun jævnligt mødte en badende mand i hat og bar figur. Han svømmede med hatten på og lindede let på skyggen, når de hilste på hinanden. Helgoland er den kendte badeanstalt ved Amager Strand, hvor mænd og kvinder gennem mange år er mødtes tidligt om morgenen eller efter arbejdstid for at tage sig en kølig dukkert i Øresund. Lige nu har den mistet en del af sit grønne tag. Også den bliver efter planen offer for den planlagte ny Amager Riviera. Meningen er, at hele kystlinien rykkes længere ud i vandet for at give plads til nye opfyldte arealer, der svarer nogenlunde til Køge Bugt Strandparks rekreative områder, fortællers Per Laureng. Fly hører unægtelig med til Amager, for Amager er identisk med den perlerække af fly, der døgnet rundt letter og lander på Amager. Flyene tænker hverken Johanne Drachmann eller Per Laureng særligt på. Det var mere, mens børnene var små, at Johanne Drachmann kunne finde på at tage dem med ud til startbanen for at se flyene stige til vejrs. Nu hører de dem knapt nok »Normalt har vi vestenvind. Så hører vi overhovedet ikke flyene. Kun hvis vinden er stik syd - hvilket er meget sjældent - er her virkelig larm. Men langt de fleste dage lægger vi overhovedet ikke mærke til dem, undtagen når de i en smuk glidende bue langsomt nærmer sig jorden. Specielt om aftenen, når de har tændt lyset, ser det pittoresk ud,« fortæller Johanne Drachmann. Her supplerer Per Laureng hende med at gendrive den fejlagtige opfattelse af, at Amager kun er et sted, hvor fly suser rundt over hovedet. »Sandheden er nemlig, at indflyvningscirklen er større end stedet, hvor vi bor. Flyene cirkler syd for Amager eller nord for Hellerup, inden de flyver ud over vandet og passerer Sandholm for at lande i Kastrup. Det er ikke os, der har fly oven i hovedet. Det er de andre!« Fakta om kvarteret og kommunen: Amager Strandvej strækker sig fra Prøvestenen mod nord til lufthavnsområdet mod syd. Området er en blanding af bolig- og erhvervsområde på vestsiden af Amager Strandvej. Langs kysten finder man udstrakte rekreative områder med flere haveforeninger, sejlklubber og Kastrup Strandpark. Området præges af stærk trafik til og fra lufthavnsområdet. Nærmeste større indkøbssted er Amager Centret tæt ved Amagerbrogade og Holmbladsgade. Kommuneskolen i området er Skolen ved Sundet på Samosvej, og Tårnby Gymnasium ligger i Kastrup. Nærmeste børneinstitution ligger på Backersvej 109. Bus nr. 12 og 13 har forbindelse til Hovedbanegården fra hjørnet af Italiensvej og Amager Strandvej.<br /><em style="bold">Rådhusets tlf. og Internetadresse: 3366 3366</em><br />
 http:\\kbhbase.copenhagencity.dk<br /><em style="bold">Indbyggertal: ca.495.627</em><br /><em style="bold">Skatteprocent: amt 0,0 kommune 31,7</em><br /><em style="bold">Grundskyld amt og kommune: 34</em><br />
 Vuggestuer: 129 stk., 2.130 kr. Dagplejepladser: 830, 2.130 kr. Børnehaver: 207 stk., 1.630 kr. Integrerede institutioner: 178 stk., 2.130/1.630 kr. Bus: til København H. fra Amager Strandvej/Italiensvej ca. 22 min.</p><p id="p1">Hvis jeg var reklamemand, ville jeg kalde dette sted for <em style="italic">Københavns Côte d’Azur</em>.</p><p id="p2">Hvis jeg var ejendomsmægler, ville jeg nok anvende udtrykket <em style="italic">en </em><em style="italic">oase midt i storbyen</em>.</p><p id="p3">Men nu er jeg bare journalist og har ikke samme evne til at få ordene til at flyde som badedyr på bølgen blå, når jeg skal beskrive den <em style="italic">fantastisk fede</em> Amager Strandpark.</p><p id="p4">Her er plads til både badenymfer, børnefamilier og beachvolley. Og på mindre end to år er den kunstigt anlagte perle, som ligger tæt på alt fra kolonihaver og villaer til topmoderne lejligheder med altaner og havudsigt, blevet en magnet for hovedstadens horder af solhungrende, badeglade og legesyge indbyggere.</p><p id="p5">Således også i går, hvor varmen bragede ned over Strandparkens sand, vand, laguner og cafeer og omdannede det Amager, som for blot få år siden var kendt som lorteøen Amager, til tropeøen Amager.</p><p id="p6">På en god sommerdag dukker tæt på 70.000 mennesker op i deres badetøj for at nyde livet på storbystranden. Vi mødte nogle af dem i går.</p><p id="p7"><em style="italic"><a href="mailto:mob@eb.dk">mob@eb.dk</a></em></p> <hl2>Algerne kommer i sommervarmen </hl2> <p id="p1">Badeglade danskere kan roligt hoppe i bølgen både i dag og i morgen uden den store frygt for at lande i en stor, klam algesuppe. Men senere på sommeren kan kvaliteten af badevandet komme i alvorlig fare. Algerne vil ganske enkelt blomstre, hvis varmen og det vindstille vejr bliver ved, og så vil det blå flag blive strøget på adskillige strande.</p><p id="p2">De seneste dage har miljøeksperter luftet bekymring for, at vi har udsigt til iltsvind i et omfang, som kan blive større end i 2002, hvor næsten 400.000 ton bunddyr blev slået ihjel.</p><p id="p3"><em style="italic">mob</em></p><p id="p1">Helt ude ved dæmningen, i den lukkede del af Kalvebod Fælled, ved Klydesø, bor der et gammelt havørne par.</p><p id="p2">Derudover kan man i løbet af vinteren også se flere yngre havørne som flyver ind over Kalvebod Fælled, for at spise en and i ny og næ.</p><p id="p3">Chancerne for at se en havørn denne dag, er altså rigtigt gode. Men en garanti kan næppe gives.</p><p id="p4">En ting er dog sikkert, det er, at engagerede fuglekiggere fra Dansk Ornitologisk Forening, på Ørnenes dag, står med gode kikkerter, godt humør og masser af fugleviden, som de gerne vil dele ud af, i fugletårnet ved Klydesø.</p><p id="p5">Arrangementet er lavet i samarbejde med Friluftshuset, ved Naturcenter Amager.</p><p id="p6">Fra Friluftshuset, ved naturcenteret er det muligt at leje cykler og kikkerter og cykle ud på dæmningen og se ørnen.</p><p id="p7">Fugletårnet være fyldt med fuglekiggere, der hellere end gerne vil dele ud af deres viden. Man kan også bare cykle direkte ud til fugletårnet på sin egen cykel, hvis man ikke vil forbi naturcenteret først.</p><p id="p8">Friluftshuset er Naturcenter Amagers offentlige tilbud, der er finansieret af Naturstyrelsen, Tårnby Kommune og Amager Skovhjælpere.</p><p id="p9">Yderligere oplysninger kontakt: Mads Oddershede fra Dansk ornitologisk forening, 3328 3807/ 2168 2862 eller Rune Kjærgaard Lange fra Naturcenter Amager tlf.</p><p id="p10">2373 0222.</p><p id="p1">HELE ØEN: Det var den gode smag, der sejrede ved kåringen af Amager Erhvervspris 2014, som fandt sted sidste tirsdag aften på Blu Radisson Scandinavia Hotei. Ismageriet på Kongelundsvej med stifter og ejer Kim Tøvlesø Simonsen, medejer Thomas Valentiner og souschef Helle Pedersen blev hædret af Amager Erhvervsråd og Amager Bladet.</p><p id="p2">» Ismageriets fremgang er enestående, « bemærkede Amager Erhvervråds formand Hugo Andersen, da han motiverede valget.</p><p id="p3">» Fra begyndelsen for ti år siden er Ismageriet vokset til nu fem fuldtidsansatte og 50 deltidsansatte i højsæsonen.</p><p id="p4">Det er en succés, « fastslog Hugo Andersen.</p><p id="p5">» Ismageriet er min baby, « sagde Kim Tøvlesø Simonsen i takketalen.</p><p id="p6">» Derfor er jeg glad og stolt over at modtage prisen. En stor tak til erhvervsrådet for prisen og en tak til Amager Bladet for altid positiv omtale.</p><p id="p7">Det har været en vild rejse siden 2005, hvor jeg besluttede at blive selvstændig. I dag har vi dagligt 3.000 gæster i højsæsonen om sommeren.</p><p id="p8">Det har været hele rejsen værd, « konstaterede Kim Tøvlesø Simonsen, der på Facebook bliver hyldet som Amagers iskonge.</p><p id="p9"><br /><em style="bold">Unikke opskrifter</em></p><p id="p10">Hemmeligheden bag den populære is er Kim Tøvlesø Simonsens egen passion for at producere velsmagende is.</p><p id="p11">I den lille butik bliver der solgt hjemmelavet is af høj kvalitet og med håndværksmæssig stolthed.</p><p id="p12">Isen er Gelato-inspireret -tilpasset danskernes smag -af friske, naturlige og sæsonbestemte ingredienser og helst gerne fra lokalområdet. Hasselnødder, pistacienødder og mandler kommer fra Italien, og chokoladen får Kim Tøvlesø Siminsen fremstillet i Frankrig. Hver smag har sin egen unikke opskrift og laves i baglokalet i små mængder gennem hele dagen, for at sikre den naturlige friskhed.</p><p id="p13">Butikken har ikke altid været et ismejeri. Frem til 2003 drev familien Balle gennem generationer bagerforretning på stedet, et bageri som ifølge naboer og stamkunder var et rigtigt fint bageri med masser af sommergæster, som købte kager og brød til søndagskaffen i kolonihaverne. Selve huset, hvor Ismageriet ligger, vækker med sit lidt akavede knopskydningsudseende, minder om dengang, hvor ethvert parcelhuskvarter havde sit eget bageri eller mejeriudsalg.</p><p id="p14">Kim Tøvlesø Simonsen kom tilfældigt forbi huset i maj 2003. Han faldt med det samme for forretningens funkis-inspirerede interiør, der var intakt fra da butikken blev bygget i 1958, og han så staks lokalernes muligheder.</p><p id="p15">I dag er butikkens retro-stil med de originale grønne klinker, palisander-detaljer og slebne spejle det, der sammen med den gode is skaber Ismageriet.</p><p id="p16">Alt is produceres løbende hele dagen, så den altid er frisklavet.</p><p id="p17"><br /><em style="bold">Lillesøsterbutik på vej</em></p><p id="p18">Med en omsætning på cirka 11 millioner kroner om året, en medejer og ansættelsen af en souschef, er Kim Tøvlesø Simonsen klar til at åbne endnu en butik.</p><p id="p19">Hvor lillesøster-butikken skal placeres er der ikke taget stilling til.</p><p id="p20">» Vi skal finde en lokation, hvor der ikke bliver for megen trængsel omkring butikken. På Kongelundsvej opstår der hurtigt trængsel, fordi der ikke er nok parkeringspladser. Det kan godt være et problem i højsæsonen, hvor villavejene bliver proppet til med biler. Når vi har fundet en god placering forventer jeg, vi kan åbne den nye butik i 2016, « forklarer medejer Thomas Valentiner.</p><p id="p21">Han er i fuld sving med at planlægge sommersæsonen, hvor 50 medarbejdere arbejder på skift for at servicere tusindvis af is-hungrende amagerkanere.</p><p id="p22">Det er et større logistisk arbejde at få lagt vagtskemaet, når de mange deltidsarbejdere skal have fordelt arbejdstider på alle ugens syv dage fra sen formiddag til klokken 22.00 hver aften.</p><p id="p23">UIsmageriets fremgang er enestående.</p><p id="p24">Fra begyndelsen for ti år siden er Ismageriet vokset til nu fem fuldtidsansatte.</p><p id="p25">Det er en succés.</p><p id="p26">HUGO ANDERSEN, formand, Amager Erhvervsråd UIsmageriet er min baby, der nu er blevet voksen. Det har været en vild rejse, men det har været rejsen værd.</p><p id="p27">KIM TØVLESØ SIMONSEN, ejer af Ismageriet.</p><p id="p28">Amager Erhvervspris er øens fornemste hæder til en erhvervsvirksomhed, institution eller privatperson.</p><p id="p29">Amager Erhvervsprisen er stiftet af Amager Erhvervsråd og Amager Bladet og uddeles hvert år i februar i forbindelse med Amager Erhvervsråds generalforsamling.</p><p id="p1">Nu skal du således ikke længere op over ni millioner kroner for at blive ejer af det store hus fra 1921. Klan har nemlig høvlet hele 501.000 kroner af udbudsprisen - så de 176 kvadratmeter nu kan erhverves for 8.799.000 kroner. Det skriver Boliga.</p><p id="p2">Home Amager - Kastrupvej, der har villaen til salg, beskriver huset som "magisk liebhaveri i et af Amagers bedste villakvarterer". Og villaen er da også fyldt med skæve vinkler og detaljer; en rød hoveddør, grønt køkken og et stort, rundt kighul.</p><p id="p3"><br /><em style="bold">Et af landets dyreste områder</em></p><p id="p4">Det kommer næppe som et chok for de hussøgende i hovedstaden, at Amagers kvadratmeter ikke hører til i den lave ende af prisskalaen.</p><p id="p5">Ifølge en opgørelse over sidste års gennemsnitlige salgskvadratmeterpriser, som Boliga står bag, er København S nemlig med i top 10 - med pladsen som landets niende dyreste postdistrikt at købe hus i.</p><p id="p6">En gennemsnitlig kvadratmeter i området gik således for 42.479 kroner, mens man dog skulle smide godt 20.000 kroner mere pr. styk for at blive husejer i 2018s dyreste hus-distrikt; København Ø.</p><p id="p7">Rune Klan, der er kendt fra sine tryllerier og jokes gennem utallige år på den danske stand up-scene, er gift med artisten Christel Stjernebjerg og sammen købte de sidste år en stor ejendom på det indre Christianshavn.</p><p id="p8"><br /><em style="bold">Se Klans hjem her</em></p><p id="p9"><br /><em style="bold">Denne artikel er skrevet i samarbejde med</em></p><p id="p1">KØBENHAVN: Københavns Kommunes økonomiudvalg blev i tirsdags enige om at fjerne den nordlige del af Sydhavnstippen som muligt byggefelt for det omstridte boligbyggeri Ørestad Fælled Kvarter og kastede dermed bolden tilbage på Amager Fælled som eneste mulighed her og nu.</p><p id="p2">Her er det såkaldte campingareal, som ellers er udlagt til campingplads, fortsat i spil.</p><p id="p3">Forvaltningen har som fortalt i sidste uges avis grundigt analyseret arealets egnethed som byggefelt og blandt andet vurderet, at det vil indbringe 515 mio. kroner mindre end det oprindelige byggefelt syd for Grønjordssøen.</p><p id="p4">Socialdemokratiet, Radikale Venstre, SF, Venstre og Konservative blev i tirsdags enige om, at der gennemføres samme grundige analyse af arealer i den nordvestlige og nordøstlige del af Amager Fælled samt supplerende arealer øst og vest for campingarealet. Enhedslisten, Alternativet og Dansk Folkeparti stemte imod.</p><p id="p5">Alle partier var derimod enige om at få scannet mindre grundstykker ejet af Københavns eller By &amp; Havn for at undersøge muligheden for at sprede dele af de 2.500 planlagte boliger på flere matrikler.</p><p id="p6"><br /><em style="bold">Musketér-ed vakler</em></p><p id="p7">Afstemningen i udvalget illustrerer, at den musketér-ed, som Enhedslisten, SF, Alternativet og Radikale Venstre indgik i september, vakler. Alle fire var og er modstandere af byggeri på den gamle strandeng syd for Grønjordssøen.</p><p id="p8">Musketér-eden handlede for det første om at sikre bevarelse af strandengens unikke bynatur.</p><p id="p9">For det andet om før og efter kommunalvalget i november at samarbejde om at flytte byggeriet fra strandengen.</p><p id="p10">» Nu handler det om, at de grønne partier står sammen om at sætte handling bag ordene.</p><p id="p11">I første omgang vil vi have Frank Jensen til at tage initiativ til at lave en bred undersøgelse NINNA HEDEAGER OLSEN (EL), medlem af Borgerrepræsentationen og teknik-og miljøborgmester, til Bryggebladet 10. maj af alternative byggefelter.</p><p id="p12">Dernæst forhandler vi og står sammen her, « står der i musketér-eden.</p><p id="p13">Men de fire partier er uenige om, hvorvidt man, efter at have lykkedes med at skåne den gamle strandeng, accepterer byggeri et andet sted på Amager Fælled med lavere naturværdi og biodiversitet end strandengen.</p><p id="p14">Således skriver Alternativet i en protokolbemærkning i referatet fra mødet, at man stemmer nej til at bygge på Amager Fælled overhovedet, fordi man ønsker at bevare Københavns resterende vilde bynatur.</p><p id="p15">Enhedslisten skriver i sin protokolbemærkning, at man ikke ønsker at bygge på grønne områder, hvor det går ud over natur og biodiversitet.</p><p id="p16">Og over for Bryggebladet har Ninna Hedeager Olsen (EL) 10. maj specificeret, hvilke grønne områder, man her og nu siger nej til: » Jeg kan dog allerede sige nu, at det bliver ikke med Enhedslistens stemmer, at vi bygger på strandengen, campinggrunden eller Sydhavnstippen, « udtalte hun til avisen.</p><p id="p17"><br /><em style="bold">Ikke flertal for at holde fælleden fri for byggeri</em></p><p id="p18">Både SF og Radikale Venstre har efter økonomiudvalgsmødet i tirsdags udtrykt deres frygt for, at Alternativet og Enhedslisten indsnævrer forhandlingsgrundlaget ved at stemme nej for undersøgelser af arealer på Amager Fælled.</p><p id="p19">» Tør de (Alternativet og Enhedslisten, red.) virkelig risikere en situation, hvor det er de borgerlige, der bestemmer, hvor der skal bygges? « spørger Klaus Mygind, BR-medlem for SF og Rasmus Steenberger, bestyrelsesmedlem i SF København i en mail til Amager Bladet.</p><p id="p20">De understreger, at SF arbejder for at holde Amager Fælled frit for byggeri. Det er der bare ikke flertal for i Borgerrepræsentationen.</p><p id="p21">» Der mangler ét mandat.</p><p id="p22">Så det giver sig selv, at vi skal samarbejde med partierne uden for grøn blok. Og løsningen skal blandt andet skabes i budgetforhandlingerne, som Alternativet og Enhedslisten nu er på vej til at melde sig ud af. Det er ærgerligt for fælledens fremtid, « skriver SF.</p><p id="p23">Radikale Tommy Petersen er på linje med SF: » Partierne har vidt forskellige holdninger, nogle vil slet ikke betale gæld som en del af løsningen, nogle vil slet ikke bygge på den nordlige del af Amager Fælled, nogle vil slet ikke bygge på campinggrunden.</p><p id="p24">Det gør mig rigtig nervøs, at Alternativet og Enhedslisten bare stemmer nej -så kravler man virkelig højt op i et træ, og er der nogen løsninger oppe i det træ? « siger han.</p><p id="p25">Økonomiforvaltningen har i sin undersøgelse af egnede grunde til byggeriet scannet godt 1.500 grunde ejet af enten kommunen eller By &amp; Havn.</p><p id="p26"><br /><em style="bold">Grunde eksisterer ikke</em></p><p id="p27">Lars Weiss fra Socialdemokratiet afviser, at der findes ledige byggegrunde uden for Amager Fælled til at rumme byggeriets 2.500 boliger.</p><p id="p28">» Den store rapport fra økonomiforvaltningen har set på alt, hvad Københavns Kommune og By &amp; Havn ejer, og så løbende filtreret de grunde fra -for eksempel vejarealer, parker og pladser -som ikke vurderes egnede. På de sidste grunde, kommunen har købt, er der planlagt skoler, idrætshaller eller institutioner. Når man tager de få, mindre grunde på under 3.000 kvadratmeter, så skal der saftsusemig bygges højt, hvis de skal rumme hele byggeriet. Jeg tror, der findes 10 af de små grunde, et eksempel er en grund på Vesterbro i samme gade som Mændenes Hjem, hvor der kan bygges én opgang, « siger Lars Weiss.</p><p id="p29">Men kunne man forestille sig at bebygge campinggrunden og supplere med de små grunde? » Det skal også undersøges, men det er ikke store millionbeløb, der kan hentes på de små karréudfyld, « siger Weiss.</p><p id="p30">Forvaltningens undersøgelser af de alternative byggegrunde skal fremlægges samlet senest 20. august, så resultatet kan anvendes i efterårets budgetforhandlinger.</p><p id="p31">Når man tager de få, mindre grunde på under 3.000 kvadratmeter, så skal der saftsusemig bygges højt, hvis de skal rumme hele byggeriet.</p><p id="p32">LARS WEISS (S), medlem af Borgerrepræsentationen UJeg kan dog allerede sige nu, at det bliver ikke med Enhedslistens stemmer, at vi bygger på strandengen, campinggrunden eller Sydhavnstippen.</p><p id="p1"> Det er amagerkanerne, som har flest kamphunde og tatoveringer, samtidig med at de taler grimt, drikker for meget og ser realityshows à la ' De Unge Mødre' og ' Paradise Hotel'. Sådan siger de unge mellem 18 og 35 år i en ny Gallup-undersøgelse foretaget for Urban, der afgrænser, hvad københavnerne i virkeligheden mener om hinanden.</p><p id="p2">Men selv om det er fordomme, de unge har om bl. a. Amager, er der jo også ting, som man kan konstatere, siger antropolog og chefkonsulent i Living Institute DENNIS NØRMARK. Som f. eks. at det berømte ' røvgevir' (tatovering på lænden - gerne med tribalmotiv, red.) med mange (Amager-) kælenavne ikke er ' anerkendt som god smag': »Amagerkanerne ved jo godt, at der må findes et par Amager-nummerplader derude pga. navnet, men værre er øen jo heller ikke. F. eks. viser undersøgelser, at veluddannede kvinder i 30' erne elsker De Unge Mødre. Og de veluddannede bor jo, ifølge fordommene, tydeligvis ikke på Amager,« siger Dennis Nørmark.</p><p id="p3">Selv mener de 18 til 35 årige stadigvæk, at de er fordomsfrie. Desuden synes de, at Nørrebro er den mest fordomsfrie bydel, hvor hele 53 pct. er mellem 20 og 35 år.</p><p id="p4">Kultursociolog og lektor ved RUC, KLAUS RASBORG, mener, at det er de gamle jokes som f. eks. Amager-stempler, der får de unges fordomme op til overfladen.</p><p id="p5">Og det hjælper da heller ikke, at Amager i årevis har haft det lidet flatterende øgenavn ' Lorteøen' blandt ærke-københavnerne.</p><p id="p6">»Når folk siger, at de bor på Amager, siger de jo stadig, at det er lige ved Christianshavn.</p><p id="p7">Og for de unge har det aldrig været smart at bo derude,« konstaterer Klaus Rasborg.</p><p id="p8"><br /><em style="bold">De bornerte unge</em></p><p id="p9">Gallup-undersøgelsen viser, at de unge københavnere er langt mere fordomsfulde end københavnerne over 60 år, som helt generelt er de mest fordomsfrie. Men hvorfor er de unge så fordomsfulde? Psykoterapeut MAJKEN KAZNELSON har en teori: »Unge mennesker er meget skråsikre på deres meninger og bruger mange psykiske ressourcer på at identificere og adskille sig selv ved f. eks. at tilhøre en særlig gruppe eller subkultur. På den måde finder de tryghed, men samtidig bliver de også fordomsfulde overfor folk, der er ' forkerte'.« Det er Klaus Rasborg enig i. Han mener, at de unges fordomme bunder i traditioner.</p><p id="p10">For unge kan i dag være præcis, hvem de vil, og det giver dem et stort behov for at være en del af et fællesskab.</p><p id="p11">»En del af de unge er blevet ret bornerte og idealiserer ægteskabet og kernefamilien.</p><p id="p12">Derfor har de f. eks. fordomme mod unge, som medvirker i reality shows. Alligevel synes de selv, at de er vildt fordomsfrie,« siger Klaus Rasborg og tilføjer: »Men faktisk tror jeg, at det er dem fra Paradise, der er de mest fordomsfrie. For de tør jo afprøve deres grænser, hvor de andre unge går tilbage til konservative traditioner.</p><p id="p13"><br /><em style="bold">DET MENER DE UNGE</em></p><p id="p14"> 34 pct. mener, at den grimmeste københavner-accent findes på Amager.</p><p id="p15">Til sammenligning mener kun 14 pct. af de 36-59-årige det.</p><p id="p16"> Samme forskel er der ift., hvor der er flest kamphunde. her er det 30 pct.</p><p id="p17">mod 13 pct. Og kun 8 pct. af dem over 60 tror på den.</p><p id="p18"> 38 pct. af de unge tror, at det laveste uddannelsesniveau er i Brønshøj-Husum, der samtidig deler en førsteplads med Amager ift. uvenlige mennesker.</p><p id="p19"> Mens 16 pct. tror, at amagerkanerne er usunde og drikker mest alkohol, mener 2 pct. af 60+ ' erne det samme.</p><p id="p20"> 37 pct. af de unge skyder på, at amagerkanerne er de mest tatoverede.</p><p id="p21">Men de ældre borgere tror, at det er på Nørrebro og Vesterbro. hvor der bor henholdsvis 62 pct. og 56 pct. unge under 35 år.</p><p id="p22"> Hver femte tror, at de ser De Unge Mødre på Amager, og 29 pct. tror, at yndlingsprogrammet er Paradise Hotel.</p><p id="p23">På Amager mener kun 8 og 6 pct. det samme.</p><p id="p24"> Kilde: Gallup-undersøgelse udført for Urban blandt 1087 københavnere fordelt på københavnske bydele, november 2011.</p><p id="p1">HELE ØEN: Amager Bladet passerer en milepæl i dansk avishistorie tirsdag 1. juli. Amager Bladet fylder 140 år.</p><p id="p2">Ja, tænk engang, vi skal helt tilbage til 1874 for at finde det første nummer af Amager egen avis, udgivet af bogtrykker Theodor Nielsen.</p><p id="p3">Traditionen tro vil Amager Bladet markere avisjubilæet med udgivelse af en jubilæumsavis, der udkommer sammen med Amager Bladet. Avisen vil bugne af læsestof om Amagers historie og udvikling fra 1874 og frem til i dag. Og ligesom ved 125 års jubilæet i 1999 inviterer vi annoncører og alle forgreninger af læserkredsen til reception på restaurant Ravelinen ved Christianshavns Voldanlæg.</p><p id="p4">Receptionen finder sted i tidsrummet mellem kl. 15.00-18.00, hvor Amager Bladet er vært for lidt tørt og vådt til ganen.</p><p id="p5">Receptionen byder også på musikalsk underholdning ved jazzkvintetten ' Sille Schultz Kvintet'.</p><p id="p6">Kvintetten består af vokalisten Sille Schultz, Søren Baun på piano, Nicolai Schultz på sax og fløjte, Mads Pagsberg på bas og Jonas Johansen på trommer, og den spænder fra originale kompositioner til sange fra det store standard-repertoire.</p><p id="p7">Sille Schultz opleves ofte med The BigBand, som i juni giver udendørskoncerter flere steder på Amager.</p><p id="p8"><br /><em style="bold">Amagerpiger som symbol</em></p><p id="p9">Ved Amager Bladets 100 års jubilæum i 1974 blev Amagerpigen i Amagerdragt benyttet som symbol for jubilæumsfestlighederne.</p><p id="p10">Amagerpigen dukkede påny op ved 125 års jubilæet, og ved 140 års jubilæet er det igen Amagerpigen -denne gang to piger -der pryder Amager Bladets jubilæumsavis.</p><p id="p11">De to piger, Amalie og Emilie, på henholdsvis 12 og 14 år, er blevet iklædt de fantastiske Amagerdragter med hjælp fra Bente Walløe Poulsen, Dragør Turistkontor.</p><p id="p12">Amagerpigerne har sammen med Amager Bladets fotograf Michael Paldan været på en foto-safari på Amager for at få taget billeder ved flere Amager-attraktioner til jubilæumsavisens forside.</p><p id="p13">Vi bringer en lille smagsprøve ved denne artikel -billedet er taget i vante omgivelser med Dragørs gamle by og lodstårn i baggrunden. Du kan hilse på Amagerpigerne ved receptionen på Ravelinen, hvor de vil byde velkommen til bladets jubilæum.</p><p id="p14">Amager Bladet kan fejre års jubilæum tirsdag . . juli.</p><p id="p15">Jubilæet markeres med udgivelse af en jubilæumsavis på dagen.</p><p id="p16">Der holdes reception på dagen for kunder, forretningsforbindelser, samarbejdspartnere og læsere på Ravelinen mellem kl</p><p id="p1">Det gælder stadig, at der kun er en enkelt ' ægte' Strandvej. Den løber langs den nordsjællandske kyst.</p><p id="p2">Men fra Hovedstadens sydligere strøg er et vidvinklet naboskab til Øresunds herligheder imidlertid en ligeså fremherskende kvalitet. Og den er nu blevet et bærende salgsargument for en stribe boligprojekter ved Amager Strand.</p><p id="p3">En ny Hovedstadens riviera er ved at se dagens lys.</p><p id="p4">De to senest færdiggjorte på adressen er Øresundsterrassernes 116 lejeboliger for Danica Pension og Amager Strandpark med Lærernes Pension som bygherre og udlejer. Her er hele 190 familier i færd med at flytte ind i.</p><p id="p5">Det er Arkitema, der har formuleret, og KPC København som har virkeliggjort de monumentale boligbyggerier.</p><p id="p6">De taler ikke mindst og især til de tilflyttere fra den danske provins, som hvert år er med til at øge Hovedstadens befolkningstal med 10.000 nye københavnere.</p><p id="p7">-At projekterne appellerer til dem, der ikke har en fortid i København, betyder også, at de potentielle lejere ser mere objektivt på beliggenhedens attraktioner, forklarer hovedarkitekten bag både Øresundsterrasserne og Amager Strandpark, Kim Riisager, partner i Arkitema, der selv har prominente adresser i både Aarhus og København.</p><p id="p8">I Amager Strandpark og Øresundsterrasserne bor man ved havet, vor tids juvel, med en åndeløs udsigt over Øresunds solopgang.</p><p id="p9">Men man er alligevel tæt på byen med butikshandel og metrostationer rundt om hjørnet. Københavns Lufthavn er otte minutter væk.</p><p id="p10">-Så for den internationalt orienterede familie med behov for stor fleksibilitet er det her et oplagt valg, lyder det fra arkitekter og bygherrer, som også taler om oaser og storbyens åndehuller. Det sker i samme åndedrag, som de også trækker både Manhattan og New York ind i ligningen.</p><p id="p11"><br /><em style="bold">Fremtidens højhus</em></p><p id="p12">Det giver mening, fordi boligprojekterne kombinerer den kendte karréform med bolighøjhuset, som flade Danmark ellers ikke har knuselsket. Det er ved at ændre sig; dels fordi nationens større byer ikke vil stå tilbage for verdens andre metropoliser, hvor boliger i højhuse for længst er blevet hverdag.</p><p id="p13">Og så også, fordi befolkningsudviklingen tilsiger, at vi i fremtiden skal være flere på den samme plads.</p><p id="p14">Derfor har det københavnske bystyre set sig varm på Amagerstrandens tidligere småindustrielle byggegrunde med en ny lokalplan, som med højdeambitioner tilskynder til at bygge i op til hele 21 etager og med en udstrækning på hele 135.000 kvm. De to aktuelle projekter præsenterer tårne med henholdsvis 16, 15 og 12 etager.</p><p id="p15">Tro mod bydannelsens vekslende volumener har Arkitema ladet dem ledsage af aflæggere i enten karré, stok eller terrasserende disponering og med mere afdæmpede etagehøjder fra to til fem.</p><p id="p16">Det tjener teglarkitekturens hjemland til stor ros, at man i disse projekter uagtet de stræbende etagehøjder og uden stor omkostningsbelastning har fastholdt de murede facader.</p><p id="p17"><br /><em style="bold">Teglbeklædning</em></p><p id="p18">At stenene så ikke har set helt så mange murerhænder, som de lader os tro, er en anden sag. KPC og Arkitema fravalgte den dyre løsning, som det ville have været at mure fra stillads eller lift i op til 50 m højde. I stedet er arkitekturens formsprog realiseret med betonelementer, beklædt med halvstens-tegl, produceret og leveret af Ambercon A/ S.</p><p id="p19">-Men facadearbejdet er endt med et så flot resultat, at man faktisk skal se rigtig godt efter for at afsløre, at her er tale om murværk i teglelementer, lyder rosen fra Lærernes Pensions bygherrerådgiver, Rambøll Danmark A/ S. Et mangeårigt samarbejde mellem bygherren og Rambøll førte til, at det også her blev projektchef Orla Overgaard Nielsen, som fik overdraget ansvaret som bygherrens rådgiver i en overvågende funktion, hvor Rambøll Danmark står inde for kvaliteten af de leverede materialer, løsninger og omkostninger i forhold til udbudsgrundlaget.</p><p id="p20">Orla Overgaard Nielsen redegør for, hvordan Rambøll fra processens begyndelse har rådgivet sin bygherre, Lærernes Pension. Det var pensionsselskabet, som blev præsenteret for projektet af totalentreprenøren KPC, her i rollen som den, der ikke bare udfører, men også udvikler hele projektet fra bar mark til nøglefærdigt hus.</p><p id="p21">Undervejs har Rambøll Danmark ført det påkrævede tilsyn gennem stikprøvekontroller, men altid i en god tone, hedder det. Og ikke mindst omkring murværket er der positive anmeldelser fra bygherrerådgiveren: -Ved at arbejde med recesser og et mønster i murværket særligt omkring altanernes placering er det lykkedes at integrere hovedparten af teglelementernes ellers så afslørende samlings - og dilatationsfuger med stor diskretion, observerer Orla Overgaard Nielsen.</p><p id="p22"><br /><em style="bold">Håndarbejde</em></p><p id="p23">Om produktionen af de teglbeklædte elementer forklarer Ambercons projektchef Brian Stenild, at de flækkede mursten lægges i en støbeform med afstande, der passer til skifter og fuger (håndarbejde!), hvorefter der hældes mørtel i formen. I næste proces støbes forpladen (130 mm inklusive sten), hvorefter sandwichelementets 225 mm isolering og bagplade på 175 mm beton monteres. Det færdige element har en tykkelse på 530 mm mod en skal muret konstruktion på 508 mm.</p><p id="p24">-Men med et teglbeklædt element bliver processen både hurtigere og sikrere, erklærer Brian Stenild. I alt leverede Ambercon både teglfacader og traditionelle vægelementer til hele projektet og i samarbejde med underleverandører også etagedæk (Boligbeton) og færdigt støbte altaner.</p><p id="p25">Den sidste del af den totale ordre kom PL Beton A/ S i Rønne til at stå for med den betydelige erfaring og kompetence, som producenten er i besiddelse af, når det gælder netop altaner.</p><p id="p26"><br /><em style="bold">Konventionel beton</em></p><p id="p27">Til disse to boligprojekter valgte KPC Byg i fællesskab med rådgiverne at producere altaner i konventionel, hvid beton. Det betyder lidt ekstra på dimensioneringen i forhold til CRC Højstyrkebeton eller rustfrit armerede elementer, forklarer projektleder John Holm, PL Beton; til gengæld får man en lige så stærk løsning til en billigere pris.</p><p id="p28">Altanelementerne er udført med en bundpladedimension på 200 mm og en brystning ditto på 140 mm.</p><p id="p29">Altanerne er leveret som henholdsvis et U - (Danica) og et L - profil med støbt brystning i enten begge (U) eller kun den ene side (L), hvorefter altanerne på de øvrige flanker lukkes med klare, hærdede og laminerede glasværn.</p><p id="p30">Fastgørelsen skete med indstøbte, rustfri dorne i bunden, som ligger af på de bærende dæk og med en rustfri gevindskåret armeringsstang, der boltes fast i facadeelementernes bagplader.</p><p id="p31">De helstøbte altanelementer er leveret i flere størrelser, f. eks.</p><p id="p32">210 × 450 cm og 150 × 310 cm.</p><p id="p33">I deres hvide beton er også altanelementerne et udtryk for arkitekturens arbejde med de grafiske virkemidler fra bygningernes topografiske spænding til kontrasterne mellem den sorte sten og den hvide beton.</p><p id="p34"><br /><em style="bold">Alt udlejet!</em></p><p id="p35">Den omhu har de institutionelle investorer og bygherrer da også modtaget kvittering for i form af en intensiv interesse for de nye lejeboliger: Lærernes Pension kunne melde alt udlejet på halvanden måned i de fire boliggrupper i to tårne, to stokke og en karré. Hos Danica Pension var der i slutningen af september bare en halv snes ledige boliger i terrassehusene, mens tårnets 12 etager var fuldt optaget.</p><p id="p36">Lejerne hæfter sig ikke bare ved den optimale beliggenhed og den bjergtagende udsigt, men fuldt så meget ved boligernes udstyr fra de lyse askegulve over de åbne køkkener til ikke mindst badeværelserne med deres udstyr af granit, ovale porcelænsvaske og spejle i panoramaformat.</p><p id="p37">Her er det i samtlige boliger specialisten i præfabrikerede badeværelser, Bad Element ApS, der har været i gang. I en kraftpræstation fremstillede Bad Element ApS de 206 badeværelser til begge projekter på sin højt automatiserede fabrik i Polen.</p><p id="p38"><br /><em style="bold">Kvalitetskontrol</em></p><p id="p39">Det blev en ubetinget succes, fordi Bad Element ApS leverede de fuldt færdige og udstyrede badeværelser med præcision og med den industrielle kvalitetskontrol, som producenten er blevet så kendt for. Hvert badeværelse er leveret som en monteringsklar kabine, udstyret med en granitbordplade med integreret vask og skabe, spejl, bruseplads, wc samt alle installationer til vand og el, inklusive føringsveje til vaskesøjle med vaskemaskiner og tørretumbler.</p><p id="p40">Badekabinerne er udført i armeret beton med 2.500 kg pr. m3 og en gulvtykkelse på 100 mm før flisebelægning.</p><p id="p41">De er lyddæmpede med 38 dB og er udført i brandklasse BS60, oplyser Bad Element ApS.</p><p id="p42">Danica Pension: Øresundsterrasserne er skabt til dem, der stiller høje krav til den funktionelle bolig. Boligerne er ikke kun er smukke indefra og ud, men er samtidig den perfekte ramme for familielivet.</p><p id="p43">Lærernes Pension: Amager Strandpark et gennemtænkt byggeri præget af smukke arkitektoniske linjer, gedigne materialer og med fokus på livsnydelse.</p><p id="p44">Der er så dejligt, siger de, ved Amager Strandpark!.</p><p id="p45"><br /><em style="bold">BYGGEFAKTA Amager Strandpark</em></p><p id="p46">Krimsvej/ Øresundsterrasserne 2300 København S Bygherre 1: Lærernes Pension Bygherre 2: Danica Pension Bygherrerådgiver 1: Rambøll Danmark A/ S Bygherrerådgiver 2: Moe A/ S Arkitekt: Arkitema Architects Totalentreprenør: KPC København A/ S Ingeniør: Grontmij A/ S Areal 1: 18.000 kvm Areal 2: 12.000 kvm Entreprisesum: 600 mio. kr.</p><p id="p47">Byggeperiode: juni 2012- juni 2014.</p><p id="p1">SUNDBYØSTER: Snog, slåen, ræv, lille køllesværmer, stor vandsalamander.</p><p id="p2">Det er blot nogle af de arter, der fortælles om i tekst og billeder i Amager Vest Lokaludvalgs plancheudstilling om Amager Fælleds natur, der i sidste uge stod på Gerbrandskolen og nu vandrer fra skole til skole i Sundby og Ørestad.</p><p id="p3">Det er ikke vanlig praksis, at lokaludvalget fremstiller skolemateriale.</p><p id="p4">Hvor kom ideen fra til udstillingen? » Ideen er, at lokaludvalget er optaget af at varetage borgernes interesser i vores område, og når et emne synes relevant, hører vi borgernes holdning til det. Jeg tror, der er omkring 6.000 borgere koblet op på vores digitale borgerpanel, og da vi spurgte om folks holdning til de grønne områder og naturoplevelser i Amager Vest, pegede 84 procent på det vigtige i at have god natur, som for eksempel Amager Fælled, i lokalområdet. Det er så høj en procent, at vi synes, vi er nogenlunde på højde med borgernes ønsker, « fortæller Erhardt Franzen fra Amager Vest Lokaludvalg.</p><p id="p5"><br /><em style="bold">Plejer børn og forældres tarv</em></p><p id="p6">Lokaludvalget er i forvejen i kontakt med skoler og forældre.</p><p id="p7">» Vi har haft aktiviteter på grund af den manglende kapacitet på skolerne i området, hvor lokaludvalget mener, at udvidelsen af skoler er gået for langsomt, og at man bare fylder op og laver pavilloner. Forældrene har været interesseret i at få hjælp til at få øget kapaciteten især på grundskoleområdet og har kontaktet os. « » Så ligger det lige til højrebenet at hjælpe til på skolerne med udstillingen og gøre børnene opmærksomme på, at naturen er en vigtig del af livet, når borgerpanelet i besvarelsen er så optaget af det, « siger Erhardt Franzen.</p><p id="p8">Udstillingen kommer midt i debatten om det planlagte byggeri syd for Grønjordssøen, som lokaludvalget har erklæret sig som modstander af.</p><p id="p9">» Vi har meldt ud fra lokaludvalget, at det ikke er en god ide med det byggeri, det er helt reelt. Men udstillingen er baseret på den interesse vi har fået via besvarelserne, og på at vi skal pleje børnene og forældrenes tarv i nærområdet, « siger Erhardt Franzen.</p><p id="p10">På Gerbrandskolen er skolens ledelse godt tilfredse med udstillingen.</p><p id="p11">» Amager Fælled er ' vores', synes vi, lige som Amager Strandpark. Lærerne tager tit en tur ud på fælleden og bruger vandhuller, dyr og planter i undervisningen, og familierne bruger den rekreativt, så vi vil gerne være med til at bevare Amager Fælled.</p><p id="p12">Udstillingen kan være med til at inspirere andre lærere end de, der har røjsere på -der er faktisk mange ting på plancherne, jeg ikke selv vidste.</p><p id="p13">Og så kan vi godt lide, at skolen åbner sig som et kultursted, hvor også forældrene stopper op og ser på plancherne, « siger souschef på Gerbrandskolen, Marie Beklar.</p><p id="p14"><br /><em style="bold">Skolen er ikke politisk aktør</em></p><p id="p15">Skolens ledelse kender godt den verserende debat om det planlagte byggeri på fælleden, og det berøres også i undervisningen.</p><p id="p16">» Vi kan ikke gå ind som politisk aktør og sige: Det er vi imod. Det synes vi ikke tilkommer os. Men vi kan i et generelt perspektiv styrke børns bevidsthed om den demokratiske proces og undervise i, hvor beslutninger bliver truffet, hvordan man kan søge indflydelse, og hvad der sker, hvis ingen gør det. Vi kan præsentere det for dem, og så kan de danne sig deres egen mening. « » På samme måde er det heller ikke naturgivent, at skolen er imod Trump, men vi kan undervise i de processer, der har ledt til, hvad der sker i USA, « siger Marie Beklar.</p><p id="p17">Vi kan i et generelt perspektiv styrke børns bevidsthed om den demokratiske proces og undervise i, hvor beslutninger bliver truffet, hvordan man kan få indflydelse, og hvad der sker, hvis ingen gør det.</p><p id="p18">MARIE BEKLAR, souschef på Gerbrandskolen.</p><p id="p19">Amager Vest Lokaludvalgs vandreudstilling om naturen på Amager Fælled kan foreløbig ses på: Amager Fælled Skole uge 12 Dyvekeskolen uge 13 Peder Lykke Skolen uge 14 Højdevangens Skole uge 15 Sundbyøster Skole uge 17 Ørestad Skole uge 18 Ørestad Friskole uge 20</p><p id="p1">HELE ØEN: Det snævrer sig ind, hvor mange banker, der tilbyder kassebetjening, hvor kunderne får personlig betjening, når de skal hæve eller indsætte penge på kontoen.</p><p id="p2">Fra 1. januar lukker Bank Nordik for sin sidste kassebetjening på Amager, nemlig i Kundeservicecentret på Amager Landevej 56.</p><p id="p3">» Grunden er, at antallet af kassebetjeninger er faldet betydeligt.</p><p id="p4">Vi vil i stedet installere indbetalingsautomater i alle vores filialer, hvor man både kan hæve og indsætte penge, og som også udbetaler euro. Og så udvider vi vores telefontid fra at være åben til klokken 16 til at være åben til klokken 18 alle ugens fem dage, « forklarer kundeservicechef Kent Nielsen fra Bank Nordik på Amager Landevej.</p><p id="p5"><br /><em style="bold">Må finde en anden bank</em></p><p id="p6">Amager Bladet har hørt fra en af bankens kunder, Bent Eriksen, der er utilfreds med bankens beslutning.</p><p id="p7">Da han var i banken 31. oktober for at hæve penge i den stadig eksisterende kasseekspedition, måtte han vente længe, fortæller han.</p><p id="p8">» Jeg stod i kø i tre kvarter ved kassen. Jeg ved, at der kommer folk både fra Dragør og Christianshavn, fordi der ikke er kassebetjening der, og de må ligge og køre i bus frem og tilbage. Jeg må finde en anden bank, jeg vil ikke have plastikkort, det er ikke noget for mig. Hvorfor vil de lukke, når der står så mange mennesker i kø for at hæve penge? Det er da ikke det pengeløse samfund endnu, « siger Bent Eriksen.</p><p id="p9"><br /><em style="bold">Undervisningsaftener</em></p><p id="p10">Amager Bladet har talt med Ældre Sagen (se artikel herunder), der blandt andet foreslår bankerne, at de i stedet for en åben kassefunktion tilbyder kunderne, at de kan bestille kontanter på forhånd og derefter hente dem i en filial.</p><p id="p11">Er det en service I har overvejet at indføre? » Vi har overvejet det, ja, men det er ikke noget, vi vil indføre pt. Og vi lukker heller ikke helt, for vi har en foyer på Amager Landevej, hvor man kan stå i fred og ro og i tørvejr ved automaten. Der vil også være en postkasse inden for, hvor man kan aflevere sine girokort til betaling, « siger kundeservicechefen i Bank Nordik.</p><p id="p12">Men der er stadig en gruppe kunder, som ikke er trygge ved plastikkortet, og som måske ser dårligt og har svært ved at bruge hæveautomater. Svigter I ikke den gruppe kunder? » Vi kan se, at antallet af kassebetjeninger er hastigt nedadgående, de er faldet med over 50 procent på kort tid. Vi anbefaler, at man kommer til vores undervisningsaftener, hvor kunderne stille og roligt kan lære at benytte automaterne -vi holder en undervisningsaften igen den 15. november.</p><p id="p13">Og når vi løbende skifter vores hæveautomater ud, vil der på tastaturet på de nye være blindeskrift.</p><p id="p14">Foyeren på Amager Landevej er i øvrigt stor nok til, at man kan komme inden for med sin kørestol og bruge hæveautomaten, « siger Kent Nielsen.</p><p id="p15"><br /><em style="bold">Seks kasser tilbage på øen</em></p><p id="p16">Mange bankfilialer har opgivet kassebetjening, men Amager Bladet har fundet fire banker på Amager, som stadig tilbyder denne service: Nordeas filial på Amagerbrogade 92, Danske Banks filialer på Amagerbrogade 193 og i Københavns Lufthavn, Handelsbankens filial på Arne Jacobsens Allé 15 samt Arbejdernes Landsbanks filialer på Amagerbrogade 60 og Kastrupvej 201.</p><p id="p17">Hvorfor vil de lukke, når der står så mange mennesker i kø for at hæve penge? Det er da ikke det pengeløse samfund endnu.</p><p id="p18">BENT ERIKSEN, kunde i Bank Nordik.</p><p id="p19">Bank Nordik lukker 1. januar sin sidste kassebetjening på Amager Landevej 56</p><p id="p20">Herefter er der kassebetjening seks steder på øen: Hos Danske Bank, Nordea, Handelsbanken og Arbejdernes Landsbank.</p><p id="p1">Det er amagerkanerne, som har flest kamphunde og tatoveringer, samtidig med at de taler grimt, drikker for meget og ser realityshows. Sådan siger de unge mellem 18 og 35 år i en Gallup-undersøgelse foretaget for Urban, der afgrænser, hvad københavnerne i virkeligheden mener om hinanden. Men selv om det er fordomme, de unge har om bl.a. Amager, er der jo også ting, som man kan konstatere, siger antropolog og chefkonsulent i Living Institute DENNIS NØRMARK Som f.eks. at det berømte 'røvgevir' (tatovering på lænden - ofte tribalmotiv, red.) med mange (Amager-)kælenavne ikke er 'anerkendt som god smag': »Amagerkanerne ved jo godt, at der må findes et par Amager-nummerplader derude pga. navnet, men værre er øen jo heller ikke. F.eks. viser undersøgelser, at veluddannede kvinder i 30'erne elsker De Unge Mødre. Og de veluddannede bor jo, ifølge fordommene, tydeligvis ikke på Amager,« siger Dennis Nørmark. Selv mener de 18 til 35 årige stadigvæk, at de er fordomsfrie. Desuden synes de, at Nørrebro er den mest fordomsfrie bydel, hvor hele 53 pct. er mellem 20 og 35 år. Kultursociolog og lektor ved RUC, KLAUS RASBORG, mener, at det er de gamle jokes som f.eks. Amager-stempler, der får de unges fordomme op til overfladen. Og det hjælper da heller ikke, at Amager har det lidet flatterende øgenavn 'Lorteøen' blandt ærke-københavnerne. »Når folk siger, at de bor på Amager, siger de jo stadig, at det er lige ved Christianshavn. Og for de unge har det aldrig været smart at bo derude,« konstaterer han. De bornerte unge Gallup-undersøgelsen viser, at de unge københavnere er langt mere fordomsfulde end københavnerne over 60 år, som helt generelt er de mest fordomsfrie. Men hvorfor er de unge så fordomsfulde? Psykoterapeut MAJKEN KAZNELSON har en teori: »Unge mennesker er meget skråsikre på deres meninger og bruger mange psykiske ressourcer på at identificere og adskille sig selv ved f.eks. at tilhøre en særlig gruppe eller subkultur. På den måde finder de tryghed, men samtidig bliver de også fordomsfulde overfor folk, der er 'forkerte'.« Det er Klaus Rasborg enig i. Han mener, at de unges fordomme bunder i traditioner. For unge kan i dag være præcis, hvem de vil, og det giver dem et stort behov for at være en del af et fællesskab. »En del af de unge er blevet ret bornerte og idealiserer ægteskabet og kernefamilien. Derfor har de f.eks. fordomme mod unge, som medvirker i reality shows. Alligevel synes de selv, at de er vildt fordomsfrie,« siger Klaus Rasborg og tilføjer: »Men faktisk tror jeg, at det er dem fra Paradise, der er de mest fordomsfrie. For de tør jo afprøve grænser, hvor de andre unge går tilbage til konservative traditioner.«</p><p id="p2">UNGE ER MEGET SKRÅSIKRE PÅ DERES MENINGER. MAJKEN KAZNELSON, PSYKOTERAPEUT</p><p id="p3">DET MENER DE UNGE</p><p id="p4">34 pct. af de 18-35-årige københavnere mener, at den grimmeste københavner-accent findes på Amager. Til sammenligning mener kun 14 pct. af de 36-59-årige det. Samme forskel er der ift., hvor der er flest kamphunde - her er det 30 pct. mod 13 pct. 38 pct. af de unge tror, at det laveste uddannelsesniveau er i Brønshøj-Husum, der samtidig deler en førsteplads med Amager ift. uvenlige mennesker. 16 pct. tror, at amagerkanerne er usunde og drikker mest alkohol. 37 pct. af de unge skyder på, at amagerkanerne er de mest tatoverede. Hver femte tror, at de ser De Unge Mødre på Amager, og 29 pct. tror, at yndlingsprogrammeter Paradise Hotel. På Amager mener kun 8 og 6 pct. det samme.</p><p id="p1">ODENSE: Torsdag aften banede Amager Ishockey sig vej til en mulig førsteplads i 1. division, ved i et intens lokalopgør at besejre Hvidovre på udebane. Lørdag eftermiddag, mindre end 48 timer senere og efter en god bustur til Odense, var målet også at besejre Odense og derved bringe sig til tops i divisionen.</p><p id="p2">Det blev i den grad et dramatisk opgør i mod Odense. Amager bragte sig planmæssigt på 2-0, men trætheden fra den hårde Hvidovre-kamp satte ind, og med to minutter tilbage havde Odense bragt sig på vinderkurs med stillingen 3-2.</p><p id="p3">Træner Peter Enehag kaldte en time-out og tog sin keeper Truls Wendt ud for en ekstra ude-spiller. Med blot 50 sekunder tilbage lykkedes det Amager at score til 3-3, og dermed skulle kampen ud i forlængelse. Ligesom i Metal Ligaen reduceres begge hold med en spiller i overtiden, således at man spiller fire mod fire. Amager fik dog en fem-minutters udvisning, så det meste af overtiden skulle spilles i undertal. Amagers stærke forsvar og keeper Wendt fik reddet stormen af, og så skal de tre point fordeles efter straffeslag -vinderen løber med to, taberen må nøjes med et enkelt.</p><p id="p4">Steffen Schultz bragte tidligt Amager i front, men på Odenses femte og sidste straffeslag udlignede Odense igen, og så tæller straffeslagene et ad gangen, indtil en vinder er fundet.</p><p id="p5">Efter otte straffe til hver bragte Amager sig igen i front, men Odense scorede også. Først på Amagers 12. straffeslag lykkes det Rodijs Razmus at score det forløsende mål, som Odense ikke kunne svare igen på. Således tog Amager de to point og sætter sig derfor på rækkens førsteplads à point med Gladsaxe, som dog har spillet en kampe mere.</p><p id="p6">Træner Peter Enehags kommentar efter kampen på vej hjem i bussen var: » Vi må være tilfredse med to point i dag, vi spillede ikke så godt, men at I vinder på straffe efter 25 forsøg? Ja, det var helt vildt. « Efter en lang ude-serie med fem kampe -og fem sejre, 14 points -kommer der nu lidt ro på inden næste opgave hjemme i Kastrup 5. oktober klokken 20.00 mod Rungsted. / jape.</p><p id="p1">» Elsker generelt bare Amager, man finder alt på Amagerbrogade, tøj sko, god mad, også en masse charme i form de gamle bygninger, man kan tage på stranden, eller en tur i skoven, eller man kan nyde Dragør by og deres lækre havnemiljø. Der er ikke mange byer der tilbyder denne skønne palet af muligheder, « mener Michael Bjerg.</p><p id="p2"><br /><em style="bold">HAVEFORENINGEN VENNELYST</em></p><p id="p3">» Haveforeningen Vennelyst på Kløvermarksvej. Elsker dette lille grønne åndehul, hvor mine forældre købte have i 1968 og jeg har været her lige siden. Det emmer af historie, nogle familier har været her i fem generationer. Det ligger tæt på alting og alligevel føler man sig langt ude på landet, selvom det er midt i byen, « skriver Susanne Makholm Lindberg.</p><p id="p4"><br /><em style="bold">GRØNNE ÅNDEHULLER</em></p><p id="p5">» Vestamager Fælled. Her er dejlig natur og dyreliv « , skriver Karin Elisabeth Lundegaard Pedersen. » Man kan da ikke kun sige et sted! Men jeg elsker kongelunden og en tur i det gamle Dragør, « skriver Anita Garn. » Sydvestpynten. Det smukkeste sted på Amager, « fastslår Susanne Wiedenbein Jurock-Nielsen Yesilmen.</p><p id="p6"><br /><em style="bold">AMAGERBROGADE OG DRAGØR</em></p><p id="p7"><br /><em style="bold">SUNDBY IDRÆTSPARK</em></p><p id="p8">» Det må være Sundby Idrætspark, typisk søndage mellem klokken 12.30-15.00. Masser af hygge og underholdning, « skriver Michael Ahrensberg Larsen. » Jeg synes det samme som Michael Ahrensberg Larsen og Franz V. Gandrup. En hjemmekamp i Sundy Idrætspark med Fremad Amager er et ' must' at opleve på øen, « fastslår Poul Dudal Madsen.</p><p id="p1">I 2017 kan københavnere og turister suse ned ad en alpin skibakke få kilometer fra byens centrum. På det over 13.000 m2 store tagareal på det nye forbrændingsanlæg - Amager Ressource Center - har tegnestuen BIG udtænkt en by-og rekreationsparken.</p><p id="p2">Amager Bakke hedder den, og med start i den ene 80 meter høje ende etableres et 500 meter skiterræn med pister, naturlig beplantning og klippeblokke. Et bjerglandskab, der også kan bruges til vandre-og løbeture.</p><p id="p3">Aktivitetsmulighederne vil være åbne året rundt, hvilket stiller store krav til holdbarheden af det betondæk, der udgør Amager Bakkes grundlæggende tagflade.</p><p id="p4">Dels skal det beskytte s mod vind og vejr i de åbne omgivelser tæt på Øresund.</p><p id="p5">Samtidig stiller anvendelsen som skibakke og naturpark høje krav til robustheden af den påsvejsede membran, der skal beskytte betonkonstruktionen.</p><p id="p6">Tagarealet er blevet beklædt med tagmembranen Derbigum GC Antiroot fra producenten Derbigum. Løsningen er dobbeltarmeret, og dens særlige robusthed og tæthed betyder, at den især bruges som grundbelægning på konstruktioner, hvor der stilles høje krav til sikkerhed mod gennemtrængning af vand, såsom broer, parkeringsdæk og i tunneller.</p><p id="p7"><br /><em style="bold">Svejsning var op ad bakke</em></p><p id="p8">Ifølge tagdækker og direktør Jan Steinmüller fra Multi Tag Entreprise, som har stået for udførelsen af tagløsningen, har de helt særlige forhold og arbejdsbetingelser på Amager Bakke krævet specialkompetencer på en lang række områder.</p><p id="p9">-Ikke mindst logistikken har krævet nytænkning. Den stejle tagflade over en meget lang strækning gør det nemlig umuligt at transportere tagpaprullerne ved håndkraft. Derfor er der etableret depoter på en række platforme undervejs på bakken. Herfra fordeles de 110 cm brede tagpapruller via en 60 meter lang skinnebane på tværs af taget og omlastes til vogne, der ved hjælp af et fjernstyret elspil kører tagpaprullerne direkte op eller ned til tagdækkernes aktuelle arbejdssted, siger Jan Steinmüller.</p><p id="p10">-Hældningen på skibakken har også betydet, at det ikke har været muligt at anvende de store svejsevogne, som normalt bruges til membranarbejder. Derfor har vi også selv udviklet særlige svejsevogne til opgaven, tilføjer han.</p><p id="p11">Taget er nu klar til montering af selve skianlægget og naturparken.</p><p id="p12">-cmn.</p><p id="p1"><br /><em style="bold">Hvad sker der med den sorte kasse?</em></p><p id="p2">Jeg bor i Lyongade og går ofte forbi en bygning i Spaniensgade. Vi har ofte undret os over hvad den har været anvendt til før og hvem der ejer den nu? Er der planer om at rive den ned eller hvad skal der ske med den? Der var et lille forhus til den tidligere, som blev revet ned, men derefter er der ikke sket mere.</p><p id="p3">Karin Eriksen ? Amager Bladet kan oplyse, at boligselskabet Lejerbo København vil opføre et plejeboligbyggeri -i alt 45 almene plejeboliger med tilhørende serviceareal til borgere med sindslidende. Byggeriet er placeret på hjørnet mellem Oliebladsgade og Reberbanegade, hvor der ganske rigtigt i dag er et forladt byggeri, der igennem en årrække har stået tomt.</p><p id="p4">I et notat fra Københavns Kommune fremgår det, at der ikke er konstateret jourdforurening på grunden.</p><p id="p5">Center for Miljøbeskyttelse har imidlertid registreret to nedgravede olietanke på nabomatriklen, ligesom der på den tilstødende matrikel er konstateret forurening med blandt andet bly, zink og cadmium.</p><p id="p6">Det er endnu uvist, hvornår byggeriet påbegyndes.</p><p id="p7">Amager Bladet !.</p><p id="p1"> Lorteøen.</p><p id="p2">Det lidet flatterende øgenavn for Amager indfanger på mange måder den 
generelle opfattelse af øen:  </p><p id="p3">Et gammelt industrikvarter med lav status, sociale problemer og dårlig 
økonomi. I det hele taget en ø, der er bedst anvendt som vejen til 
lufthavnen  og ikke så meget  andet.</p><p id="p4">
Men nye tider er på vej for øen med det latrinære  tilnavn.</p><p id="p5">
Amager er dét sted i Danmark, som mæglere, geografer og økonomer sætter 
øverst på listen over områder, der er værd at investere i de kommende  år.</p><p id="p6">
»Amager har et meget stort vækstpotentiale - det bliver den nye 
Riviera,« siger partner i Nybolig Erhverv, Oscar  Meldgaard.

<br /><em style="bold"><br /><em style="bold">Rivende udvikling
</em><br /></em><br /></p><p id="p7">Også cheføkonom i Ejendomsforeningen Danmark, Thomas Torp, peger på 
Amager som et sted med fremtid  i.</p><p id="p8">
»Der er enorme muligheder på Amager. Der er masser af plads, og området 
er inde i en rivende udvikling. Tag for eksempel Islands Brygge  det 
plejer at være et sted, man ikke skulle gå alene, og nu er det både 
tjekket og attraktivt,« siger  han.</p><p id="p9">
Den nye metro bliver  trods vedholdende kritik  udpeget som Amagers 
største gevinst, da den gør tilgængeligheden til øen nemmere og 
 hurtigere.</p><p id="p10">
Forholdsvis lave boligpriser, indfaldsveje fra motorvejen, cykelafstand 
til centrum, Ørestaden og den nye Amager Strandpark er ligeledes på 
listen over den lille ø's  aktiver.</p><p id="p11">
Desuden er den attraktive beliggenhed i forhold til et skandinavisk 
marked en stor fordel. Med Kastrup Lufthavn, der er Skandinaviens 
største, og Øresundsbroen lægges nye alen til Amagers status som 
 trafikknudepunkt.</p><p id="p12">
Bygeograf, Ph.d. og lektor på Københavns Universitet, Sten Engelstoft, 
vælger også Amager som Danmarks mest lovende  investeringsområde.</p><p id="p13">
»Amager har traditionelt været lavstatus og ikke noget interessant sted 
for investorer. Det har været det sidste sted, man kunne finde villaer 
til en betalelig pris, men nu er området ved at vække interesse,« siger 
 han.

<br /><em style="bold">Store muligheder
</em><br /></p><p id="p14">Sten Engelstoft har forsket i industriområders udvikling og forandring 
fra industri til attraktive bolig- og  erhvervsområder.</p><p id="p15">Han mener, at Amager har de faktorer, der er nødvendige for at kunne 
udvikle sig til et attraktivt  erhvervsområde.</p><p id="p16">»Høj tilgængelighed  at det er nemt at komme til med både offentlig og 
privat transport  er det vigtigste at se efter, når man vil investere i 
nye områder til både bolig- og erhvervsbyggeri. Her har Amager særligt 
gode forhold,« siger  han.</p><p id="p17">Bygeografen tror på strækningen mellem kysten og Amagerbrogade, som et 
af fremtidens hot-spots, da her både er metro og med den nye strandpark 
også rekreative  områder.</p><p id="p18">
Ørestaden spår han som en succes på længere sigt, og endelig ser han de 
grønne områder på Vestamager som et godt sted for kommunen at bygge 
boliger til  menneskepriser.</p><p id="p19">
Ifølge Sten Engelstoft var det for 15-20 år siden typisk de gamle 
industrikvarterer i Københavns ydre dele, der var værd at investere i. 
Dengang flyttede hele fremstillingsindustrien ud af byen, og områderne 
gik fra blue collar til white collar  fra mænd i overalls til 
skjorteklædte  kontormus.</p><p id="p20">
De områder er København imidlertid ved at løbe tør for, og derfor er 
der nu plads til Amager på det  marked.


<br /><em style="bold">Lorte-øen
</em><br /></p><p id="p21">Det er ellers mange års dårligt image, øen skal rette op  på.</p><p id="p22">
Øgenavnet Lorteøen stammer helt tilbage fra slutningen af 1700-tallet, 
hvor man begyndte at køre Københavns latrinaffald til området i 
begyndelsen af Amagerbrogade og læsse det af dér. Bønderne spredte møget 
på deres marker, men der hang en ubeskrivelig stank over det  hele.</p><p id="p23">Det landlige liv fortsatte, og indtil slutningen af 1800-tallet var 
Amager et udpræget bondesamfund, hvor alle levede af  landbrug.</p><p id="p24">
Omkring 1920 udviklede øen sig til industrisamfund med både let og tung 
industri  især i Sundbyerne og Kastrup. Meget af industrien blev 
imidlertid lukket i løbet af 1970'erne  ikke mindst af miljømæssige 
årsager, da mange af fabrikkerne, f.eks. syrefabrikken i Kastrup, 
forurenede ganske  slemt.</p><p id="p25">
Med lukningen af fabrikkerne forsvandt mange arbejdspladser, men 
hovedparten af dem er vendt tilbage med udbygning af Kastrup Lufthavn, 
vækst i den lette industri og senest  Ørestaden.

<br /><em style="bold">Million-makeup
</em><br /></p><p id="p26">Både staten og Københavns Kommune har svunget den store makeup-pensel 
for at skaffe investeringer og gøre Amager mere tillokkende  gennem 
byfornyelse, metrobygning, bro og nyt  boligbyggeri</p><p id="p27">Eksempelvis er der afsat 220 mio. kr. til etableringen af Amager 
Strandpark  et rekreativt område med strand, park og  andelslejligheder.</p><p id="p28">Men ifølge bygeograf Sten Engelstoft har Københavns Kommune gjort det 
svært for sig selv at tiltrække investeringer til især Ørestaden, fordi 
kommunen har ladet et væld af investeringer samle sig omkring Københavns 
Nordhavn på  Østerbro.</p><p id="p29">
Her er et kontormiljø vokset frem de seneste år med blandt andet 
advokatfirmaer, Bank Invest og senest DFDS' nye bygning som  beboere.</p><p id="p30">
Ifølge lokalplanen kunne kommunen have krævet op til 25 pct. af 
etagearealet anvendt til  boliger.</p><p id="p31">
Men for at tiltrække investeringer har kommunen tilladt andelen af 
erhvervsejendomme at nærme sig 100  pct.</p><p id="p32">
»Hvis man ønskede investeringer i Ørestaden, burde man have holdt igen 
med at sælge de attraktive arealer omkring havnen. Det er formentlig én 
af grundene til, at det har gået lidt sløjt med at tiltrække investorer 
til Ørestaden,« siger Sten  Engelstoft.</p><p id="p33">
Men hvad kommer der så til at ske på  Amager?</p><p id="p34">Oscar Meldgaard, Nybolig Erhverv, forventer, at der vil blive en langt 
større blanding af boliger og kontorer i de nye områder på Amager, end 
man ser mange andre  steder.</p><p id="p35">
»Danskerne gider ikke de rene industriområder længere, for de vil ikke 
se på de tomme bygninger om aftenen. Der bliver åbnet for tanken om at 
blande bygningerne i områdets lokalplan,« siger Oscar  Meldgaard.</p><p id="p36">
Han forventer dog, at der vil blive en del besværligheder med 
miljøforhold  bl.a. støjdæmpning  når boliger og erhverv skal dele  grund.

<br /><em style="bold">Færre busser
</em><br /></p><p id="p37">Trods lovende ord om en lys fremtid er befolkning på Amager ikke over én 
kam begejstret for øens  udvikling.</p><p id="p38">
Metroens åbning har eksempelvis reduceret bustrafikken på Amager  til 
stor ærgrelse for  lokalbefolkningen.</p><p id="p39">
»Før tog det 18 minutter at komme fra Tårnby til Rådhuspladsen. Nu 
tager det 47, hvilket betyder, at jeg tager bilen  selv om jeg ikke kan 
finde nogen steder at parkere i byen,« fortæller docent i historie på 
Københavns Universitet, Karl-Erik Frandsen, som har forsket i Amagers 
historie og selv bor på  Amager.</p><p id="p40">
Også han spår dog Amager en brølende  fremtid.</p><p id="p41">
»Væksten vil utvivlsomt fortsætte  der er masser af plads i Ørestaden 
og metroen er i gang. Det er attraktivt at bo her, men folk på Amager er 
nok generelt noget klynkende. Det stammer sikkert fra dengang, de tømte 
toiletterne her,« funderer  historikeren.

</p><p id="p1">140 ÅR: Kaj Holbech gjorde i denne situation det eneste, der effektivt satte en stopper for kritikken. Han engagerede på stedet den åbenmundede unge mand, og bad ham skrive sporten bedre, end den var. Den 15-årige fik sin sag for, men det skal siges, at han holdt ud. Hans navn var Verner Riiber, og han var stadig med til at præge bladet, da Amager Bladet i 1974 fyldte 100 år.</p><p id="p2">Som tiden har været med Amager Bladet, har den været med i idrætten i særdeleshed. Der er gennem årene knyttet stærke bånd til foreninger, aktive og ledere ud over øen -bånd, der har ført til samarbejde om Amager Bladets Idrætspris, Amagermesterskaber i foldbold, kåring af årets fund, årets klub og årets idrætsleder, Sportstudsen og sidst, men ikke mindst, motionscykelløbet Amager Rundt.</p><p id="p3">Alt sammen noget, der skal tillægges stor betydning i et nærdemokratisk samfund, de fleste af os mener at leve i på Amager.</p><p id="p4">Lokalt sportsstof betragtes dog stadig af mange som et surrogat til dagspressens til enhver tid aktuelle, men ikke altid lige relevante, fremstilling af tingene.</p><p id="p5">Om det er rigtigt, kan kun læserne bedømme. Min fornemmelse siger det modsatte.</p><p id="p6">Tænkt blot på uger, hvor aviserne på landsplan udelukkende beskæftiger sig med VM i fodbold eller VM i håndhold. En ønskesituation for Amager Bladet. Og en sådan position kommer vi oftere og oftere i. Om den så udnyttes rigtigt, og godt nok, kan diskuteres.</p><p id="p7">Vi søger at give sporten en så bred dækning som muligt, men der er visse teknisk dikterede begrænsninger. Og det betyder, at udvælgelsen af stof sker efter et journalistisk skøn.</p><p id="p8">Helt afgørende er det at fortælle læserne hvor, hvornår og hvordan.</p><p id="p9">Det har siden sporten fandt indpas i Amager Bladet været en grundlæggende faktor.</p><p id="p10">De første 140 år har ført til et frugtbart samarbejde med øens rige idrætsliv. De næste 140 år vil gøre det samme.</p><p id="p11">Tusinder af år før den første avis så dagens lys, dyrkedes i oldtidens Grækenland legemsøvelserne løb, spydkast og diskokast, brydning og en simpel form for boksning. Og hvad der er værd at bemærke: Det blev betragtet som en værdifuld del af kulturlivet.</p><p id="p12">Langt senere kom idrætten her til lands. I begyndelsen af 1800-tallet vandt gymnastik frem i skolerne og på højskoler, men også på frivillig basis blev der, i tilknytning til skytteforeninger landet over, oprettet særlige gymnastikafdelinger.</p><p id="p13">Som i oldtidens Grækenland havde idrætten stærk binding til det nationale, og med et helt åbenlyst militært tilsnit. Men det var en bevægelse, der havde et enormt tag i befolkningen, og fra tidens europæiske foregangsland, England, vandt en række nye sportsgrene, først og fremmest fodboldspillet, hurtigt indpas i landet.</p><p id="p14">Det afgørende gennembrud som folkebevægelse fik idrætten i årene 1861-96, hvor de to store landsorganisationer, de Danske Skytte-og Gymnastikforeninger og Dansk Idræts Forbund blev stiftet.</p><p id="p15">I mellemtiden var første nummer af Amager Avis -i snoede gotisk bogstaver -dukket op. Men som andre aviser på den tid beskæftigede man sig ikke med idræt. Fra at have været en vigtig kulturfaktor i det klassiske Grækenland var idrætten på sin lange færd til kontinentets grænseland reduceret til en almen fritidsbeskæftigelse for piger og karle.</p><p id="p16">Kun i yderste nødstilfælde svang man sig op til at give spalteplads for en notits, dog kun hvis begivenheden var kædet sammen med honnør for flaget og en sang af højskolesangbogen.</p><p id="p17">Men efter dannelsen af de store idrætsorganisationer fik piben pludselig en anden lyd. Et af hovedstadens dagblade indførte samme år, som DIF blev stiftet, en fast rubrik med sport.</p><p id="p18">Set med nutidige øjne virker det som et myggestik på en elefant, men dengang var det virkelig en skranke, der faldt. Det banede således vej for Danmarks første virkelige sportsjournalist, legendariske Mr. Smile, der med en begejstret personlig fortællestil fik uvurderlig betydning for sportsstoffets indtog i den daglige avis.</p><p id="p19">Mr. Smiles pionerarbejde afspejlede sig også i Amager Bladet, i begyndelsen udelukkende i form at notitser indsendt af læserne, men efterhånden som den læseværdige værdi gik op for udgiverne, fik sportsstoffet en mere almen behandling. Resultatet blev afløst af mindre referater etc.</p><p id="p20">I 1953 stiftede Amager Bladets daværende sportsredaktør Egon Andersen » Amager Bladets Idrætspris « , og ved at kaste et blik på listen over prisens modtagere kan vi konstatere, at det nogle af Danmarks største sportsnavne, der kaster guldglans over prisen.</p><p id="p21">Vi uddeler også priserne » årets fund « , » årets klub « og » årets idrætsleder « , og Amager Bladet lever således op det ædle princip op, at vi både dyrker den lokale idræt i spalterne og samtidig bidrager til at markedsføre både aktive idrætsfolk, ulønnede ledere og kommende sportstjerner.</p><p id="p22"><br /><em style="bold">1979 DET STOD I AMAGER BLADET 1988 AMAGER-KRØNIKEN</em></p><p id="p23">1979: Amager havde pr. 1. januar 157.719 indbyggere.</p><p id="p24">Den nedlagte biograf, Merry Teatret på Amagerbrogade omdannes til et 500 kvadratmeter stort supermarked samt en større skoforretning.</p><p id="p25">Ni børn, 78 børnebørn og 22 oldebørn.</p><p id="p26">Så mange børn har den 77-årige Margrethe Kristensen.</p><p id="p27">1980: 1980 Dansk Sojakagefabrik på Islands Brygge springer i luften. Der er frygt for klorudslip, men fabrikkens kloranlæg er ubeskadiget. 1981: Beboerne i lejlighed i Lombardigade 21 blev noget chokeret, da de kom hjem. Lejligheden var delvis ødelagt, idet stormen havde revet ejendommens skorsten løs. Den var faldet ned gennem taget.</p><p id="p28">1982: Statsminister Anker Jørgensen skal tidligt op den 1. maj, idet han skal tale kl. 07.00 i Geislersgade 17.</p><p id="p29">1983: Skadestuen på Sankt Elisabeth er truet af lukning. Men nu har 20.000 amagerkanere skrevet under på, at man siger nej til at nedlægge den populære skadestue. 1984: 23-årige Connie Hedegaard bliver Folketingets yngste medlem. Hun valgtes som de konservatives repræsentant i Amagerkredsen, og slog direktør Finn Jørgensen ud ved at have flest personlige stemmer. I alt 2.208 vælgere stemte personligt på Connie Hedegaard, hvoraf de 1.383 blev opnået i Amagerkredsen.</p><p id="p30">1985: Knud Heinesen tiltræder som direktør for Københavns Lufthavne.</p><p id="p31">Et flertal i borgerrepræsentationen bestående af de konservative, socialdemokraterne og DKP vedtager at omdanne erhvervsarealerne på Østamager til boligområde.</p><p id="p32">1986: Niels Jørn Hahn tiltræder som direktør for R98 med henblik på at afløse Svend Seitzberg som adm. Direktør.</p><p id="p33">Med mindst 60 tons eksplosivt brændstof i tankerne kom SAS Jumbo-jetten Huge Viking ind til landing i Kastrup, efter en af de mest dramatiske flyvninger i skandinavisk flyhistorie.</p><p id="p34">En eksplosion og efterfølgende brand i en af flyets motorer satte en brat stopper for rejsen mod New York med 337 passagerer. Ingen kom til skade!.</p><p id="p35">1987: Amager Bladet afslører, at Amager Bio lukker, og at discountkæden Netto vil åbne butik.</p><p id="p36">1988: Den 20 juni fejrer dansk landbrug 200-året for stavnsbåndets ophævelse.</p><p id="p37">Det sker bl. a. med et kæmpemæssigt optog fra Frederiksberg -og med i optoget er også en delegation fra Amager, selvom bønderne på Sydamager aldrig var stavnsbundne.</p><p id="p38">Amagerlands Producentforening og Amagermuseet stod bag det lokale indslag med pigeri Amagerdragter.</p><p id="p1">En kæmpekuppel, næsten lige så stor som Marmorkirkens, vil rejse sig over Amager, når Det Islamiske Kulturcenter bliver bygget. Forbilledet er en af verdens smukkeste moskeer. Det afslører den københavnske arkitekt, Jarl Heger, der sammen med sin tyrkiske kollega Ragip Buluç skal tegne det nye skandinaviske center for islamisk kultur. Centret skal ligge på en 15.000 kvadratmeter stor grund i Njalsgade, lige over for Københavns Universitet. Den arkitektoniske mesterværk, Selimiye-moskeen i byen Edirne i den europæiske del af Tyrkiet, opført 1568-1574 af Sinan, skal kunne genkendes i det nye bygningsværk på Amager.</p><p id="p2">»Det er meningen, at moské-kuplen skal have en indvendigt diameter på 25 meter - nøjagtig som Selimiye. Men udadtil bliver den knapt så stor, fordi kuplen vil blive opført i en stålgitterkonstruktion, der er meget tyndere end originalens stenkuppel,« siger Jarl Heger. Under kuplen bliver rummet på ca. 500 kvadratmeter. Marmorkirkes kuppel er - til sammenligning - 30 meter i diameter. Moskeen bliver uden minaret'er, men ved at benytte samme kuppelform som den arkitektoniske berømthed i Tyrkiet ønsker arkitekterne at give den gamle udformning et moderne udtryk. »Vi ønsker at hæve arealet i Njalsgade og derved lave et plateau. Plateauets grundflade skal danne et mønster, der med farvekontraster i naturlig størrelse angiver, hvordan Selimiye ser ud. Vi arbejder med en tanke om at »dreje« wirekonstruktionen, som danner taget, en anelse, så den ikke følger grundplanen, men peger mod Mekka,« siger projektets danske arkitekt. Forsvarsministeriet ejer grunden »Faste Batteri«, hvor kulturcentet skal ligge. For ni år siden gav Folketingets finansudvalg lov til, at Det Islamiske Kulturcenter kunne leje grunden - under forudsætning af, at grunden anvendes til kulturcenter. Lejemålet løber frem til år 2031, og komitéen bag centret betaler symbolsk 1.000 kr. årligt i leje. Alligevel er der ikke blevet bygget - først og fremmest på grund af intern uenighed blandt de muslimske lande. Aldrig før har så detaljerede planer været lagt frem. Formanden for komiteen, den marokkanske ambassadør i Danmark, Omar Belkore, tror, at centret kan opføres for 40-50 mill. kr., bl. a. med støtte fra arabiske regeringer. Der er ikke taget stilling til, hvad der skal være under det hævede plateau, men det er muligt, der bl. a. bliver parkering. Centret skal sandsynligvis også omfatte forskellige andre aktivitetsrum til f. eks. islamisk bibliotek, skole, udstillinger, filmrum og administration. Inden ideerne kommer på papir skal Ragip Buluç og Jarl Heger på studietur til flere lande for at finde flere detaljer til projektet på Amager.</p><p id="p1">Trætte betonbygninger og rustne gitterhegn. Turen fra Indre By til Amager Strandvej signalerer ikke ligefrem, at man er på vej til Københavns nye velhaverkvarter.</p><p id="p2">Men pludselig dukker nye rækkehuse op med store altaner ud mod vandet. Og bag høje kraner og hjelmklædte byggearbejdere knejser endnu halvfærdige højhuse med op til 20 etager.</p><p id="p3">Her ligger også Strandhusene - nybyggede enfamilieshuse med hver sin private tagterrasse. De er alle er blevet solgt, selv om priserne lå på over 4 og 5 millioner kroner - et niveau, der indtil for nylig var helt usædvanligt på de kanter.</p><p id="p4">»For få år siden var det en tommel-fingerregel blandt ejendomsmæglere, at man næsten ikke kunne sælge et hus på Amager til mere end 4 millioner kroner.</p><p id="p5">Sådan er det bestemt ikke mere«, siger ejendomsmægler Thomas Enevold fra Danbolig Amager Strand.</p><p id="p6">Blandt køberne er Mads Kristensen og hans kæreste. De solgte deres lejlighed på Vesterbro og flyttede sidste år ind i et af Strandhusene - et hus på 140 kvadratmeter plus stor kælder lige ved strandparken til 5,5 millioner kroner.</p><p id="p7">»Vi søgte egentlig efter noget på Islands Brygge, men da vi så det her, var vi helt solgt over, at man kunne få et helt nyt hus så tæt på centrum og lige ud til stranden.</p><p id="p8">Mange af husene var allerede solgt, så vi skyndte os at reservere et«, siger Mads Kristensen, som arbejder i en bank.</p><p id="p9">Tanken om at lægge et stort beløb for et hus på Amager krævede dog lidt tilvænning, erkender Mads Kristensen.</p><p id="p10">»Det med at flytte til Amager stod ikke øverst på ønskesedlen fra start, og først virkede det lidt spøjst at købe så dyrt et hus på Amager. Det klinger jo lidt skævt et eller andet sted, og vi var ret vilde med livet på Vesterbro«, siger Mads Kristensen og fortsætter: »Men vi fornemmede også, at der ville komme en masse børnefamilier her. Vi kunne sende vores datter ud ad døren og finde nogen at lege med. I dag kan vi roligt sige, at vi ikke har fortrudt det«. PER THIEMANN.</p><p id="p11"><br /><em style="bold">Amagers positive klang</em></p><p id="p12">Det med, at Amager kan have en bestemt klang i nogles ører, kender Thomas Enevold alt til. Før udbygningen af strandparken var det da også sjældent, at selv indfødte amagerkanere kom i området.</p><p id="p13">Her var mest småindustri, og vandet var urent og så lavt, at man nærmest kunne gå til Sverige.</p><p id="p14">»Da de anlagde strandparken, ærgrede jeg mig over, at de kaldte den Amager Strandpark og ikke Københavns Strandpark.</p><p id="p15">Men med tiden har det jo fået en helt anden og positiv klang«, siger Thomas Enevold.</p><p id="p16">Den positive klang mærkes i den grad også på ejerlejlighedernes priser i området.</p><p id="p17">Flere er nu udbudt til over 50.000 kroner kvadratmeteren. En af dem ligger på fjerde sal på hjørnet af Øresundsvej og Amager Strandvej. Den nuværende ejer købte i 2012, men har nu sat til salg.</p><p id="p18">Thomas Enevold vedgår, at prisen på 6,25 millioner kroner for 119 kvadratmeter nok kan tage pusten fra mange, Men det samme kan udsigten fra den 70 kvadratmeter store, private tagterrasse.</p><p id="p19">Med 180 graders udsyn til Øresund er den som taget ud af en musikvideo eller reklamefilm. Skulle solen være vandret om på bygningens anden side, er der også stor altan der, og man kan se på naboaltanerne, at der er investeret i nye gasgrill stort set alle steder.</p><p id="p20">Ikke langt derfra rejser Strandtårnets 14. etager sig mod himlen. Her er den 148 kvadratmeter store lejlighed på øverste etage netop blevet solgt for 7,5 millioner kroner.</p><p id="p21">Den står ikke færdig endnu, men tager man byggearbejdernes udvendige elevator derop, kan man midt i ledninger og rå mure opleve udsigten fra 46 meters højde med havet til den ene side og byen til den anden. En udsigt, som de fleste i København formentlig kun oplever, hvis de besøger et af byens to SAS-hoteller eller tager en tur i Tivolis Gyldne Tårn.</p><p id="p22"><br /><em style="bold">Lidl i stueetagen</em></p><p id="p23">Prisudviklingen i området er gået stærkt, men det har været en glidende overgang, forklarer Tony Christrup. Han er udviklingsdirektør i Arktitektgruppen, som står bag en stor del af de nye boliger i området.</p><p id="p24">Først var kvadratmeterprisen 30.000-35.000 kroner på selskabets første projekt med rækkehusene. Næste projekt blev den 37.000-38.000 kroner, og med de seneste er den oppe på 41.000 kroner i snit.</p><p id="p25">»Det sidste er så også boliger af en helt anden standard, end vi havde tidligere.</p><p id="p26">Men der har været en glidende udvikling herude, som har understøttet de stigende priser. Vi har hele tiden troet på det, men det er gået væsentlig stærkere, end vi i vores vildeste fantasi havde troet«, siger Tony Christrup.</p><p id="p27">Ved de mange nye byggerier ligger dog ikke mange butikker endnu.</p><p id="p28">Og det virker umiddelbart paradoksalt, at en af af områdets mest eksklusive ejendomme har discountsupermarkedet Lidl i stueetagen.</p><p id="p29">»Vi håber selvfølgelig, at vi også får nogle af de typer butikker herud, som man finder i Indre By, for eksempel Lagkagehuset eller Emmery's«, siger Thomas Enevold.</p><p id="p30">Han understreger, at der af samme årsag er gjort plads til liberalt erhverv i stueetagen på de fleste af byggerierne.</p><p id="p31">I nær fremtid vil der ligefrem blive etableret en hel strandpromenade, forklarer ejendomsmægleren: »Så er det ret sjovt at tænke på, at der indtil for ret nylig var en kiosk et stykke oppe ad Øresundsvej, der skiltede med, at den var ' Sidste kiosk inden stranden'. Der var vitterlig ikke et øje hernede på stranden for fire år siden. Det er gået meget stærkt«, siger Thomas Enevold.</p><p id="p32">Mads Kristensen har da også oplevet, at det fortsat kræver lidt forklaring, når han fortæller til andre, hvor han og kæresten har købt hus.</p><p id="p33">»Der er stadig mange, som slet ikke kender Amager Strand-området. Det hedder jo noget med Amager, men når man fortæller, at man bor lige ved stranden, synes folk, at det lyder lækkert«, siger Mads Kristensen: »Jeg plejer at sige, at jeg bor på Strandvejen«.</p><p id="p34">per.thiemann@pol.dk </p><p id="p35">Vi håber selvfølgelig, at vi også får nogle af de typer butikker herud, som man finder i Indre By, for eksempel Lagkagehuset eller Emmery's Thomas Enevold, ejendomsmægler.</p><p id="p1">En geofysiker og en repræsentant for Selskabet for Grøn Energi sidder i panel sammen med arrangøren Enhedslisten Amager, når der på torsdag 20. september klokken 19 i Salen i Kvarterhuset i Jemtelandsgade inviteres til debatmøde om konsekvenserne af miljøforandringerne på hele jordkloden.</p><p id="p2">Og Danmarks lavtliggende områder vil næppe gå fri, hvis stigningen i verdenshavenes vandstand begynder at kunne tælles i meter. Amager ligger meget lavt - hvornår bliver det vores tur? spørger arrangøren som optakt til mødet.</p><p id="p3">En af aftenens gæster er geofysiker hos Dansk Rumcenter, Abbas Khan, der forsker i afsmeltning af isen på Grønland. </p><p id="p4">Via GPS-målinger og satellitmålinger har han påvist, at afsmeltningen af den grønlandske is i årene før 2004 årligt var på 100 kubikkilometer vand - i årene efter 2004 er afsmeltningen vokset med op til 350 kubikkilometer årligt, svarende til 350.000 milliarder liter vand. </p><p id="p5">Ud fra tallene konkluderer han, at de hidtidige forudsigelser om vandstigninger - 70 cm i de næste 100 år - ikke holder. Forskningen tyder på, at tallet nærmere er 300 cm. Abbas Khan fortæller denne aften, hvad det vil betyde for os på Amager.</p><p id="p6">På mødet vises også en lille film, hvor man kan se, hvor på Amager vandet trænger frem, for hver meter vandet stiger.</p><p id="p7"><br /><em style="bold">Løsningen</em></p><p id="p8">Foruden skrækscenarierne byder debatmødet også på en slags løsning. </p><p id="p9">Formanden for Selskabet for Grøn Teknologi, Michael Søgaard Jørgensen, præsenterer en energiplan der vurderer, at Danmark kan opbygge et 100 procent vedvarende energisystem i 2030. Gennem 11 anbefalinger får publikum anvist en omlægning af vores energisystem, hvor udslippet af drivhusgaser reduceres med 60 procent i 2030 i forhold til 1990. Især er der stort effektiviseringspotentiale i industrien.</p><p id="p10">Endelig deltager klimaordfører for Enhedslisten i Folketinget, Per Clausen, der vil redegøre for sit partis indsats i miljødebatten.</p><p id="p1">der tidligere er blevet kåret til årets idrætsleder.</p><p id="p2">HELE ØEN: Det er sjældent, at én af verdens bedste svømmere står skulder med skulder med judoklubben Mitanis formand Karen Berg, men sidste tirsdag blev mødet mellem verdensstjernen og vandbæreren en realitet, da Amager Bladet kårede årets fire idrætsprisvindere.</p><p id="p3">Hun bookede ind til tiden på Hotel Park Inn -Jeanette Ottesen, regerende VM-bronzevinder og EM-sølvvinder i favoritdisciplinen butterfly. Direkte fra træningslejr under varme himmelstrøg i Mexico til dansk vinterkulde, men også til varme lykønskninger.</p><p id="p4">Med kåringen af Amager Bladets Idrætspris 2010 kan vandkanonen fra Kvik Kastrup tage springet ud i de to vigtigste år i karrieren med OL i London i 2012 som det helt store mål.</p><p id="p5">For efter de to VM-og EMmedaljer i 2010 er Jeanette Ottesen et af Danmarks største OL-medaljehåb, når det går løs i den engelske hovedstad.</p><p id="p6"><br /><em style="bold">Politibetjent efter OL</em></p><p id="p7">» Jeg forventer at få kravtiderne i løbet af et par måneder, og det er mit mål at klare kravet ved VM, « forklarede Ottesen efter prisuddelingen, hvor pengepræmien på 5.000 kr. fra DanBolig og Nordea faldt på et tørt sted.</p><p id="p8">Team Danmark-støtten rækker ikke langt, når der skal betales regninger og træning og konkurrencer opsluger alt tid til at kunne have et job ved siden af.</p><p id="p9">» Det er ekstremt hårdt, og det er også baggrunden for, at beslutningen om at stoppe efter OL i London står ved magt, « siger Jeanette Ottesen og løfter sløret for, at hun vil påbegynde en uddannelse som politibetjent, når den sidste håndflade er sat mod bassinkanten.</p><p id="p10"><br /><em style="bold">Amalies gyldne fremtid</em></p><p id="p11">For 14-årige Amalie Dideriksen er ordet karrierestop langt ude i fremtiden. Den talentfulde Amagerrytter kører allerede fra drengene, og komitémedlem Benny Nielsen er ikke i tvivl om Amalies potentiale.</p><p id="p12">» Komitéen er god til at spotte talenter, der kan skabe en karriere. Brian Holm Sørensen blev kåret til årets fund i 1981, og han blev Tour de Francerytter, « sagde Benny Nielsen i motiveringen af Amalie, der ankom til prisuddelingen med blandt andre Amager Cykle Rings nyudnævnte formand, Lone Billehøj.</p><p id="p13"><br /><em style="bold">Vi kan altid bruge penge</em></p><p id="p14">Komitémedlem Anita Wagner motiverede valget af rugbyklubben CSR/ NAnok som årets klub. En kåring, der faldt i god jord hos klubbens formand André Nielsen og hans forgænger, Christian Søe, » Det er en dejlig pris, og vi kan altid bruge pengene i ungdomsafdelingen, « konstaterede formanden, efter at have modtaget den store check på 10.000 kroner af Niels Hald fra Dan-Bolig og filialdirektør Mikkel Nygaard fra Nordea på Islands Brygge.</p><p id="p15"><br /><em style="bold">Akut-Karen</em></p><p id="p16">I Judoklubben Mitani kan medlemmerne ikke undvære den flyvske formand Karen Bewrg.</p><p id="p17">Hun er simpelthen her, dér og allevegne. Og med prisen som årets idrætsleder er det en fortjent anerkendelse til en idrætsleder, der satser på både elite og bredde og for at få udbredt judosporten.</p><p id="p18">» Det er derfor du går under navnet akut-Karen i unionen, « sagde komitémedlem Søren Saugmann, da han motiverede kåringen af Karen Berg, der for alvor begyndte at slå sine folder i Amager-klubben, da døtrene meldte sig ind.</p><p id="p19">Traditionen tro var der rift om prisvinderne, og specielt Amalie Dideriksen måtte flere gange stille op til fotografering.</p><p id="p20">Amalie kan nu supplere familiealbummet med endnu en pris, idet farmand Kenneth i fjor blev kåret til årets idrætsleder.</p><p id="p1">140 ÅR: Det er næsten en naturlov, at store anlægsprojekter giver anledning til store protester. Borgere, der føler sig chikaneret af støj fra boreog gravemaskiner, sender stribevis af klageskrivelser til myndighederne for at få sat en stopper for enten projektet eller larmen i anlægsperioden. I de fleste tilfælde ender den slags protester i Natur-og Miljøklagenævnet eller ved en domstol.</p><p id="p2">Da et flertal i Folketinget besluttede, at der skulle anlægges en Metro i tre etaper med to etaper på Amagersiden, lød et ramaskrig så højt, at lyden trængte igennem de tykke mure på Christiansborg.</p><p id="p3">Sundby Lokalråd og Sundbyernes Handelsforening mobiliserede en underskriftsindsamling for at få en tunnelbane under Amagerbrogade, og det var meget få, der kunne se fidusen i en linjeføring fra Christianshavn via Islands Brygge til Ørestad og Vestamager. Men det var også dengang, hvor Ørestad endnu bare var en pløjemark, og før den københavnske overborgmester Jens Kramer Mikkelsen (S) for alvor fik placeret kraner på området.</p><p id="p4">Daværende finansminister Mogens Lykketoft (S) modtog de flere tusinde underskrifter, men anlægsarbejdet gik i gang, og i 2002 åbnede de første to etaper af Metroen -uden de store politiske sværdslag.</p><p id="p5"><br /><em style="bold">Skyttegravskrig</em></p><p id="p6">Den politiske enighed holdt ikke længe.</p><p id="p7">Da Metroens tredje etape, Østamagerbanen på strækningen fra Lergravsparken til Kastrup Lufthavn, skulle anlægges, gik der storpolitik og skyttegravskrig i foretagendet.</p><p id="p8">Østamagerbaneselskabet I/ S fik til opgave at styre projektet på plads, og for bordenden sad overborgmester Jens Kramer Mikkelsen som adm.</p><p id="p9">direktør. I samme periode var der indgået aftale mellem Københavns Kommune og Tårnby Kommune om at anlægge Ny Amager Strandpark, hvoraf Tårnby skulle betale en mindre andel på syv millioner kroner for at få det økonomiske regnestykke til at gå op. En fair fordeling med tanke på, at dele af den nye strandpark skulle vandre ind over kommunegrænsen til Tårnby.</p><p id="p10">Da Kramer og Tårnbys borgmester Henrik Zimino en solrig efterårsdag i september 2005 mødte hinanden på perronen til rejsegilde for metroens station i Kastrup Lufthavn, kunne de give hinanden håndslag på, at den sidste stump af Østamagerbanen ville blive færdig til tiden. I oktober 2007.</p><p id="p11">Men forud var de to partifæller røget i totterne på hinanden. Zimino var stærkt utilfreds med, at Kramer i sin egenskab som både overborgmester i København og adm. direktør for Østamagerbaneselskabet kunne overtrumfe Tårnbys ønske om, at metroen blev nedgravet i hans kommune.</p><p id="p12">Zimino følte sig bondefanget og kaldte den projekterede højbane for både » grim « og » modbydelig « . Zimino trak det ultimative es i ærmet for at få Kramer på andre tanker.</p><p id="p13">Han smækkede låget på pengekassen og nægtede at betale den aftalte andel til den nye Amager Strandpark.</p><p id="p14">Tovtrækkeriet endte med, at Tårnby-strækningen kom ned på en dæmning og gravet under Saltværksvej.</p><p id="p15">» Det er langt fra den bedste løsning, men en klar forbedring i forhold til den første beslutning, « forklarede Zimino ved det historiske rejsegilde i Kastrup.</p><p id="p16"><br /><em style="bold">Boserup-penge til Tårnby</em></p><p id="p17">Djævelen ligger som altid i detaljen, og hele miseren kom til at koste Tårnbys skatteydere en regning på 30 millioner kroner, mens det resterende beløb på 15 millioner kroner for at få højbanen ned på jorden kom fra Københavns Lufthavne A/ S.</p><p id="p18">Lufthavnens direktør Niels Boserup var presset til at smide penge efter Zimino, hvis lufthavnens ønske om at blive Nordens trafikale knudepunkt skulle gå i opfyldelse. Her var metroen en vigtig brik i det store puslespil og alt for vigtig til, at Kramers og Ziminos skænderi skulle blokere for projektets færdiggørelse.</p><p id="p19">» Boserup er udmærket klar over, at denne etape er lavet af hensyn til lufthavnen, så derfor gik han ind i Tårnbys miljøprojekt. Metroen vil ikke tjene noget stort formål i Tårnby.</p><p id="p20">Stationens beliggenhed er et klart plus i forhold til erhvervsudviklingen og Den Blå Planet, men jeg tvivler på, at metroen vil være attraktiv nok for kommunens borgere, « lød det syrligt fra Zimino.</p><p id="p21">Høflighedsfraserne stod ellers i kø på perronen, hvor det vrimlede med LÆS VIDERE SIDE 32 VIP-personer af enhver støbning. Og Kramer afslørede, at han ofte havde været ude at bade i Kastrup Søbad, og at metroen nok skulle lokke flere københavnere ud til Ziminos prestigebyggeri.</p><p id="p22">» Men vandet må ikke være så koldt, « jokede Kramer.</p><p id="p23"><br /><em style="bold">Metrogruppe en realitet</em></p><p id="p24">Helt efter planen blev Østamagerbanen indviet i oktober 2007 med indvielsesfest på de fire stationer mellem Lergravsparken og lufthavnen; Øresund, Amager Strand, Femøren og Kastrup. Det meste af forbindelsen kører på jorden, mens den på kortere strækninger kører i en åben grav.</p><p id="p25">Ved Hedegårdsvej og lufthavnen kører den på dæmning.</p><p id="p26">For mange Tårnby-borgere var indvielsen afslutningen på en flerårig kamp for at få bremset hele anlægsarbejdet.</p><p id="p27">Det var især husejerne, der fik eksproprieret deres huse, som følte, at deres interesser var kørt ud på et sidespor.</p><p id="p28">På den anden side af kommunegrænsen lå Kramer i skyttegravskrig med ophidsede borgere på Østamager, og internt hos Socialdemokratiet kom der revner i fugerne, da flere landsog lokalpolitikere med Amager-rødder gik ud og støttede borgernes krav om total nedgravning.</p><p id="p29">Borgerne begyndte at samle sig i små-grupper for at få større gennemslagskraft, og i området omkring Italiensvej blev der taget initiativ til at danne Amager Metro Gruppen, hvis hovedformål var at bekæmpe den projekterede linjeføring og højbane.</p><p id="p30">Gruppen fik mobiliseret flere hundrede borgere, som frygtede for støj under byggeperioden, faldende huspriser og i det hele taget en skamfering af området.</p><p id="p31"><br /><em style="bold">S-politikere gik på banen</em></p><p id="p32">Kramer og Østamagerbaneselskabet var ikke til hugge og stikke i, men da tre socialdemokratiske folketingsmedlemmer, Karen Jespersen, Claus Larsen-Jensen og Jette Bergenholz Bautrup, erklærede, at de støttede borgernes kamp, fik gruppen ny næring til at fortsætte kampen.</p><p id="p33">» Alle må kunne se, at der ikke er fornuft i at lave et trafikanlæg i seksotte meters højde gennem boligkvarterer.</p><p id="p34">Det kan man simpelt hen ikke byde folk. Så må vi hellere undvære den tredje etape af Metro, « sagde Karen Jespersen, der mente, at der burde foretages yderligere undersøgsler af, om der overhovedet var et trafikalt behov for en metro på Østamager.</p><p id="p35">Amager Metro Gruppen kørte sagen helt til Højesteret, som endegyldigt slog fast, at metroen ikke ville blive nedgravet.</p><p id="p36">Et slag var tabt, men et nyt skulle vindes, mente gruppens formand, Martin Einfeldt, der sammen med næstformanden i grundejerforeningen Hellebo, Bo Falkencrone, satte metroen som tema for kommunalvalgkampen i 2005.</p><p id="p37">» Politikerne skal stå til regnskab for deres handlinger, « tordnede de og inviterede til politisk vælgermøde.</p><p id="p38">» Vi vil holde et vælgermøde, hvor vi vil gøre politikerne ansvarlige for metrobyggeriet. Men det kan ikke udelukkende køre på en enkelt sag, så derfor gør vi det i samarbejde med Sundby Lokalråd, « forklarede Martin Einfeldt.</p><p id="p39">Amager Metro Gruppen var selvsagt ikke på invitationslisten til ' rejsegildet' i lufthavnen, men gruppens medlemmer mødte talstærkt frem for at aflevere deres budskab.</p><p id="p40">Foran lufthavnen stod de opmarcheret med et banner med teksten: » Kramer lovede nedgravning «.</p><p id="p41"><br /><em style="bold">400 millioner passagerer</em></p><p id="p42">I tørre tal har flere end 400 millioner passagerer kørt med det førerløse tog siden åbningen af den første etape i 2002. Det svarer til, at hver eneste dansker har taget en tur med metroen 74 gange.</p><p id="p43">I øjeblikket bærer byen præg af det massive arbejde med at anlægge mere metro. Cityringen er det største anlægsprojekt i hovedstaden, siden Christian IV anlagde Christianshavn i 1600-tallet. 17 nye metrostationer vil stå klar i 2018.</p><p id="p44">Kilde: Amager Bladets dækning af sagen.</p><p id="p45"><br /><em style="bold">1921 DET STOD I AMAGER BLADET 1925 AMAGER-KRØNIKEN</em></p><p id="p46">1921: Folketallet på Amagerbro Kvarter opgøres til 7.757.</p><p id="p47">St. Magleby i festrus i anledning af 400 året for hollændernes ankomst med kongefamilien og andre gæster fra Danmark og Holland på besøg i kirken, hvor Hollænderbyens inderkreds betaler for at komme med på maleri, der den dag i dag kan ses i hallen til rådhuset på Kirkevej.</p><p id="p48">Den Kongelige Mønt opføres på Amager Boulevard.</p><p id="p49">1922: Amagerbro-kvarterets indbyggertal, der ved Sundbyernes indlemmelse i 1902 var 151, er nu steget til 7.757 som følge af ejendomsbyggeriet.</p><p id="p50">Amager Travbanen -dobbelt så stor som travbanen i Charlottenlund -åbner for løb søndag den 13. august.</p><p id="p51">Kongelundsvejen åbnes for at lette torvekørslen og fremme villabebyggelse af Vestamager. 1923: Bankrådet ved Amagerbanken nedsætter sin tantieme fra 25 til 15 procent -et eksempel til efterfølgelse for andre banker, skriver Socialdemokraten.</p><p id="p52">1924: Alle Helgens Sogn oprettes 3.</p><p id="p53">november ved udskilning fra Nathanaels og Sundby Sogn. Linie 4, der i fire år har været forlænget til Sundby, afkortes til Trianglen-Thorhavnsgade.</p><p id="p54">1925: Lufthavnen flyttes fra Kløvermarken til græsmarken i Kastrup, og Wilhelm Hammer indretter restaurant i » Krudthuset «.</p><p id="p55"><br /><em style="bold">1926 DET STOD I AMAGER BLADDET 1931 AMAGER-KRØNIKEN</em></p><p id="p56">1926: Amagerbanken ombygger sit hovedkontor, så der bliver plads til telegrafstation på hjørnet af Carl Lundsgade -på hjørnet mod Uplandsgade er allerede poststation.</p><p id="p57">1927: Der oprettes mindetavle på Dragør Kirke med navne på dem af byens sønner, der er blevet borte på søen. Amagerbankens stifter, E. B. Pertersen dør, 74 år Første flyveulykke i Kastrup.</p><p id="p58">1928: Amagerbankens 25 års jubilæum fejres med gaver til Kastrups Fremme, Dragørs Fremme, Amagermuseet og Københavns Understøttelsesforening for trængende i Sundby, Christianshavn og Islands Brygge, desuden en måneds gage til personalet og ti procent til aktionærerne, der på generalforsamlingen i Sønderbros Selskabslokaler fik hummer og kylling i stedet for forloren skildpadde. 1929: Jerngitteret om den gamle frimurerloge i København købes for knap 4.000 kroner og opsættes som kirkepladsen i Dragør.</p><p id="p59">1930: Dragør Museumsforening stiftes i januar for at skabe supplement til øens anden historiske samling på Amagermuseet. 1931: Dragør fejrer 500 års byjubilæum med besøg af to monarker -Christian II -i skikkelse af overofficiant Jensen fra Badestuevælen og Christian X. En mild ordensbyge udebliver, fordi man kommer for skade at give den rigtige majestæt et glas the, mens kommunalbestyrelsens formand, afholdsmanden Aggerlin får punch.</p><p id="p1">Talentsamarbejdet Amager 27 (A27) afsluttede rækken af træningskampe hen over vinteren med to storsejre og et knebent nederlag mod Hvidovre i weekenden.</p><p id="p2">Der var klasseforskel i to af tre kampe på kunstgræsbanerne ved Tårnby Stadion i lørdags, da Amager 27 tørnede sammen med Hvidovre IF i både U/ 12-, U/ 13-og U/ 14-årgangen.</p><p id="p3">Hvidovre har ellers DBU's B-ungdomslicens og dermed fast adgang til de bedste ungdomsrækker i DBU-regi, men de havde det svært mod det nystartede talentsamarbejde på det sydlige Amager med de bedste talenter fra AB Tårnby, Dragør Boldklub og Kastrup Boldklub.</p><p id="p4">Det var de yngste Amager 27-spillere på U/ 12, som spillede den første kamp, og den endte med en aldeles suveræn sejr til A27. U/ 12-drengene vandt hele 12- 0 over Hvidovre og var overlegne i alle spillets facetter.</p><p id="p5">Mens U/ 12-drengene stadig spiller 8-mandsfodbold på halv bane, spilles der 11-mandsfodbold på fuld bane hos både U/ 13-og U/ 14-drengene. Imidlertid ændrede dette i første omgang ikke på, at A27-drengene dominerede stort. A27s U13-hold vandt med hele 8- 1 over Hvidovres drenge, som ellers til daglig spiller i Øst 1 - den bedste række i København/ Sjælland.</p><p id="p6">I U/ 14-kampen fik Hvidovre dog lidt oprejsning for de to store nederlag i de yngre årgange.</p><p id="p7">A27 fik en rædselsfuld start og kom hurtigt bagud 0- 3, men derefter satte Amager-drengene sig på kampen og kom foran både 4- 3 og 5- 4, inden Hvidovre desværre nettede to gange til allersidst til slutresultatet 5- 6 i en livlig og tempofyldt kamp.</p><p id="p8">Kampene mod Hvidovre var den sidste af en lang række træningskampe, som A27 har spillet hen over efteråret og vinteren, siden A27-talentsamarbejdet blev skudt i gang med den første træning sidst i oktober. Og de foreløbige erfaringer har været meget positive.</p><p id="p9">Dels har det været rigtig gode og intense træningspas, som A27-spillerne har været igennem hver fredag, og dels har formkurven i træningskampene været støt stigende.</p><p id="p10"><br /><em style="bold">Sejr over de svenske mestre</em></p><p id="p11">Og det har ikke været hvem som helst, A27-holdene har mødt. Det har været stærke danske hold som HIK, Næstved, FC Helsingør og FC Nordsjælland, og det har været svenske Helsingborg og Malmø FF. Sidstnævnte mødte A27-holdene både i en af de allerførste træningskampe i november, hvor alle tre hold fik store klø af de svenske mestre, og igen i februar, hvor det var tydeligt, at A27-holdene var blevet langt bedre sammenspillet.</p><p id="p12">A27s U/ 12-hold hentede en flot 5- 1-sejr over Malmø, og U/ 13 spillede uafgjort 0- 0, mens U/ 14 stadig måtte indkassere et nederlag, men kun på hæderlige 4- 1 efter en fin indsats.</p><p id="p13">A27-drengene deltog også i det stærkt besatte svenske stævne, LF Cup, omkring nytår, hvor drengene klarede sig over al forventning.</p><p id="p14">Alle tre hold nåede finalen, hvor det dog desværre kun var U/ 12-drengene, som løb med den store pokal.</p><p id="p15">I kvartfinalen kunne U/ 13-drengene samtidig glæde sig over at slå de lokale rivaler fra Sundby Boldklub, som i flere år har været den bedste Amager-klub i 2004-årgangen og netop fuldt fortjent har fået adgang til Øst 1-rækken.</p><p id="p16">Resultaterne i sig selv er ikke afgørende for A27-projektet, men det viser, at talentmassen er til stede på det sydlige Amager, når klubberne arbejder sammen.</p><p id="p17">Alt i alt har den første tid med A27-samarbejdet været meget positiv, og i de kommende måneder fortsætter de 20 bedste spillere i hver årgang på tværs af AB Tårnby, Dragør Boldklub og Kastrup med at træne sammen hver fredag på skift i de tre klubber.</p><p id="p18">Samtidig vil de fortsat spille enkelte træningskampe og elitestævner sammen ud over kampene for moderklubberne.</p><p id="p19">Derudover er der i februar kommet en årgang mere med i samarbejdet, nemlig U/ 11-årgangen for drenge født i 2006.</p><p id="p1">Bestyrelserne i fusionsklubben Amager Uniteds to moderklubber, Kastrup Boldklub og Tårnby Boldklub, er dybt uenige om, hvordan talentudviklingen, der bl.a. skal sikre en stabil fødekæde til 1. senior i den fælles overbygning, skal foregå. Samtidig mener flere medlemmer af bestyrelsen i Amager United Aps, at formanden for Kastrup Boldklub, Gorm Thorius, har vist så stor mangel på loyalitet over for den fælles vision om at skabe et amagerkansk fodboldflagskib, både for seniorholdet og i ungdomsrækkerne, at de direkte opfordrer ham til at gå af - jo før jo bedre.</p><p id="p2">»Jeg mener, at Gorm Thorius i klubbens interesse bør træde tilbage som formand,« siger Kim Lagstrøm, der er tidligere 1. holdsspiller i Kastrup Boldklub og i dag er klubbens medlemsvalgte repræsentant i Amager Uniteds bestyrelse. <br /></p><p id="p3"><em style="bold">Rammer bredden</em></p><p id="p4">Han bakkes bl.a. op af direktør og medejer af Amager United Aps Jan Amtrup. </p><p id="p5">Stridens kerne er det fælles elitearbejde i ungdomsrækkerne. Hidtil har moderklubberne leveret ungdomsspillere til de fælles elitehold 1. drenge, 1. junior og 1. ynglinge i Amager United-regi, men det samarbejde har bestyrelsen i Kastrup længe ønsket ændret. I modsætning til i denne sæson vil man ikke længere være en del af samarbejdet omkring drengeafdelingen, dvs. spillere i alderen 12-14 år.</p><p id="p6">»Vi mener, at en elitesatsning i drengeafdelingen er at gå for langt ned aldersmæssigt. I år har budgettet ligget på ca. 200.000 kr., og det er ganske enkelt for meget at bruge på et enkelt drengehold, fordi det går ud over bredden,« siger Gorm Thorius, formand i Kastrup Boldklub, der understreger, at han bakkes op af en enig bestyrelse. <br /></p><p id="p7"><em style="bold"> Skårene blev klinket</em></p><p id="p8">Den holdning fik i sidste uge Tårnby Boldklubs bestyrelse til i kontante vendinger at opsige det fælles ungdomssamarbejde fra og med næste sæson. Her ønskede man ifølge formand Peter Rosenberg at gå i den stik modsatte retning, nemlig at udvide satsningen til også at omfatte de bedste lilleputter.</p><p id="p9">Onsdag i denne uge lykkedes det de to formænd at klinke skårene så meget, at man nåede frem til, at Rosenberg skulle forsøge at overtale sin bestyrelse til at genoptage samarbejdet for de bedste juniorspillere.</p><p id="p10"> I mellemtiden var ynglingesamarbejdet nemlig blevet overhalet af et projekt sat i søen af Dragør Boldklub, der involverer ynglingeafdelingerne i flere af øens fodboldklubber. <br /></p><p id="p11"><em style="bold">Ansvar for eliten</em></p><p id="p12"> På et bestyrelsesmøde i Tårnby Boldklub torsdag fik Peter Rosenberg derefter mandat til at genoptage elitesatsningen i juniorafdelingen.</p><p id="p13">»Hvis vi skal sikre den optimale fodbolduddannelse af spillerne og samtidig sikre os imod, at de bedste søger væk fra øen og til andre klubber, så skal vi ned og have fat i spillerne, når de er 10-11 år. Så det er i den grad et tilbageskridt for fodbolden på Amager, men det var den løsning, der politisk set var mulig,« konstaterer Peter Rosenberg.</p><p id="p14">Selv om der nu er taget en beslutning, er der flere fodboldledere i begge lejre, der ærgrer sig over, at elitesatsningen nu hænger i bremsen.</p><p id="p15">»Vi har selvfølgelig et ansvar over for bredden, men vi har så sandelig også et ansvar over for eliten. Hvis vi skal lave målrettet talentarbejde, så skal vi have fat i dem, når de er lilleputter. Så er det nok at begynde, når de er 15-16 år, for da er det allerede for sent,« siger fodboldinstruktør Steen Gleie, der repræsenterer ungdomsafdelingen i Tårnby Boldklubs bestyrelse. <br /></p><p id="p16"><em style="bold">Amagers Berlinmur</em></p><p id="p17">Han mener, at Gorm Thorius bærer den største del af skylden for, at samarbejdet nu er blevet væsentligt indsnævret:</p><p id="p18">»Jeg har siddet med ved forhandlingerne med Kastrup Boldklub, og det har været meget svært, fordi de hele tiden er kommet med diktater.«</p><p id="p19">Også den tidligere topspiller i Kastrup Kim Lagstrøm begræder situationen:</p><p id="p20">»Det, Gorm Thorius reelt lægger op til, er, at vi skal skrue tiden tilbage til dengang Berlinmuren stadig delte Amager Landevej med os på den ene side og Tårnby på den anden. Men det, der ærgrer mig mest, er, at det går ud over børnene.«</p><p id="p21">Det synspunkt preller imidlertid af på Gorm Thorius.</p><p id="p22">»For mig er de mennesker bedøvende ligeglade med bredden. Selv om de siger noget andet, så går de i praksis ind for, at langt de fleste ressourcer skal gå til eliten, og så kan det godt være, at vi er mere sociale i Kastrup, men det vil vi ikke være med til,« siger han og uddyber:</p><p id="p23">»Som det har været i år, så har Kastrup Boldklub brugt 90.000 kr. på de 15 af vores drenge, der er med på Amager Uniteds elite-drengehold. Til sammenligning har vi brugt 20.000 kr. på de 40 drenge, der løber rundt her hos os, og det synes vi ikke er en rimelig fordeling.«</p><p id="p24">I den forbindelse undrer Gorm Thorius sig i øvrigt over, at samtlige af de 15-20 juniorspillere, der er blevet meldt ind i Amager United i løbet af de seneste to år betaler kontingent i Tårnby Boldklub.</p><p id="p25">»Så det kan man da kalde et kanon samarbejde fra Tårnbys side,« siger han.</p><p id="p26"><br /><br /></p><p id="p27"><em style="bold">Fakta: Hvis vi skal sikre den optimale fodbolduddannelse af spillerne og samtidig sikre os imod, at de bedste søger væk fra øen og til andre klubber, så skal vi ned og have fat i spillerne, når de er 10-11 år. </em></p><p id="p28">Formand Peter Rosenberg, Tårnby Boldklub</p><p id="p29"><a href="mailto:jesper.bernstorf@jp.dk">jesper.bernstorf@jp.dk</a></p><p id="p1">Publikumsprisen, der naturligvis er den mest prestigefyldt, gik til Thue T.</p><p id="p2">Petersen, der, under sit Instagram-alias @t_ fish havde battlet på vegne af Amager Vest. Han smukke foto af ud over en Kalvebod Fælled badet i tågedis og morgensol fik godt halvdelen af de afgivne stemmer i konkurrencen. Han arbejder til daglig som professionel fotograf, hvilket også fremgår af det eminent komponerede billede.</p><p id="p3">Bryggebladet har også deltaget i konkurrencen og endte blandt de ti bedste, men gik præmieløse fra overrækkelsen i Amagercenteret.</p><p id="p4">Alle kunne deltage i konkurrencen ved at poste billeder på Instragram med hashtagget # bydelsbattle og enten # amagervestvinder eller # amagerøstvinder.</p><p id="p5">Følg konkurrencevinderen på @t_ fish og Bryggebladet på @bryggebladet.</p><p id="p1"><br /><em style="bold">lørdag d. 28. mar. 2009 - kl. 13:56</em></p><p id="p2">- Vi kan ikke se, hvordan vi på baggrund af klubbens nuværende økonomiske situation, kan drive forretningen videre. Derfor ser vi os desværre nødsaget til på mandag at indgive en konkursbegæring hos Sø- og Handelsretten, siger direktør Todi Jónsson lørdag til klubbens hjemmeside.</p><p id="p3">- Vi er selvfølgelig kede af situationen og meget ærgerlige over, at vi ikke fik opfyldt vores drømme og visioner for klubben, fortæller direktøren, der også takker alle dem, der har bakket op om projektet.</p><p id="p4">Konkursen betyder, at FC Amager vil blive tvunget til at rykke to rækker ned.</p><p id="p5">/ritzau/</p><p id="p1">Snart kan man skifte de kendte Matador-felter "Rådhuspladsen" og "Grønningen" ud med lokale Amager-navne. Der er nemlig et nyt Amager-byspil på vej, som skal give amagerkanerne et lokalt alternativ til det gode, gamle Matador. Det er firmaet "Byspil Danmark", som står bag det kommende spil.</p><p id="p2">Og herfra er annoncekonsulent Jimmy Larsen gået i gang med at indhente sponsorater fra de lokale virksomheder og forretninger, som skal lægge navn til spillepladen.</p><p id="p3">Byspil Danmark har indtil videre gjort spillet lokalt i næsten 30 byer over hele landet. Slagelse, Svendborg og Næstved er bare tre eksempler på byer, som allerede har haft besøg af Jimmy Larsen.</p><p id="p4">"Amager på spil", som spillet skal hedde, forventes solgt i flere tusinde eksemplarer, og forventes at være ude i butikkerne i begyndelsen af marts.</p><p id="p5">Spillet vil formentlig blive sat til salg i supermarkeder, legetøjsbutikker, boghandlere - og garanteret hos de butikker, som har købt sig et felt på den nye spilleplade.</p><p id="p6">Det koster 150 kroner, hvis man vil konkurrere med vennerne og familien om at blive en rigtig finansfyrste i Amagers erhvervsliv. Hver spiller får udleveret én million kroner til start. Og man kan være to-seks spillere. Ligesom i Matador-spillet gælder det om at opkøbe så meget som muligt, så pengene fosser ind. Men her koster det altså, hvis man lander på en af de lokale butikker, der i spillet kommer til at koste 400.000-500.000 kroner at købe - ligesom f.eks. Rådhuspladsen, der er det dyreste at investere i, i Matador. Der opereres ligeledes med skøder og aktier, der sælges, købes og handles på kryds og tværs, så finansimperiet kan vokse.</p><p id="p1">Dirch Jansen Schmidt bor på Fælledgården i St. Magleby på Amager.</p><p id="p2">Han er gartner og dyrker grøntsager - ligesom sit ophav, den hollandske bonde Sigbrandtsen, der sammen med godt 160 andre hollandske landmænd blev hentet til Amager i 1521 af kong Christian II.</p><p id="p3">Sådan lyder den næsten 500 år gamle fortælling, som Dirch Jansen Schmidts 59-årige liv har været præget af.</p><p id="p4">Dirch Jansen Schmidt er vokset op med amagerdragter, og han ejer selv en, som oprindeligt blev syet, da hans oldefar i 1886 skulle giftes.</p><p id="p5">Dirch Jansen Schmidt er opdraget med stærke, lokale traditioner som tøndeslagning, og hans tre børn har alle fået et hollandsk navn. Neel, Marchen og Grith hedder de - i respekt for familiens arv.</p><p id="p6">I det stadig bevarede privilegiebrev om det modelsamfund, Christian II ville opbygge på Amager, omtales indvandrerne som hollændere. Det bed sig fast. St. Magleby hedder også Hollænderbyen. Her ligger Hollændervej og Hollænderhallen, og på resten af Amager finder man f. eks. Willumsvej, Dirchsvej og Gertsvej.</p><p id="p7">Hele vejen op gennem danmarkshistorien omtaler historikerne indvandrerne som ' hollandske bønder' fra ' egnen nord for Amsterdam'.</p><p id="p8">Men meget tyder på, at det verdensbillede er forkert.</p><p id="p9">Arkivar Lis Thavlov er overbevist om, at Christian II, der ønskede friske grøntsager på middagsbordet, i virkeligheden hentede ' Kongens bønder' i det, der i dag er Belgien.</p><p id="p10">»Der var på det tidspunkt ingen grøntsagsdyrkning eller mejeribrug i Waterland i det nordlige Holland, hvor man hidtil har regnet med, at indvandrerne kom fra. Flytter vi blikket til Flandern lidt længere sydpå, finder vi både et landbrug præget af grøntsagsdyrkning og det købstadsstyre, som Christian II også var interesseret i at indføre«, siger Lis Thavlov, der i dag leder Silkeborg Arkiv.</p><p id="p11">Også for hende er det en ny erkendelse.</p><p id="p12">I 1996 var hun ansat i Dragør Lokalarkiv, der også dækker St. Magleby.</p><p id="p13">Dengang skrev hun i anledning af 475-året for indvandringen en artikel om ' Den hollandske indvandring til Amager i 1500-tallet', hvor hun også omtaler ' gruppen af indkaldte hollændere'.</p><p id="p14">Men nogle år senere kom hun i kontakt med Willy van Hoof, en belgisk amatørhistoriker med speciale i gartneriets og landbrugets udvikling gennem tiderne.</p><p id="p15">Han mente ikke, den traditionelle danske opfattelse kunne passe, og de to har nu i fællesskab givet hollænderteorien et kritisk gennemsyn i bogen ' Vlaamse Tuinders en hollandse boeren in Denemarken in de zestiende eeuw' ( Flamske gartnere og hollandske bønder i Danmark i det 16.</p><p id="p16">århundrede. Et kritisk blik på en velkendt indvandrerhistorie), der udkom i marts og endnu ikke er oversat til dansk.</p><p id="p17">De to er overbeviste om, at i hvert fald de fleste af ' Kongens bønder' blev hentet i Flandern i den sydlige del af Nederlandene og blev udskibet i Nieuwpoort.</p><p id="p18">For Dirch Jansen Schmidt, hvis Fælledgården er bygget af hans oldefar Crilles i 1888, er det helt nye oplysninger: »Vi bliver nødt til at se på historien så korrekt som muligt«.</p><p id="p19"><br /><em style="bold">Amager som mønstersamfund</em></p><p id="p20">Men lad os først kaste et blik tilbage til dengang, den danske konge udså sig Amager til at opbygge et lille modelsamfund ved hjælp af indvandrere fra den mere moderne del af Europa.</p><p id="p21">På Christian II's tid - han var konge 1513-23 - var Danmark en europæisk stormagt.</p><p id="p22">Danmark, Norge og Sverige var via Kalmarunionen ét rige, og Danmark strakte sig dengang næsten ned til Hamburg.</p><p id="p23">Christian II var en energisk hersker, og på programmet havde han bl. a. en modernisering af riget. Forbilledet var Nederlandene, der omfattede det meste af det nuværende Belgien og Holland. Han kendte området godt. Både hans hustru, dronning Elisabeth, hans elskerinde, Dyveke, og rådgiver, Mor Sigbrit, kom derfra.</p><p id="p24">Margrethe af Østrig var for den tysk-romerske kejser Karl V statholder i Nederlandene, og hun havde opdraget Karls søster, den senere danske dronning Elisabeth, på sit slot i Mechelen i netop den del af Nederlandene, Flandern, hvor grøntsagsdyrkningen gjorde store fremskridt.</p><p id="p25">Chritian II's forretningsforbindelse i Nederlandene var købmanden Pompejus Occo, der bestyrede det hovedrige tyske finans-og handelshus Fuggers filial, et såkaldt faktori, i Amsterdam.</p><p id="p26">Fugger drev kobberminer i det nuværende Slovakiet og udskibede datidens vigtigste metal i Østersøen. Skibsladningerne skulle gennem Øresund, hvor danske konger opkrævede told. Fuggerne ville gerne stå sig godt med det danske kongehus.</p><p id="p27">Så Pompejus Occo var hjælpsom.</p><p id="p28">Han lagde ud, når Christian II købte våben og andet udstyr, han var vært under kongens besøg i Nederlandene og organiserede de specialister, den danske konge ønskede. Et af de få bevarede dokumenter i hele sagen er faktisk en regnskabsbog, hvor der står, at Occo får betaling for fem skibes rejse fra Nederlandene til Danmark i 1521. I forbindelse med planen om et mønstersamfund på Amager skal man også notere, at Christian II var på en længere rejse i netop Flandern samme år for at studere den tids mest moderne samfund.</p><p id="p29">Bortset fra privilegiebrevet og regnskabsbogen fra Pompejus Occo findes der i dag ingen dokumenter om selve rekrutteringen i Nederlandene eller arrangementet i det hele taget. Det meste er gået tabt under krige, ved brande eller bare forsvundet - både i Nederlandene - nu Holland og Belgien - og i Danmark.</p><p id="p30">Christian II tog sit arkiv med sig, da han flygtede. Det var længe forsvundet, men blev fundet i Tyskland og har siden 1939 ligget i Rigsarkivet som ' Münchenarkivet'.</p><p id="p31">»Vi har desværre ikke haft held til at finde det endelige bevis i form af dokumenter«, indrømmer Lis Thavlov. »Til gengæld er indicierne stærke«. Men netop når det drejer sig om dokumenter, synes hun ikke, man skal overse den belgiske arkivar Emile Vanden Bussche, der på basis af originale kilder i Nieuwpoort i 1879 og 1881 skrev, at der var flamlændere blandt indvandrerne til Amager. Det er ikke lykkedes van Hoof at genfinde dem.</p><p id="p32">»Vi har ikke papirerne, der bl. a. omfatter en arvesag, men der er ingen grund til at tro, at Vanden Bussche ikke skulle have set dem og citerer dem korrekt. Så de kom altså fra Flandern«, siger Lis Thavlov.</p><p id="p33">»Vi har også ledt efter dokumenter i hollandske arkiver, men ikke fundet et eneste spor af, at indvandrerne til Amager skulle komme derfra«. Nok så afgørende er det ifølge Lis Thavlov, at der i Waterland i begyndelsen af 1500-tallet slet ikke blev drevet havebrug og gartneri, men på grund af havets hyppige oversvømmelser et meget ekstensivt landbrug med vægt på kvægavl.</p><p id="p34">»Christian II ville importere noget moderne - altså gartnere og frugtavlere. Vi må også tage i betragtning, at dronningen fra sin barndom i Mechelen var vant til at spise grøntsager. Det giver ingen mening at hente indvandrere fra området omkring byen Hoorn - også kendt som Waterland. Det ville være, hvad vi i dag kalder økonomiske flygtninge. De havde slet ikke den ekspertise, Christian II ønskede«, påpeger Thavlov.</p><p id="p35">»Ser man på indvandrernes sprog, navne og medbragte traditioner, fortæller de først og fremmest om Nederlandene. Alle nederlændinge talte samme sprog, og for eksempel tøndeslagning fra hest, der stadig er tradition på Amager, kender vi fra alle egne i Nederlandene. Den særlige amagerdragt, som de stadig bruger, er heller ikke speciel for det nordlige Holland«, siger hun videre.</p><p id="p36">»Endelig er der jo sprogforbistringen. I Danmark taler man som regel om Holland, selv om landet hedder Nederland - Holland er kun to små regioner i den nordlige del af landet. Jeg er tilbøjelig til at tro, at forvirringen ikke er af ny dato.</p><p id="p37">' Holland' var ikke en præcis stedsangivelse, men snarere et udtryk, der dækkede hele området. Ligesom Waterland faktisk også er en flertydig stedbetegnelse«.</p><p id="p38"><br /><em style="bold">Forfriskende, men kun indicier</em></p><p id="p39">På Amagermuseet i St. Magleby synes leder, ph. d. Ingeborg Philipsen, det er en interessant teori, som hun ikke vil afvise: »Vi har allerede i udstillingen blødt den traditionelle opfattelse af indvandring fra Holland op og henviser både til Nederlandene og til Holland. Vi ved, der står Holland i privilegiebrevet, men det kan jo være en fejl - at der i virkeligheden skulle stå Nederlandene. På det her område var og er der en sprogforvirring«, siger Ingeborg Philipsen.</p><p id="p40">Hun lover i samme åndedrag, at museets hjemmeside opdateres om kort tid, så tvivlen om oprindelsesland eller rettere oprindelsesegn også kommer til at fremgå her.</p><p id="p41">»Men så vil jeg også sige, at vi jo her kun har en hypotese bygget på indicier - ikke et dokumenteret forskningsresultat«, tilføjer hun.</p><p id="p42">Historikeren Aske Laursen Brock, der har beskæftiget sig med Christian II's indvandrere på Amager, efterlyser også dokumentation: »Det er da en forfriskende og interessant tese sådan at stille det hele på hovedet, og måske finder vi en dag dokumenter, der bekræfter den. Men indtil videre har vi ikke beviser, og vi kan ikke bare overse, at der i både privilegiebrevet fra 1521 og munken Povl Helgesens samtidige smædeskrift tales om ' hollændere'«.</p><p id="p43"><br /><em style="bold">Skal det så hedde Belgierbyen?</em></p><p id="p44">Men hvad siger efterkommerne til, at de pludselig skulle have en fortid i det nuværende Belgien og ikke i Holland? »Ja, det vender lidt op og ned på hele vores historie. Vi må jo holde os til facts, og hvis de viser noget andet, end vi hele tiden har troet, så er det jo ikke til at lave om på«, siger Lisbeth Møller, der både er født Dirksen og formand for Amager Museumsforening.</p><p id="p45">»Det lyder jo sandsynligt, at de blev hentet der, hvor man var gode til grøntsager, og ikke til kvæg«. Museumsforeningen har inviteret Lis Thavlov til at holde foredrag om sin forskning 7. november, og »vi må da også have bogen oversat, selv om der næppe er det store salg i den slags«. »Vi bliver i hvert fald nødt til at sige Nederlandene i stedet for Holland«, siger Mette Maltesen, der er født Jans og selv har forsket i den ' hollandske' fortid.</p><p id="p46">Hun offentliggør her i efteråret en artikel om 20 familier, der 1651 flyttede til Frederiksberg for at overtage en kongelig avlsgård og levere kalve-og lammekød, smør og mælk til hoffet.</p><p id="p47">»Man holdt sig meget for sig selv i Hollænderbyen, hvor man havde selvstyre og også blev ved at tale nederlandsk. Det har selvfølgelig holdt traditionen om Holland i live, selv om det ville være mere naturligt at tale om Nederlandene«. Gartner Dirch Jansen Schmidt medvirkede i juni 2012 i Politiken i artiklen ' De har holdt med Holland i 500 år'. Han sagde dengang, at han ' har en særlig veneration for arven', men den nye forskning vælter ikke hans verden: »Det er klart, at den store gruppe indvandrere ikke kan komme fra samme by, og Christian II har sikkert også ledt efter de mest foretagsomme. Så det er sikkert rigtigt at tale om Nederlandene. Det har jeg ingen problemer med«, siger han.</p><p id="p48">Lis Thavlov, skal man så døbe Hollænderbyen om til Belgierbyen? »Nej da. Den traditionelle opfattelse af indvandringen skal ikke skrives ud af historien.</p><p id="p49">Den skal bare ikke hindre os i at forsøge at nuancere historien med de muligheder, vi har i dag. Vi kan jo bl. a. se, at man hele tiden har taget udgangspunkt i de lokale traditioner som navneskikke, sprog, amagerdragten og fastelavn og set dem som ' beviser' for, at Waterland var oprindelsesstedet. Sagen er bare, at vi kan genfinde de samme traditioner i Flandern. Der kan vi jo så fortælle en ny historie«.</p><p id="p50">henrik.kaufholz@pol.dk </p><p id="p51">Vi bliver nødt til at se på historien så korrekt som muligt Dirch Jansen Schmidt, efterkommer.</p><p id="p1">Sundby Idrætspark - ikke just den mest glamourøse kulisse for fodbold på topplan. Afbrækkede sæder, afskallet maling, manglende lys og toiletter, der melder 'frostskade' indtil langt ind i maj. Alligevel har det gamle stadion en særlig tiltrækningskraft, og gæster forlader som regel etablissementet med smil på læben og et anerkendende nik.</p><p id="p2">Siden 1922 har Sundby Idrætspark været hjemmebane for Fremad Amager - dog har idrætsparken kun haft den form, vi kender i dag, siden 1975, hvor den nye tribune blev indviet. Dengang man spillede i kirketiden, og spillerne mødte til kamp direkte efter drukturen...</p><p id="p3">Til lørdagens mere eller mindre betydningsløse opgør mod Stenløse er det kun de trofaste, der er mødt frem - ingen halvhjerter, så det er i dag, vi får chancen for at finde frem til stedets nerve. Og det er ikke på tribunen, der sker mest. Det er derimod på ståpladserne overfor, den såkaldte 'Sunny Side', hvor en sækkepibespillende fan hopper rundt og spiller Fremads slagsang, Kim Larsens 'Vi er dem, de andre ikke må lege med' - stærkt selvironisk, eller måske bare underspillet. Ingen ville i hvert fald tage skade af en svingom med de blå-hvide engle, der lukker og slukker til midnat: nye tider er på vej - snart hedder det FC Amager, men mon ikke Sundby Idrætspark vil danne rammen om løjerne på vej mod Superligaen, i det mindste i de tre års tid, det kan tage at bygge et moderne fodboldmekka i Ørestaden...</p><p id="p4"><br /><em style="bold">"Fremaaaaad!"</em></p><p id="p5">Hver fugl synger med sit næb og råbene gjalder mod banen i den stride blæst, der får fadøllene til at danse i plasticbægrene. Her er vi måske fremme ved kernen? Der skænkes i hvert fald flittigt, og smilene bliver bredere. Tonen er kompromisløs, hvis der sløses på banen, hvad enten det er bysbørnene, gæsterne eller dommerne, der gør sig uheldigt bemærket. Men krammene på lægterne er hjertelige og stort set alle ve, hvordan geden skal barberes på banen.</p><p id="p6">Kampen? Den slutter 2-1 til Fremad på mål af Morten 'Gummi' Juul Hansen og Anders Jochumsen, inden de blå-hvide hylder deres helte og danser rundt i midtercirklen for at markere fanklubbens sidste pip. Til skæbnekampen om oprykning til 1. division mod Brabrand - ude på onsdag og hjemme på lørdag klokken 15.00 må spillerne undvære en officiel fanklub, men en FCA ditto er i støbeskeen: der er stiftende generalforsamling 26. juni.</p><p id="p7">Efter kampen er der englegravøl og grillpølser i teltet ved klubhuset. Og da haglene pisker ubønhørligt ned, rykkes der tættere sammen ved langbordene til en gang skønsang:</p><p id="p8">"Vi er for fulde til at tænke og for dumme til at slås - kun i Fremad Amager har de brug for os..."</p><p id="p1"><br /><em style="bold">Jesper Klein får sin egen plads</em></p><p id="p2">Den afdøde Amager-skuespiller Jesper Klein får nu sin egen plads, ' Jesper Kleins Plads', der kommer til at ligge ved Preben Kaas Vænge og Dirch Passers Allé i Flintholm-området på Frederiksberg. Jesper Klein var formand for Revymuseet, og døde 22. august 2011.</p><p id="p3"><br /><em style="bold">Verdensklasse på Vejlands Allé</em></p><p id="p4">Danhostel Copenhagen på Vejlands Allé er kåret til et af verdens bedste vandrerhjem i form af kvalitetsstemplet » HI-Q « fra den internationale sammenslutning af hostels. Og dermed kan værterne på vandrerhjemmet, Dorte og Torben Borch, med god samvittighed forlade Vejlands Allé for at nyde deres otium. Pr. 1. august går det populære værtspar på pension og ledelsen af vandrerhjemmet bliver overtaget af børnene Lasse og Malou Uldahl Borch.</p><p id="p5"><br /><em style="bold">Tårnby Torv trodser finanskrisen</em></p><p id="p6">Selvom finanskrisen stadig kradser i Danmark, er handelen i butikscentret Tårnby Torv efter alt at dømme i fremgang. Det oplyser Tårnby Torv Centerforenings formand, Henrik Jørgensen.</p><p id="p7">» Der er ingen tvivl om, at vi stadig er inde i en finanskrise, men det går heldigvis ikke ud over os, « siger han.</p><p id="p8">Formanden måler fremgangen ud fra, at alle 17 butikker på torvet nu er lejet ud. Omsætningen i Henrik Jørgensen egen forretning, Tårnby Torv Isenkram, er desuden steget med 5,9 procent fra 1. januar til 1. juli 2012 i forhold til samme periode sidste år.</p><p id="p9"><br /><em style="bold">Supermarked skal finansiere ny hal</em></p><p id="p10">Sundbyøsterhallen 2, som skal aflaste den gamle hal, bliver formentlig finansieret af et supermarked.</p><p id="p11">Borgere i området mener dog ikke, der er behov for flere dagligvarebutikker i området. Projektet er nu sendt i offentligt udbud og den tilhørende lokalplan i høring.</p><p id="p12"><br /><em style="bold">' Terminator' jubler over miljøteknologi</em></p><p id="p13">Lynettefællesskabet, der renser størstedelen af hovedstadsområdets spildevand, optræder på en liste over 100 af de mest innovative miljøløsninger i verden. Listen blev off entliggjort ved Rio+ 20-topmødet.</p><p id="p14">De 100 løsninger er samtidig nomineret til en pris, som uddeles af det nystiftede forum ' Sustainia'. Formand for juryen er Californiens tidligere guvernør, Arnold Schwarzenegger.</p><p id="p15"><br /><em style="bold">Karen Jespersen stopper i politik</em></p><p id="p16">Hun har hoppet af før i politik, men denne gang er det ikke i protest eller for at skifte parti. Medlem af Folketinget for Venstre Karen Jespersen, Dragør, stiller ikke op ved næste folketingsvalg. I stedet vil hun koncentrere sig om rollen som redaktør på sin og ægtefællens, Ralf Pittelkow, internetavis, Den Korte Avis.</p><p id="p17"><br /><em style="bold">Kastrup-spiller med i heroinliga</em></p><p id="p18">En 38-årig fodboldspiller fra Kastrup Boldklub, der tidligere har spillet for Fremad Amager og Superliga-klubben AB og har flere narkodomme på samvitigheden, er dømt i Københavns Byret for at have været en del af en heroinliga, der har forsøgt at smugle 20 kilo hvid heroin til Danmark fra Pakistan via Københavns Lufthavn i Kastrup.</p><p id="p19">Fodboldspilleren skal 14 år i fængsel.</p><p id="p20"><br /><em style="bold">Amagermanden accepterer dom</em></p><p id="p21">14 dage efter han af Københavns Byret blev kendt skyldig og dømt for at have udtænkt en plan om at få sin sæd plantet på en overfaldet kvinder, mens han sad fænglset, har Marcel Lychau Hansen, kendt som Amagermanden, besluttet at modtage dommen. Amagermanden var tilbage i retten, for under den store retssag sidste år, at have smuglet ni gummidutter ud af fængslet fulgt af små håndskrevne sedler adresseret til sin ældste søn. I fængslet havde han udtænkt en plan, så han kunne narre politiet til at tro, at han var uskyldigt dømt. Planen var, at overtale sønnen til at overfalde eller voldtage en tilfældig kvinde, og derefter plante falsk DNA på offeret.</p><p id="p22"><br /><em style="bold">Dødsulykke på Prags Boulevard</em></p><p id="p23">En person døde, efter en personbil blev mast mellem to lastbiler på Prags Boulevard.</p><p id="p24">En anden blev hårdt såret. I alt var to personbiler, en slamsuger, en skraldelastbil og en kassevogn involveret i det fatale sammenstød.</p><p id="p25"><br /><em style="bold">Slamsugerfirma meldt til politiet</em></p><p id="p26">Efter der er fundet kloakslam i skovbunden i et hjørne af Kongelunden, som grænser op til Kongelunden Slamsugerservice' grund, beslutter Tårnby at melde firmaet til politiet. Embedslægen anbefaler, at området med kloakslam spærres af på grund af risikoen for smittefare, og det sker umiddelbart efter. Tårnby Kommune tager sagen op politisk, idet Socialdemokraterne foreslår, at slamsugning på ejendomme i det åbne land, uden kloakering, kun må udføres af autoriserede virksomheder med ordnede personaleog overenskomstforhold samt arbejdsmiljø.</p><p id="p27">Partiet går et skridt videre ved at foreslå, at enten kommunen selv eller Tårnby Forsyning, der er ejet af kommunen, kunne stå for slamsugning fremover og regulere området over ejendomsskatten eller via opkrævning fra Tårnby Forsyning.</p><p id="p28"><br /><em style="bold">Ny lov om samarbejde</em></p><p id="p29">Folketinget vedtager en ændring til loven om forpligtende kommunalt samarbejde, som betyder, at Dragør kan ende med et forpligtende samarbejde med Københavns Kommune i stedet for Tårnby. Den nye lovændring giver desuden Dragør mulighed for at hjemtage opgaver, der ellers udføres af den store kommune i samarbejdet.</p><p id="p30">Dog er det en forudsætning, at de samarbejdende kommuner bliver enige om ændringerne i samarbejdet.</p><p id="p1">Hele pladsen foran metrostationen var fyldt med mennesker, da Klaus Mygind fra Amager Fælleds Venner og Rune K. Lange fra Danmarks Naturfredningsforening (DN) bød velkommen og holdt taler.</p><p id="p2">Derefter begav den store folkemængde sig over Ørestads Boulevard og ud på Amager Fælled. Mange var mødt frem i hvidt tøj, sådan som de var blevet bedt om i invitationen, for at man bedre kunne se dem ude på fælleden. Efter en halv times tid havde de 1500-2000 deltagere fordelt sig hele vejen rundt om det 19 hektar store stykke af fælleden, hvor By &amp; Havn og Københavns Kommune ønsker at anlægge et nyt bykvarter til omkring 5000 tusinde indbyggere.</p><p id="p3"><br /><em style="bold">Nåede de hele vejen rundt?</em></p><p id="p4">Målet var at danne en menneskering hele vejen rundt om byggefeltet. Arrangørerne havde på forhånd meldt ud, at der nok var brug for 2500 deltagere til menneskeringen.</p><p id="p5">Ørestad Avis kunne ikke nå hele vejen rundt om arealet for at se om menneskeringen var fuldkommen.</p><p id="p6">Arrangørerne havde bestilt en fotograf, som skulle filme menneskeringen oppe fra Bella Sky Bar, men denne fotograf mødte angiveligt ikke frem. Ligeledes var der planer om at filme menneskeringen fra en drone, men den nåede ikke i luften.</p><p id="p7">Uanset hvad, så var rigtig mange mennesker mødt frem for at beskytte Amager Fælled imod mere byggeri, og næstformand i DN, Rune K. Lange, var glad for demonstrationen: " Det må da få vores politikere til at tænke sig om en gang til. Det kan godt være at de har lovgivningen på deres side, men vi er altså mange tusinde københavnere, som mener at de mange indhug i fælledens natur skal stoppe nu," sagde han til Ørestad Avis.</p><p id="p8"><br /><em style="bold">Fakta om Amager Fælled Kvarter</em></p><p id="p9">Det samlede areal på Amager Fælled er ca. 318 ha - svarende til 3.180.000 m2.</p><p id="p10">By &amp; Havns matrikel på Amager Fælled er ca. 40 ha - svarende til 400.000 m2.</p><p id="p11">Byggezonen for Amager Fælled Kvarter er afgrænset i " Lov om Ørestaden m. v." fra 1992, og er på ca. 19 ha, svarende til 187.000 m2. Det svarer til et areal, der er cirka 6 % af Amager Fælled.</p><p id="p12">I byggezonen er der planlagt en boligby med cirka 260.000 etagemeter (inklusive p-huse), svarende til en bebyggelsesprocent på ca. 140. 213.000 etagemeter skal være boligbebyggelse. Det svarer til 2.300 - 2.500 boliger og 5.000 - 5.300 indbyggere. 6.000 etagemeter skal være daginstitutioner. 1.000 etagemeter skal være supermarked / dagligvarebutik, 40.000 - 44.000 etagemeter skal være p-hus / p-anlæg - svarende til 1.400 - 1.500 pladser.</p><p id="p13">Der er registreret flere sjældne og fredede arter i den sydøstlige del af Amager Fælled, hvoraf nogle lever inden for den udpegede byggezone. Inden for byggezonen er der registreret paddearterne Spidssnudet frø og Stor vandsalamander. De er begge omfattet af EU's habitatdirektiv, bilag IV, og dermed fredet på internationalt niveau. Det betyder, at By &amp; Havn er forpligtet til at iværksætte tiltag, der bibeholder paddernes samlede levemuligheder i området omkring byggezonen. Der er ikke registreret internationalt fredede planter (flora) indenfor byggezonen.</p><p id="p14">Der er indenfor byggezonen desuden fundet to orkidearter og yderligere to paddearter, der er fredede i henhold til national lovgivning. Det betyder, at Styrelsen for Vand og Naturforvaltning vil skulle søges om dispensation, såfremt der er behov for at bygge, hvor de er registreret.</p><p id="p15">Endelig er der registreret to rødlistede arter (natsværmeren Kridtugle og planten Brændeskærm). De rødlistede arter er sjældne, men ikke fredet. By &amp; Havn er i samarbejde med Københavns Kommune og Københavns Universitet ved at se på mulighederne for at gennemføre et forsøgsprojekt om flytning af nogle af brændeskærmsplanterne, samt den jord de vokser i, til et velegnet sted uden for byggezonen.</p><p id="p16">(Kilde: Notat fra By &amp; Havn, september 2016.).</p><p id="p1">Københavns Kommune har vi udvidet muligheden for at holde udendørs arrangementer med 13 nye steder, så der fremover er 47 pladser og parker, som københavnerne kan kigge efter, hvis de gerne vil ud at opleve musik eller andet. " I 2007 blev der åbnet op for, at der skulle være gang i vores københavnske gader.</p><p id="p2">Det er der blevet. Med over 3.000 udendørs arrangementer i dag er der så meget gang i den, at vi har revideret de regler, der gælder for at arrangere events udendørs, og nu sender reglerne i høring. Målet er, at naboerne skal vide, hvad der skal ske hvornår, og arrangørerne bedre kan gennemskue reglerne samt tage højde for hele forløbet for at undgå flest muligt gener både før, under og efter koncerten løber af stablen.</p><p id="p3">Det er nødvendigt, når der er så mange, der gerne vil holde byen i gang døgnet rundt hele året og der samtidig er københavnere, der bor her og skal have hverdagen til at fungere. Fordelen ved dette er, at der er klare linjer for arrangørerne og at vi derved bedre kan orientere naboerne om antallet af arrangementer, der kommer til at være og hvor længe de varer", forklarer Niels E. Bjerrum (S), folketingskandidat, medlem af Borgerrepræsentationen og Teknik-og Miljøudvalget.</p><p id="p4">På Amager er der allerede flere steder, der har lagt plads til koncerter og mange andre former for arrangementer.</p><p id="p5">Som noget nyt kommer Amager Kulturpunkt/ Musiktorvet og Amager Strandpark til at falde ind under de regler, der er for udendørs arrangementer i København.</p><p id="p6">På Amager er der allerede flere steder, der har lagt plads til koncerter og mange andre former for arrangementer.</p><p id="p1">AMAGER STRANDVEJ: I efteråret 2015 afsatte politikerne i Københavns Borgerrepræsentation 1,6 million kroner i Budget 2016 til etablering af lysregulering af krydset Amager Strandvej/ Hedegaardsvej.</p><p id="p2">Det lysregulerede kryds kommer blandt andet til at rumme fodgængerovergange, der leder direkte fra Hedegaardsvej over til 10-øren og Femøren og den sydlige del af Amager Strandpark.</p><p id="p3">Og i mandags vedtog teknikog miljøudvalget enstemmigt, at der skal nedlægges 24 parkeringspladser -6 på vestsiden og 18 på østsiden af Amager Strandvej.</p><p id="p4"><br /><em style="bold">Lang venstresvingsbane</em></p><p id="p5">Det lysregulerede kryds kommer til at skabe plads til en længere venstresvingsbane for trafikanter, der kommer fra syd på Amager Strandvej og skal svinge ind på Hedegaardsvej.</p><p id="p6">Der bliver også fortsat plads til, at busser kan dreje ind og ud mellem Amager Strandvej og Hedegaardsvej, men af hensyn til sikkerhed, tryghed for fodgængere og fremkommelighed på Amager Strandvej vurderede forvaltningen altså, at det var nødvendigt at nedlægge de 24 parkeringspladser.</p><p id="p7">Til brug for udvalgets behandling af sagen er der benyttet en optælling af belægningsgraden på parkeringspladserne.</p><p id="p8"><br /><em style="bold">Belægning målt i efteråret</em></p><p id="p9">Optællingen er sket i efteråret 2016, og altså ikke på en højsommerdag hvor parkeringspladserne må forventes at være noget mere eftertragtede.</p><p id="p10">I efteråret var belægningen på de cirka 90 meter fra Hedegaardsvej til kommunegrænsen til Tårnby, i alt 15 parkeringspladser, på 87 procent klokken 12.00, 27 procent 17.00 og syv procent klokken 22.00.</p><p id="p11">På den godt 500 meter lange strækning fra Sven Vonveds Vej til Hedegaardsvej -i alt 135 parkeringspladser -var belægningsgraden 14 procent klokken 12.00, syv procent klokken 17.00 og fire procent klokken 22.00.</p><p id="p12">De 24 parkeringspladser ligger uden for zonen for betalingsparkering, så der er ingen økonomiske konsekvenser ved nedlæggelsen.</p><p id="p13">Det lysregulerede kryds forventes anlagt i foråret, så det kan tages i brug inden udgangen af maj.</p><p id="p1">Prisuddelingen fandt sted i Restaurant Baglokalet, hvor dommerkomiteen bl. a. begrundede komiteen med Simon Jansens store og aktive indsats for at få det " lokale i lokalavisen  Da vi interviewede kandidaten, der er født og opvokset på Amager, kunne vi tydeligt mærke passionen for sit arbejde og for at ville gøre en forskel. Og det ikke bare på sit arbejde, men på Amager  Artiklerne tager udgangspunkt i Amager.</p><p id="p2">Simon gør alt for at få vist alle de dejlige facetter af vores ø, fra de store begivenheder og erhvervsnyheder til de små initiativer som fællesspisning.</p><p id="p3">Han sidder ikke og venter på at den gode historie kommer ind af døren, men engagerer sig i lokalsamfundet og finder dem". Desuden lagde dommerne vægt på, at det " igennem et engagement uden sidestykke er lykkedes Simon at få gjort Lokalavisen Amager til en fremtidsorienteret og efterspurgt avis".</p><p id="p4"><br /><em style="bold">Fokus på vækstlaget</em></p><p id="p5">Det er første gang, at Amikai-prisen uddeles i sin nuværende form. Med prisen ønsker Amager Erhvervsråd at sætte fokus på vigtigheden at have et vækstlag i form af unge dygtige ledere, som gør en særlig positiv indsats for deres virksomhed, dens medarbejdere og lokalsamfundet.</p><p id="p6">Kandidaterne er blevet vurderet ud fra 5 egenskaber: For at komme i betragtning skal en kandidat således være succesfuld i sit virke, være udviklingsorienteret, vise engagement, vægte samarbejde og sidst, men ikke mindst, have tanke på det hele menneske.</p><p id="p7">Herudover skal kandidaten være mellem 18 og 40 år og have sit professionelle virke på Amager.</p><p id="p8">Prisen uddeles i samarbejde med den internationale netværksorganisation Junior Chamber Internationals lokale afdeling, JCI Amager, som står for den praktiske afvikling. Amager Erhvervsråds formand Hugo Andersen har været formand for dommerkomiteen, som også tæller repræsentanter fra Ledernes Københavnsafdeling samt Jens Goodman fra snedkerfirmaet GoodmanService.</p><p id="p9">Jens Goodman vandt i øvrigt prisen sidste år, hvor den hed Årets Unge Erhvervsleder på Amager og indgik i i en national konkurrence, hvor andre JCI-afdelinger indstillede deres kandidater i kampen om at blive Årets Unge Erhvervsleder i Danmark. " Men vi har valgt at tage prisen hjem til Amager, da det har givet os nogle flere muligheder, og vi er friere stillede i forhold til, hvordan konkurrencen udformes", fortæller Jannie Jensen fra JCI Amager. " Det har vi valgt at tydeliggøre ved at omdøbe prisen til Amikai, som er olddansk for Amager".</p><p id="p10"><br /><em style="bold">Tre gode finalister</em></p><p id="p11">Dommerkomiteen understregede, at det havde været svært at vælge, hvem der skulle have årets Amikai-pris.</p><p id="p12">Det var dog ikke fordi det skortede på gode kandidater.</p><p id="p13">Tværtimod havde alle tre fi-nalister " i den grad gjort sig fortjent til at få titlen". Og på meget forskellige baggrunde.</p><p id="p14">Foruden Simon Jansen talte finalisterne Julie Rosendal, PR-og kommunikationschef hos Dell, der gennem sin utrættelige og smittende entusiasme har omvendt Dells medarbejderimage fra tvivlsom til at være skyhøj, samt Martin Eriksen fra Restaurant Baglokalet. Med sit engagement og utrolige indlevelsesevne har Martin Eriksen ikke bare har gjort Baglokalet til en succes rent forretningsmæssigt, men virkelig har gjort en forskel i elevernes og medarbejdernes liv.</p><p id="p15">Det blev dog engagementet i lokalsamfundet, der blev udslagsgivende for dommerkomiteen: " Da vi interviewede Simon Jansen, der er født og opvokset på Amager, kunne vi tydeligt mærke passionen for sit arbejde og for at ville gøre en forskel. Og det ikke bare på sit arbejde, men på Amager".</p><p id="p16">Tillykke til Simon.</p><p id="p1">En del københavnske børnefamilier har gennem årene lagt vejen forbi Naturcenter Amager, hvor man kan slippe ungerne fri blandt græssende køer, heste og vilde hjorte - og med udsigt til store vidder, der leder tankerne væk fra det faktum, at man befinder sig få kilometer fra København K.</p><p id="p2">I fremtiden skal flere finde vej til området, der i omfang er intet mindre end tre gange så stort som Dyrehaven ved Jægersborg. Det strækker sig fra Amager Fælled over Kalvebod Fælled og kystområderne ud til Dragør, og nu vi er ved sammenligningerne, svarer naturparkens i alt 3.500 hektar til ikke færre end 4.650 fodboldbaner.</p><p id="p3">Gennem de seneste år er det blevet drøftet, hvordan man fremover kan få flere ud og opleve det nærmeste, vi kommer vild natur i København, og det er netop blevet afsløret, hvem der har vundet en stor arkitektkonkurrence om at gøre det mere overskueligt at lægge vejen forbi.</p><p id="p4">Vicedirektør i Naturstyrelsen, Signe Nepper Larsen</p><p id="p5">»Der er ikke mange storbyer, hvor du kan komme ud og se sådan en horisont, så åbne vidder og så mangfoldigt et fugleliv - her er både karakteristiske og mere sjældne fugle og rovfugle med et par meters vingefang« </p><p id="p6">Naturpark Amager drives af Naturstyrelsen, Københavns Kommune, Tårnby Kommune, Dragør Kommune og By &amp; Havn. Sidste år valgte tre af parterne, Naturstyrelsen, Københavns Kommune og By og Havn, i samarbejde fem hold arkitekter og rådgivere til at komme med deres bud på en opgradering af Amager Naturpark.</p><p id="p7">Kravet var, at der skulle være tre nye hovedindgange og fire »blå støttepunkter« - hvilket vil sige, at der også på vandsiden skal være mulighed for at lægge til, bade, fiske eller dyrke forskellige former for vandsport.</p><p id="p8">Det er Team Møller &amp; Grønborg, der står bag vinderforslaget. De har placeret en af hovedindgangene ved den nordlige del af Amager Fælled tæt på DR Byen, mens de to andre indgange skal ligge ved overgangen mellem Kalvebod Fælled og i Ørestad Syd. Alle de nye indgange kommer til at ligge tæt på metrostationerne.</p><p id="p9">Vicedirektør i Naturstyrelsen, Signe Nepper Larsen, er formand i det dommerudvalg, som har udnævnt vinderforslaget.</p><p id="p10">»Vi har det her store fantastiske område, og vi synes, det er ærgerligt, at der ikke kommer flere ud og oplever det. Der er ikke mange storbyer, hvor du kan komme ud og se sådan en horisont, så åbne vidder og så mangfoldigt et fugleliv - her er både karakteristiske og mere sjældne fugle og rovfugle med et par meters vingefang,« siger Signe Nepper Larsen, som tror, at det relativt lave besøgstal i dag skyldes, at området kan virke uoverskueligt.</p><p id="p11">»Der er jo mange københavnere, der kan være lidt fremmedgjorte. Hvor skal jeg starte og slutte? Og kommer jeg ud et sted, hvor jeg ikke kan finde tilbage? Der håber vi, at punkterne og formidlingen gør det mere overskueligt,« siger hun.</p><p id="p12"><br /><em style="bold">Fredet område</em></p><p id="p13">I vinderforslaget er der desuden lagt op til en række udsigtspunkter. Et ved slusen i Københavns havn i overgangen fra land til vand. Arkitekterne foreslår også etablering af en anløbsbro for kajakker og småbåde, toilet og omklædningsrum. Et andet sted - ved et sydligt fugletårn - vil man kunne betragte horisonten og naturen.</p><p id="p14">Udover naturoplevelsen skal Naturpark Amager også - i endnu højere grad end i dag - lære os om naturen. Ved den hovedindgang, der skal ligge ved DR Byen, kommer der ifølge forslaget til at ligge et formidlingshus, hvor man som besøgende kan blive klogere på det, man skal ind og opleve.</p><p id="p15">Op til konkurrencen har der været en række møder med blandt andre beboere. Området er fredet, og derfor har nogle udtrykt bekymring ved udsigten til flere mennesker og frygtet, at man ville skade dyrelivet ved at bygge nyt inde på området. Signe Nepper Larsen understreger, at det ikke er tilfældet.</p><p id="p16">»Naturen er naturligvis i fokus for os, og hensynene er med hele vejen i processen. Undervejs har vi god dialog med blandt andre borgerne, interesseorganisationer og lokale ornitologer. Det vigtigste er at understrege, at de støttepunkter, vi opretter, ikke kommer til at ligge direkte i sårbar natur. Her er også tale om et meget stort område, og så længe man ikke kommer ind, hvor fuglene yngler, kan området bære det,« siger hun.</p><p id="p17">Teknik- og Miljøborgmester, Ninna Hedeager Olsen</p><p id="p18">»Ofte fokuserer man kun på, at fredet natur er noget, man skal passe godt på, og det er det selvfølgelig også. Men det betyder ikke, at vi ikke kan bruge den rekreative værdi, det har for københavnerne, som skal kunne opleve og nyde naturen og lære om, hvorfor naturen er vigtig« </p><p id="p19">Hos By &amp; Havn lægger udviklingschef Rikke Faaborg Jarmer også vægt på, at det ikke er planen at etablere en ny naturpark, men at opkvalificere den nuværende.</p><p id="p20">»Det gør vi ved at skabe synlige indgange, flere pejlemærker og bedre mødesteder. Hovedindgangene kommer til at ligge i overgangen mellem by og natur på steder, hvor der ikke er følsom natur. Hele naturparken er jo allerede forbundet med stier, og nu handler det om at gøre det lettere at komme ud og opleve den unikke naturpark,« siger Rikke Faaborg Jarmer, der også mener, at vandsiden kommer godt i spil med vinderforslaget.</p><p id="p21">»Det er vigtigt, at man får koblet den rekreative havn. Hvis man skal på nogle lidt længere ture og sejle ned langs kysten, kan man lige komme ind og få et pust eller tage en dukkert fra en badebro. Hele kysten kommer i spil, hvilket også er en vigtig del af det at arbejde med Københavns Havn som et rekreativt byrum,« siger Rikke Faaborg Jarmer.</p><p id="p22"><br /><em style="bold">Med respekt for naturen</em></p><p id="p23">De nye hovedindgange og støttepunkterne er støttet af Nordea-fonden og Friluftsrådets udlodningsmidler til friluftsliv. Der går et par år, før ændringerne er gennemført, men så kan københavnerne til gengæld hoppe på metroen og stå af hele tre steder.</p><p id="p24">Teknik- og miljøborgmester i Københavns Kommune, Ninna Hedeager Olsen (EL), håber, at det budskab når ud til alle - også dem, der ikke så ofte får taget turen ud i det grønne.</p><p id="p25">»Mange københavnere har ikke den samme adgang til natur, fordi vi bor inde midt byen. Jo flere, der kommer ud og oplever, hvor fantastisk en natur, vi har derude, jo flere tror jeg kommer til at være opmærksomme på, at vi skal passe på den.« </p><p id="p26">Ninna Hedeager Olsen fremhæver, at den nye arkitektur i området bliver opført i træ og på den måde blender ind i naturen.</p><p id="p27">»Ofte fokuserer man kun på, at fredet natur er noget, man skal passe godt på, og det er det selvfølgelig også. Men det betyder ikke, at vi ikke kan bruge den rekreative værdi, det har for københavnerne, som skal kunne opleve og nyde naturen og lære om, hvorfor naturen er vigtig. Det er det, som det her projekt gør så eksemplarisk med blå og grønne støttepunkter - for eksempel fugletårne, hvor man kan få et bedre overblik eller badebroer, hvor man kan komme ud og fiske og lære om fisk. Det er i høj grad lagt an på, at københavnerne kan komme ud og opleve naturen - men med respekt med naturen,« siger hun.</p><p id="p28">Kilde: Naturstyrelsen m. fl.</p><p id="p1">AMAGER: Tidligere finansminister Bjarne Corydon (S) møder kritik for at have spillet en lyssky rolle i sagen om Københavns skandaleramte affaldsanlæg Amager Bakke.</p><p id="p2">Det skriver Finans.</p><p id="p3">Ifølge Finans' kortlægning pressede Bjarne Corydon på for at få beslutningen om det kontroversielle anlæg igennem til gavn for virksomheden Babcock &amp; Wilcox Vølund med adresse i Corydons valgkreds, Esbjerg.</p><p id="p4">Professor Anne Skorkjær Binderkrantz, der bl. a. forsker i lobbyisme på Aarhus Universitet, ser et problem i, at finansministerens indblanding ikke er lagt frem for offentligheden.</p><p id="p5">-Det er o. k., at man som politiker varetager hensynet i den valgkreds, hvor man er valgt. Det er til gengæld et demokratisk problem, hvis man gør det i det skjulte, siger hun til Finans.</p><p id="p6">Hun hæfter sig samtidig ved, at en finansminister intet har med affaldsområdet at gøre.</p><p id="p7">-Det tyder på, at det er en anden type af politiske hensyn, der er i spil her, siger hun.</p><p id="p8"><br /><em style="bold">Rod i økonomien</em></p><p id="p9">Amager Bakke er havnet i en økonomisk kattepine, hvor anlægget styrer imod milliardtab, hvis ikke politikerne går ind og ændrer de politiske rammebetingelser. Peter Munk Christiansen, der leder Institut for Statskundskab på Aarhus Universitet, finder det stærkt uheldigt, hvis den tidligere finansminister fik Borgerrepræsentationen til at se igennem fingre med en tvivlsom driftsøkonomi.</p><p id="p10">-Driftsøkonomien er meget vigtig i et kommunalt forsyningsselskab, hvor det i sidste ende er borgerne, der må betale, hvis ikke økonomien hænger sammen. Jeg kan ikke vide, hvad der er foregået i denne sag, men jeg forstår godt, hvis omverdenen interesserer sig for den.</p><p id="p11">Det kunne godt se ud, som om der har været taget andre hensyn end de rent driftsøkonomiske, siger han.</p><p id="p12">Enhedslisten har bedt erhvervs-og vækstminister Troels Lund Poulsen om at forklare Bjarne Corydons rolle i sagen. Corydon, der i dag er direktør i McKinsey, har ingen kommentarer.</p><p id="p1">»Der er noget specielt ved at være amagerkaner. Der er dels en speciel stemning på Amager, et sammenhold som er anderledes end i København - måske en smule provinsiel uden at være rigtig provinsiel. Jeg har det i hvert fald sådan, at når jeg passerer broerne over til Amager, føler jeg, at først nu er jeg rigtig hjemme.« Det mener Peter Dahl, amagerkaner på 13. år og særdeles tilfreds med at bo på den »rigtige« side af broerne. Nemlig på Amager. Det var egentlig et tilfælde, at Peter Dahl kom til at bo på Amager. Peter Dahl er født på Nørrebro, men det har ikke forhindret ham i at udvikle sig til en ægte amagerkaner. Den tidligere landsholdspiller boede i seks år i udlandet. Han har spillet mange kampe med Morten Olsen, og i seks år var han tilknyttet klubber i Tyskland og Belgien. For 13 år siden vendte han hjem til et job som træner for bl.a. Næstved og Fremad Amager. Senere blev han knyttet til Kastrup Boldklub og det var denne aftale, der blev årsagen til, at han valgte at flytte til Amager. Han ville nemlig gerne bo i nærheden af sit arbejde.</p><p id="p2">På det tidspunkt var han alene, og han fandt sit lille hus på Oxford Alle, der lige passede til en ungkarl. Men en smuk kvinde, Helle Dahl, dukkede op på sidelinien og blev gift med ham. Nu skulle huset pludselig rumme en storfamilie bestående af to voksne, to børn, en hund og en papegøje. Men det gik fint. Helle Dahl kom fra Østerbro, og var ikke ked af at bytte kvarter fra Østerbro til Amager - nærmere betegnet Sundby. »Inden for en kort radius finder vi alt, hvad vi har behov for,« fortæller hun. »Det er så hyggeligt at handle her, fordi vi kender hinanden og har tid til lige at høre, hvordan det går. Der er meget varme imellem folkene her. Selv har vi naboer og genboer, som i dag er vores gode venner. Folk er hjælpsomme over for hinanden, og vi har aftaler med hinanden om at se til husene, når familierne er på ferie eller bortrejst. Vi sørger for at postkassen tømmes eller vi vander hinandens blomster.« Både Helle Dahl, der er lærer, og Peter Dahl har så meget overskud, at de også underviser på Amager Ungdomsskole. Peter Dahl bruger meget af sin tid på at undervise i styrketræning og han har desuden med sponsorarbejde at gøre. Forstået på den måde at han er med til at skaffe midler til unges rejser og arrangementer. Desuden bruger han også en del tid i SSP - Socialforvaltning Skole og Politi, og har dermed tæt kontakt til nærmiljøet på Amager, hvor han kender rigtig mange unge. Bo og Jeanne Bjørkmann er genboer til Helle og Peter Dahl. Bo Bjørkmann har boet mange år i huset på Amager, hvor hans forældre tidligere havde et ismejeri. Bo Bjørkmanns mor bor i dag i den ene halvdel af huset og selv bor han med sin familie i den anden halvdel. Foruden Jeanne og Bo Bjørkmann tæller familien børnene Pia, 13 år, Steven, otte år, og Melanie, tre år. Deres have er indrettet efter alle kunstens regler med sø og bro og legeting til børn. Jeanne Bjørkmann fortæller, at familien om sommeren godt kan finde på at tage hen til stranden for at bade efter arbejdstid. »Men vi glæder os nu meget til den nye strandpark, som skal anlægges. Hvis vi ikke bader i Øresund har vi Sundby Bad med svømmehal lige i nærheden. Der kan børnene godt lide at komme. Børnenes skole er Højdevangens Skole, der også ligger i nærheden. Melanie går i børneinstitutionen Nordlyset, som heller ikke ligger langt herfra. Selv Bo Bjørkmann arbejder lige i nærheden. Han var tidligere underdirektør i en trælasthandel, men blev for en måned siden selvstændig og åbnede Pipi Legetøjsforretning på Amagerbrogade. Han har altid godt kunne lide legetøj og havde i længere tid tumlet med tanken om at åbne en legetøjsforretning på Amager. I forvejen fandtes der kun én legetøjsforretning ved Amagerbrogade. Da han hørte om et ledigt lejemål, var han ikke sen til at tage en bestemmelse. »Jeg har boet på Amager i 22 år. Med åbningen af legetøjsforretningen er jeg kommet endnu tættere på Amager end før. Handelsstandsforeningen har kontaktet mig, og med den er der nye bekendtskaber. Nu ser jeg, at medlemmerne også bor lige i nærheden. Jeg er kommet til at føle mig endnu mere som amagerkaner, og jeg er inddraget i en række nye ting. Som butiksindehaver er jeg også begyndt at se helt anderledes på en lang række ting end tidligere. Jeg er blevet en del af Amagerbrogade og er parat til at kæmpe med næb og klør mod Amagerbrogade som ensrettet gade, som man snakker om. Der er ingen tvivl om, at man som amagerkaner er meget patriotisk. F. eks. tror jeg ikke, at en amagerkaner kører til Bilka for at handle. En amagerkaner handler lokalt. Før jeg flyttede til Amager, gik jeg ofte på Strøget sammen med mine forældre. Efter jeg flyttede hertil, kommer jeg der aldrig mere. Man siger også, at er man først flyttet til Amager, flytter man aldrig herfra.« Bo Bjørkmann stammer oprindeligt fra Stevns, men har fundet sit smørhul på Amager. I weekenden kører familien ofte på ture ad de små bagveje ned om Dragør og handler ved stalddørene på hjemvejen. Om sommeren er målet Kongelundskoven eller stranden. »Fra Amager åbner man til den ene side døren til hovedstaden, og til den anden side udsigten til skov og strand. Amager ligger kun et par kilometer fra centrum. Når man fra Amager ser Rådhustårnet i baggrunden og Amager Fælled i forgrunden, føler man sig virkelig på landet. Vi har hejre ved vores lille sø i haven, og ræven løber rundt omkring. Flagspætten hakker i vore lysmaster. Det kan ikke være mere naturlige omgivelser til trods for, at man bor så tæt på en storby. Hvis vi går en tur ned ad Amagerbrogade, møder vi masser af mennesker, vi kender. Det er en provinsidyl. Man siger jo også om amagerkanterne, at de nødigt vil sammenlignes med københavnere. Der er forskel på os og de mennesker, der bor på den »anden side af broen«. At tage hen over broen er som at tage til en anden by. Mange amagerkanere kalder stedet for Manhattan, fordi Amager er sin egen og ligger for sig selv.« I folkemunde er Amager - denne flade ø - ikke det »fineste« sted at bo. Tag endelig ikke fejl. Amager har sit Frederiksberg eller Hellerup. I det såkaldte Eberts villakvarter, et område lige syd for krydset, hvor Amagerbrogade og Englandsvej mødes, ligger kæmpestore og attraktive villaer side om side på rolige villaveje, hvor der også er et springvand. Området er opkaldt efter Hermann Ebert, en byggematador på Amager omkring århundredeskiftet. Han var medlem af Borgerrepræsentationen og en stor fortaler for en forlængelse af sporgvognslinien fra remisen ved Sundbyvester Plads og de 400 meter videre til Villa Søvang med datidens kendte forlystelsesetablissementet »Alhambra« og Cyklistpavillonen. For hundrede år siden var »Alhambra« et stort forlystelsessted for både amagerkanere og mange københavnere, som tog på landet i de skønne sommermåneder. Fakta om kvarteret og kommunen Med Amagerbrogade og Englandsvej som naturlige skel ligger kvarteret roligt og fredeligt gennemskåret på skrå af Oxford Allé og i nord-sydlig retning af Irlandsvej. Amagerbrogade er den altdominerende handelsgade, hvor alle slags butikker findes. Rundt omkring findes også større supermarkeder, så intet steds skal man bevæge sig langt for at kunne købe ind i Sundby Vester. Der ligger børneinstitioner på bl.a. Englandsvej og Peder Lykkes Vej. Nærmeste skole er Højdevangens Skole. Ved siden af skolen ligger Sundby Svømmebad, der er ældreinstitutioner i nærheden, og lidt længere mod nord Sundby Idrætspark, der grænser op til Sundby Vester Park i hjørnet, hvor Englandsvej og Irlandsvej støder sammen. Der går flere busser til centrum, fra Englandsvej Bus 30, fra Irlandsvej Bus 34 og fra Amagerbrogade Bus 2, 11 og 26. Rådhusets tlf. og Internetadresse: 3366 3366 - http:\\kbhbase.copenhagencity.dk Indbyggertal: ca.495.627 Skatteprocent: amt 0,0 kommune 31,7 Grundskyld amt og kommune: 34 Vuggestuer: 129 stk., 2.130 kr. Dagplejepladser: 830, 2.130 kr. Børnehaver: 207 stk., 1.630 kr. Integrerede institutioner: 178 stk., 2.130/1.630 kr. Nærmeste togstation er Tårnby Station</p><p id="p1">Det er sidst på eftermiddagen og lejren summer af liv og aktivitet. De fleste spejdere er på vej tilbage til deres egen lejr efter en dag fuld af aktivitet: I dag har alle amagerspejderne været sammen til "Synnejysk Daw" og dagen er gået med at "bygge" heste og ringridningsudstyr samt ikke mindst med at træne og konkurrere i den sønderjyske lokalsport ringridning.</p><p id="p2">Tilbage i lejren er andre spejdere gået i gang med at tænde bål til aftensmaden. Nogle læser opskriften til dagens menu igennem og andre kigger på alle de kartofler, der skal skrælles, når man skal servere aftensmad for 30 sultne spejdere, der har været på farten hele dagen.</p><p id="p3">I dag volder opskriften særlige vanskeligheder for den er skrevet på "synnejysk" og ligesom resten af dagen har stået i Sønderjyllands tegn gør maden det også. Vi skal have sønderjyske pølser og "snysk", som er en egnsret, der blandt andet består af ja ganske mange kartofler.</p><p id="p4"><br /><em style="bold">Heldigvis også pandekager</em></p><p id="p5">Der er ved at være styr på aftenens menu. Dagens kokke ser varme men tilfredse ud og resten af lejren sværmer omkring bålet. Kigger man ud over hele Spejdernes Lejr, fornemmer man samme hektiske aktivitet overalt på pladsen. Det er aftensmadstid og røgen fra bålet blander sig med duften af pølse og snysk - og af den pandekageproduktion, der samtidig er i gang.</p><p id="p6">De amagerkanske spejdere boede sammen på lejren, som i alt husede ca. 37.000 spejdere, og som dermed blev den største danske spejderlejr nogensinde</p><p id="p7">Der er også en vis spænding at spore omkring de hjemmebyggede spiseborde og omkring bålene, hvor alle nu samler sig for at nyde godt af enten den mad, de selv har været med til at tilberede, eller som de andre spejdere i gruppen har knoklet for at få klar: Vi slutter nemlig vores synnejyske daw af med "sønderjysk kaffebord," som er endnu en lokal tradition.</p><p id="p8">Fordi spejderne fra 1. Sønderbro, Fribytterne Sø og Normannerne i denne uge er blevet rigtige naboer, vores lejrpladser støder helt op til hinanden, skal vi alle sammen senere mødes hos Normannerne for at slutte en dejlig solskinsdag af med kagebord, bål og sang sammen med vores nye naboer.</p><p id="p9">Måske er det visheden om pandekagerne? Måske er vores smagsløg ikke rigtig vænnet til endnu? Måske har vi spist for mange is i løbet af denne første af lejrens rigtige solskinsdage? Der er i hvert fald ikke rigtig salg i snysken, men det gør ikke noget. Om lidt sætter vi tænderne i pandekagerne, synger et par sange og kigger ind i bålet, inden vi tørner ind.</p><p id="p10"><br /><em style="bold">Fakta:</em></p><p id="p11">Med ca. 37.000 deltagere var spejderlejren Danmarkshistoriens største. Lejren fandt sted i det naturskønne område Kær Vestermark ved Sønderborg. På lejren deltog ca. 4.500 spejdere fra udlandet. Der kom bl.a. spejdere fra USA, Frankrig, Hong Kong, Elfenbenskysten og Irland.</p><p id="p12">Lejren blev arrangeret i fællesskab af fem spejderkorps: Det Danske Spejderkorps, KFUM-Spejderne, De grønne pigespejdere, Danske Baptisters Spejderkorps og Dansk Spejderkorps Sydslesvig. Spejderne på Amager er til daglig fordelt over hele Amager og tilsammen tilbyder vi spejderaktiviteter for børn og unge fra 3-24 år både på land og til vands. På spejdernes lejr boede vi i den amagerkanske underlejr "Kontroltårnet" sammen deres spejdervenskabsgrupper fra England, Ukraine og Østrig og i en hel uge levede godt 650 amagerspejdere sammen i telte, lavede mad sammen over bål og skabte nye venskaber på tværs af Amager - og Danmark og resten af verden.</p><p id="p1">SUNDBY: Hjertemedicinsk Afdeling på Amager Hospital står i samarbejde med Fysioterapien bag en ny hjertesti på hospitalet, der skal få patienterne ud af sengen og i gang med at røre sig.</p><p id="p2">Hjertestien består af seks træningsstationer på gangen med øvelser som for eksempel knæløft og en step-bænk. Hver træningsstation er markeret med en grøn stribe på væggen og grønne fodspor på gulvet.</p><p id="p3">På hver station hænger der instruktioner til, hvordan og hvor længe hver øvelse skal laves. Alle patienter får ved indlæggelse en træningsdagbog, som de kan notere deres træningsaftaler og aktivitet i.</p><p id="p4">Allerede i ugerne op til den officielle indvielse havde flere patienter prøvet stiens træningsøvelser. En af dem er 93-årige Svend Åge.</p><p id="p5">» Man ligger jo og bliver lidt doven, og man skal jo sørge for at få rørt sig.</p><p id="p6">Det nytter ikke noget at sige, at man er for gammel, selvom jeg jo efterhånden er blevet en gammel knag, « siger han.</p><p id="p7">Fysioterapeuterne opfordrer patienterne til at tænke motion og bevægelse ind i hele dagligdagen på hospitalet: » De små ting kan faktisk også gøre en stor forskel. Patienten kan for eksempel selv hente sin frokost ved buffeten eller tage en gåtur ned til sygeplejekontoret.</p><p id="p8">Selvom der kun er 20 meter derhen, giver det noget og får patienterne ud af sengen, « forklarer Anne Argir Falster, som er fysioterapeut og en af de bærende kræfter bag den nye hjertesti.</p><p id="p9">Ifølge undersøgelser ligger ældre medicinske patienter i snit i sengen 17 ud af døgnets 24 timer. Det er skadeligt, fordi man hurtigt mister muskelkraft og kondition.</p><p id="p10">» De fleste patienter ved ikke, hvor sundhedsfarligt det er at ligge så meget ned. De bliver meget overraskede, når vi for eksempel fortæller dem, at man ældes, hvad der svarer til ti år ved at være sengeliggende i ti dage, « fortæller Anne Argir Falster.</p><p id="p11">De små ting kan faktisk også gøre en stor forskel.</p><p id="p12">Patienten kan for eksempel selv hente sin frokost ved buffeten eller tage en gåtur ned til sygeplejekontoret.</p><p id="p13">Selvom der kun er 20 meter derhen, giver det noget og får patienterne ud af sengen.</p><p id="p1">Åbn udbudsdetaljer (gældende version 08-01-2019)</p><p id="p2">Luk udbudsdetaljer (gældende version 08-01-2019) Titel Indkøb af miljøemissionsmålinger - I/S Amager Ressourcecenter, Amager Bakke Dokumenttype Varer og tjenesteydelser med klar grænseoverskridende interesse Opgavebeskrivelse Opgaven vedrører udførelse og rapportering af miljøemissionsmålinger af udtagne prøver af luftemissioner, spildevand og faste udgående strømme fra I/S Amager Ressourcecenters affaldsforbrændingsanlæg på Amager Bakke, Vindmøllevej 6, 2300 København S. Der henvises i øvrigt til udbudsmaterialet med bilag for nærmere oplysninger om opgavens omfang og indhold. Deadline 29-01-2019 kl. 12.00 Udbudstype Udbud under tærskelværdierne Opgavetype Varekøb Tildelingskriterier Bedste forhold mellem pris og kvalitet Uddybning af tildelingskriterier ARC vil tildele Kontrakten til den tilbudsgiver, der har afgivet det økonomisk mest fordelagtige tilbud på baggrund af tildelingskriteriet "Bedste forhold mellem pris og kvalitet". Ved vurderingen af hvilket tilbud, der indebærer det bedste forhold mellem pris og kvalitet, vil ARC lægge følgende vægtede underkriterier til grund: - Pris 40% - Leveringstid 40% - Usikkerhed ved miljøemissionsmålinger 20% Link til udbudsmateriale https://www.a-r-c.dk/erhverv/udbud-og-indkoeb/aktuelle-udbud Ordregiver I/S Amager Ressourcecenter Udvælgelseskriterier Økonomisk/finansiel kapacitet: - Det er et mindstekrav, at tilbudsgiveren har haft en positiv egenkapital i minimum 2 af de seneste 3 reviderede regnskabsår. - Det er et mindstekrav, at tilbudsgiveren har en gældende erhvervs- og produktansvarsforsikring. Teknisk/faglig kapacitet: - Det er et mindstekrav, at tilbudsgiveren har haft mindst 4 sammenlignelige referencer inden for de seneste 3 år. En reference anses for sammenlignelig, hvis der er tale om en opgave med udførelse af minimum én af hver af følgende opgaver: *  Udførelse af luftemissionsmålinger på lignende bestykkede anlæg *  Udførelse af miljøemissionsmålinger af de i kravspecifikationen oplistede ty-per, herunder: o Luftemissionsmålinger, o Spildevandsmålinger o Målinger af udgående strømme *  Udførelse af miljøemissionsmålinger vedrørende de i kravspecifikationen op-listede parametre. Adresse Vindmøllevej 6 2300 København S WWW: www.a-r-c.dk CPV kode 90715230-3 - Undersøgelse - industriaffaldsanlæg Udbudsform Offentligt/åbent udbud SMV venligt Ja Kontaktperson Peter Blinksbjerg Kontakt E-mail: pebl@a-r-c.dk Telefon: +45 32689300</p><p id="p1">Da politikerne mistede muligheden for at ophæve fredningen af Strandengen på Amager Fælled, måtte de finde en anden løsning.</p><p id="p2">De gik i tænkeboks og kom frem til, at de nok hellere måtte gøre noget andet. I stedet for at tage de hektar, man i første omgang havde planlagt, besluttede man sig for at tage et område et par hundrede meter vest for, Lærkesletten.</p><p id="p3">Det nye område er godt og vel ligeså stort som det område, der oprindeligt var planen at tage. Men nu var politikerne ligesom i gang, så de fandt fire hektar her og fire hektar der, de lige kunne tage med.</p><p id="p4">Et af de områder, der står for skud, er Stejlebakken. Det ligger en kort gåtur fra Kaj Thelander Jessens hus, og hvis det ikke var, fordi sagen om Amager Fælled havde gjort ham vred, så er han det i hvert fald nu.</p><p id="p5"><br /><em style="bold">Et glemt Christiania</em></p><p id="p6">Kaj Thelander Jessen bor i Valbyparken - en haveforening, der over årene har vokset sig til at blive et fortættet villakvarter. Til en start, fortæller Kaj, blev husene bygget af det ragelse, man kunne finde på den nærliggende losseplads.</p><p id="p7">Det ragelse, der var godt nok til at bygge af, men ikke godt nok til at sælge. Husene er blevet opgraderet henover årene og fungerer nu som rigtige huse, der er beboelige uanset årstiden.</p><p id="p8">Det gælder også for det blå træhus, Kaj og hans kone bor i. Huset er det, man får, hvis man blander en tolænget herregård med et dukkehus. Kaj tager frokost frem - dagens hovednavn er de stegte sild, som Kaj har lavet.</p><p id="p9">Fra stuebordet kan man kigge ud i haven. Bevoksningen imponerer ikke, men det tykke lag af sne og slud, der har dækket København, gør det også svært. Til gengæld sidder mejserne i klynger og spiser det fuglemad, der er blevet hængt ud.</p><p id="p10">- Da de stoppede med at sprøjte gift herude, begyndte der at komme flere og flere fugle i takt med, at de får mere mad, siger Kaj Jessen.</p><p id="p11">Han ved i øvrigt også, hvor der bor en isfugl.</p><p id="p12"><br /><em style="bold">Klondike</em></p><p id="p13">Efter frokosten viser Kaj vejen til Aalborg Universitet København. I aften er der høring i universitetets kantine. Det drejer sig om bevarelsen af de fredede naturområderne omkring Sydhavnen og Amager Fælled.</p><p id="p14">Fra Kajs hjem, der er særligt nok i sig selv, bevæger stien sig længere ind i et naturområde, der ligger nord for Sydhavnstippen. Det er som sådan ikke fredet, og det giver i sig selv fin mening. Isoleret set, er det ikke noget særligt prangende sted.</p><p id="p15">Tidligere lagde det jord til en losseplads - den selv samme losseplads, der fodrede byggeriet af boligerne i Valbyparken. Det droppede man i 80'erne, og siden har naturen fået lov til at gøre, som det passer den. Det har resulteret i nogle lave krat og træer samt nogle høje græstotter.</p><p id="p16">Fra stien adskiller et smalt vandlegeme os fra nogle improviserede huse, der ligger langs en kanal. De lokale kalder det Lorterenden. Kaj kalder det Lorterenden, men med fransk udtale. Det hedder det, fordi kloakken løber ud i den. Og fordi beboerne "skider direkte i vandet," som Kaj siger.</p><p id="p17">Det er i øvrigt i Lorterenden, at Kajs isfugl bor.</p><p id="p18">Der har ikke været hverken landskabsarkitekter eller arkitekter ind over. Til gengæld er her stille bortset fra en summen fra Amager-motorvejen. Og der er åbne vidder - en ting, der er i sig selv er bevaringsværdigt, hvis man spørger Kaj Jessen.</p><p id="p19"><br /><em style="bold">Stål, Sonofon, Stejlebakke</em></p><p id="p20">Fra Lorterenden leder en sti ned til sejlklubberne og fiskerihavnen. Det ligner ikke noget, der ligger tæt på København. Stejlepladsen, som naturen omkring havneområdet hedder, er på politikernes liste. De vil gerne bebygge området.</p><p id="p21">Fra Stejlebakken er der ikke langt til Aalborg Universitets afdeling på Sydhavn. Det er Sonofons gamle hovedkvarter, siger Kaj. Og så ligger det i det område, hvor Sydhavnen før havde sin tunge stålindustri med B&amp;W og General Motors.</p><p id="p22">Dyre lejligheder har for længst møvet sig ind i området istedet for arbejdspladser for ufaglærte og står nu som et varsel om, hvad der er på vej ind i hjertet af Sydhavn. Hvis Kaj har ret: Mere glas, stål og beton. Og mindre af det miljø, der gør Sydhavn til Sydhavn.</p><p id="p23">Det er blandt andet derfor, der er høring i aften.</p><p id="p24"><br /><em style="bold">Demokratiet er i fare</em></p><p id="p25">Kantinen på Aalborg Universitet er ikke stuvende fuld, men to hundrede mennesker er dukket op for at høre, hvad panelet har at sige om sagen. Stemningen i salen peger i en retning: Kaj er ikke alene om sine bekymringer, og hverken panelet eller de tilhørende lægger skjul på, hvad de mener.</p><p id="p26">At man fra kommunens side vil bruge Folketinget til at ophæve fredninger i stedet for at gå igennem Fredningsnævnet er et brud på den næsten hundrede år lange tradition for fredninger, vi har haft i Danmark, lyder det.</p><p id="p27">Tilskuerne klapper.</p><p id="p28">Hvis det bliver gennemført, og Folketinget begynder at ophæve fredninger uden om nævnet, så stopper det ikke ved Amager Fælled eller Stejlebakken.</p><p id="p29">Tilskuerne ser bekymrede ud.</p><p id="p30">Det handler om, at mennesker skal have adgang til natur.</p><p id="p31">Tilskuerne bifalder.</p><p id="p32">En gæst rejser sig op og siger, at nok er naturværdien i de omtalte områder ikke enormt højt målt på biodiversitet. Men der bor en isfugl i Lorterenden, og er det ikke noget værd?</p><p id="p1">At spadsere langs Krimsvej på Amager er en sælsom oplevelse. Midt i en del af Amager, der i de senere år er blevet kraftigt moderniseret med mange nye lejlighedsbyggerier, en moderne metro og en helt ny strandpark, ligger langs netop denne vej kun mindre håndværkervirksomheder i ældre og umoderne bygninger side om side med udpinte, hærgede og forladte bygninger.</p><p id="p2">Det er et Olsen Banden-lignende miljø, hvor man forestiller sig, at "Bøffen" eller "Dynamit Harry" hvert øjeblik kan titte frem.</p><p id="p3">To mindre bygninger ud mod Krimsvej er udpeget som bevaringsværdige. Det ene ligger imidlertid halvt udbrændt hen.</p><p id="p4">Det er i det hele taget i langt højere grad "undergrundshåndværkere" som byens graffiti-malere og hærværksmænd, der har arbejdet på at udvikle området de senere år, end rigtige håndværkere med blå krave og tungt maskineri. Hvis man får det indtryk, at ingen af områdets nuværende brugere har stor interesse i at gøre sig det yderligere bekvemmeligt, er det til at forstå. Flere steder indgås kun korte tre-måneders lejekontrakter ad gangen for med kort varsel at kunne være klar til nedrivning af bygninger, der kan give plads til nye projekter. For flere år siden fik ejendomsselskabet Nordicom, der ejer en stor del af grundene på området, arkitektvirksomheden SLA til at udarbejde en plan for en del af området.</p><p id="p5">Boliger og erhvervsejendomme skulle i den vision vokse frem, med adskillige højhuse imellem.</p><p id="p6">Principperne i forslaget blev i efteråret 2009 inddraget i en lokalplan for området, og modsat flere andre tilløb til muligheden for at bygge langt op i højden i København har modstandere af højhuse i dette tilfælde endnu ikke haft held til at forpurre planerne.</p><p id="p7">Området står med andre ord klar til en gennemgribende forandring, men indtil vi dere har finanskrisen og den efterfølgende krise i byggeriet sat udviklingen i snegletempo.</p><p id="p8">Sløv udvikling I 2005 besluttede Københavns Borgerrepræsentation at etablere lokaludvalg i alle bydele i København. Lokaludvalgene fungerer som bindeled mellem Københavns Borgerrepræsentation og byens borgere i forskellige sammenhænge - herunder byudvikling.</p><p id="p9">Området ved Krimsvej hidrører Amager Øst Lokaludvalg, som har fulgt planerne for området tæt og også har afleveret høringssvar i forbindelse med udarbejdelsen af lokalplanen.</p><p id="p10">Lokaludvalget udtalte sin opbakning til, at området udvikles, men var kritiske overfor en række forhold i planerne - bl. a. højhusene og det præg af "Manhattan", lokaludvalget mener, at konsekvensen kan blive.</p><p id="p11">Når man i dag går langs Krimsvej, er det imidlertid endnu ikke i skyggen af højhuse.</p><p id="p12">Og heller ikke i ret megen larm fra maskiner. Og der er ærligt talt mere Bronx end Manhattan over stedet.</p><p id="p13">»Det er også vores opfattelse, at udviklingen mere eller mindre er gået i stå. Amager Øst Lokaludvalg arbejder stadig på at få ændret den vedtagne lokalplan,« oplyser formand for udvalget, Ole Pedersen.</p><p id="p14">Lidl-byggeri Det eneste, der arbejdes på netop nu, er at opføre et Lidlsupermarked kombineret med boliger i et af de nordlige hjørner af området. Og selvom der er ankommet Caterpillar-maskineri til grunden, bliver det ikke lige med det første, at man kan hente sine dagligvarer dér.</p><p id="p15">»Det bliver en butik på 1.000 m2 med 22-24 boliger over. Vi regner med, at vi kan åbne butikken om ca. to år fra nu,« siger ejendoms-og projektdirektør hos Lidl, Peter Hedegaard. Han medgiver, at området i øvrigt trænger til en kærlig hånd, men regner med, at det kan trække ud: »Vi skal nok igennem endnu en konjunktur-cyklus, så det tager nok længere tid at få udviklet hele området, end man lige regner med. 5-10 år, måske. Men det er attraktivt for os, fordi der allerede bor mange mennesker i nærheden, og det kun bliver bedre i fremtiden,« siger han.</p><p id="p16">Hos ejendomsselskabet Nordicom, der på syvende år sidder på en del af grundene i området, oplever man dog, at der er bedre tider på vej.</p><p id="p17">På Nordicoms grunde er der mulighed for at bygge højhuse i op til 14 etagers højde, mens lokalplanen andre steder i området giver mulighed for at bygge helt op til 21 etager. Det er dog snarere for nogle af de mindre projekters vedkommende, at man skal forvente, udviklingen tager fat først. Mindre erhvervs-og boligbyggerier.</p><p id="p18">»Vi oplever, at området har en del opmærksomhed. Boligmarkedet har været dårligt, men der er nogen bedring.</p><p id="p19">Der er mange investorer og entreprenører, der regner på det og tæller på knapper for tiden,« siger Niels Troen, adm. direktør i Nordicom A/ S.</p><p id="p20"><br /><em style="bold">Søger partnere</em></p><p id="p21">Krisen og den efterfølgende lavvækst har været hård ved Nordicom, der de senere år er blevet hårdt ramt på både indtjening og aktiekurs. Det har betydet, at selskabet har ændret strategien på markedet til en øget satsning på erhvervslejemål, og at man i højere grad end tidligere er afhængig af partnere for at kunne udvikle projekter.</p><p id="p22">»Vi købte i sin tid grundene for at udvikle dem så hurtigt som muligt. Men lokalplanen lå først klar i august sidste år, og på det tidspunkt kørte der ingen bulldozere på danske byggepladser. Vores situation i dag er sådan, at vi ikke kan iklæde os udviklerrollen selv. Vi kan ikke længere jamre over finanskrise, men væksten er trods alt lav. I de gode gamle dage ville vi selv have kastet os over udviklingen af området,« siger Niels Troen. På positivsiden tæller, mener Niels Troen, at byggeomkostningerne er ved at være nede i et niveau, der kan matche den efterspørgsel, der er på slutproduktet.</p><p id="p23">Så hvis alt går vel, og knapperne bliver talt rigtigt op af de forskellige investorer og entreprenører, er der mulighed for, at der kan tages spadestik til endnu et byggeri inden årets udgang.</p><p id="p24">Området ved Krimsvej vil da komme et lille skridt tættere på sin status som moderne og attraktivt byområde - og "Bøffen" og "Dynamit-Harry" vil have lidt mindre plads at gemme sig på.</p><p id="p25">erhverv@jp.dk </p><p id="p26"><br /><em style="bold">Fakta: HOVEDPUNKTER</em></p><p id="p27">NBankerne er blevet meget forsigtige med at låne penge ud, og mange ejendomsprojekter er skrinlagt på ubestemt tid.</p><p id="p28">Ejendomsselskabet Nordicoms storstilede plan for området omkring Krimsvej på Amager blev et af de mange projekter, som har lidt under den økonomiske krise.</p><p id="p29">Vi sætter fokus på "stillestående erhvervsprojekter.".</p><block><p>»Hvad fanden er der egentlig galt med Ama'r? </p></block><p id="p1">TÅRNBY: » Nå, hold da op. Jamen, det lyder da godt. « Cykelfantomet Amalie Dideriksen er tydeligt betuttet, da vi fanger hende på mobilen fra London midt under bane-VM i forrige uge. For tredje år i træk har Amager Bladets idrætspriskomité peget på Amalie som modtager af øens fineste hæder i sportens verden. Hun skriver sig dermed ind i en eksklusiv klub, hvor kun sportsikonerne Thyge Thøgersen, Thor Nielsen, Valdemar Bandolowski og Jeanette Ottesen -indtil videre -overgår hende.</p><p id="p2">» Det er da meget cool, « lyder det, da hun hører om dén bedrift.</p><p id="p3">» Det med priser er jo ikke noget, man tænker over til daglig. Men ja, jeg er egentlig lidt overrasket, for det har været et lidt blandet år. « Amalies 2015 var præget af status som professionel rytter på det hollandske hold Boels Dolmans Pro Cycling. Det har betydet en større fokus på banecyklingen for det 19-årige stortalent, som i 2013 og 2014 blev juniorverdensmester på landevej. Nu pisker pedalerne i skarp konkurrence med seniorerne: » I nogle løb har jeg bare skullet kæmpe for at hænge med. Nu er jeg jo oppe mod de store, men det har været super lærerigt og rigtig fedt.</p><p id="p4">Og det er da gået fint. Det helt store mål i år er selvfølgelig OL, « lyder det beskedent fra årets idrætsnavn på Amager.</p><p id="p5"><br /><em style="bold">OL-billetten er sikret</em></p><p id="p6">I år er det blevet til intensive World Cup-stævner hos ' de voksne', og resultaterne tæller EM-sølv i cykelsportens mangekamp Omnium, et dobbelt europamesterskab på banen i U23-kategorien -i tre kilometer individuelt forfølgelsesløb slog hun sågar den danske rekord to gange på en dag -og dansk og sjællandsk mesterskab på landevej. Ved VM på banen i starten af året blev hun nummer 12 i omnium, og ved damernes landevejs-VM blev det til en 25.-plads.</p><p id="p7">Ved VM på banen for et par uger siden blev det til en samlet 10.-plads, og dermed sikrede Dideriksen sig de OL-billetter, som hun har kæmpet for de seneste par år.</p><p id="p8"><br /><em style="bold">GULDLISTEN AMAGER BLADETS IDRÆTSPRIS 1953-2015</em></p><p id="p9">1953 Tove Nielsen, kajak 1954 Thyge Thøgersen, atletik 1955 IF Gullfoss, atletik/ håndbold 1956 Tove Søby, kajak 1957 Thyge Thøgersen, atletik 1958 Jytte Kort, atletik 1959 Bessie Lundquist, atletik 1960 Tony Holst Christensen, badminton 1961 Thyge Thøgersen, atletik 1962 Thyge Thøgersen, atletik 1963 Preben Rasmussen, boksning 1964 Søren Viggo Petersen, atletik 1965 Jørgen Skipper Nielsen, håndbold 1966 Britta Rasmussen, bordtennis 1967 Ikke uddelt 1968 Ikke uddelt 1969 Ikke uddelt 1970 Ib Bergmann, vægtløftning 1971 Kirsten Høiler, atletik 1972 Svend Pri, badminton 1973 Flemming Andersen, kajak 1974 Valdemar Bandolowski, sejlsport 1975 Kjeld Rasmussen, skeetskydning 1976 Valdemar Bandolowski/ Erik Hansen, sejlsport 1977 Jørgen Osbæck, fodbold 1978 Kastrup-Tårnby Atletikklub 1979 Kastrup Boldklub, fodbold 1980 Valdemar Bandolowski/ Erik Hansen, sejlsport.</p><p id="p10">Kjeld Rasmussen, skeetskydning 1981 Helle Sichlau, atletik 1982 René W. Andersen, cykling 1983 Theis Palm, sejlsport 1984 Valdemar Bandolowski, sejlsport 1985 Dan Frost, cykling 1986 Dan Frost, cykling 1987 Thor Nielsen, kajak 1988 Thor Nielsen, kajak 1989 Gert Munkholm, gokart 1990 Thor Nielsen, kajak 1991 Berit Puggaard, svømning 1992 Thomas Lund, badminton 1993 Thor Nielsen, kajak 1994 Anette B. Pedersen, triathlon 1995 Thomas Lund, badminton 1996 Kvik Kastrup 1997 Michael Søgaard/ Rikke Olsen, badminton 1998 Sophia Skou, svømning 1999 Sophia Skou, svømning 2000 KMB, badminton 2001 Michael Søgaard/ Rikke Olsen, badminton 2002 KMB, badminton 2003 Jonas Rasmussen, badminton 2004 Tine Rasmussen, badminton 2005 Mikkel Kessler, boksning 2006 Mikkel Kessler, boksning 2007 Tårnby Curling Clubs damehold, curling 2008 Kim Wraae, kajak 2009 Thomas Laybourn, badminton 2010 Jeanette Ottesen, svømning 2011 Jeanette Ottesen, svømning 2012 Jeanette Ottesen, svømning 2013 Amalie Dideriksen, cykling 2014 Amalie Dideriksen, cykling 2015 Amalie Dideriksen, cykling.</p><p id="p1">FC Amager er presset på pengepungen. Finanskrisen kommer på et meget uheldigt tidspunkt for øens elitefodboldlokomotiv, som stadig er afhængig af indsprøjtninger fra de investorer, som startede projektet for to år siden og spenderede henved fire millioner kroner i 2007.</p><p id="p2">Administrerende direktør, Todi Jónsson, forklarer:</p><p id="p3">"Finanskrisen har ramt os hårdt. Amagers erhvervsliv har endnu ikke helt taget projektet til sig - i hvert fald ikke økonomisk. Potentielle sponsorer er utroligt positive over for FCA og synes, det er et godt projekt - ikke mindst for ungdommen. Det vælter ikke ligefrem ind, men det går stabilt fremad. Så det er investorernes kapital, der har båret os langt hen ad vejen," siger Todi.</p><p id="p4">Selskabet er således mere sårbart over for manglende indtægter i den daglige drift, end det ville være under en økonomisk optur, og bliver nu nødt til at trække i nødbremsen og holde igen på udgiftssiden.</p><p id="p5">"Vi havde budgetteret med tv-indtægter i 2008, men har meget sent fået at vide, at de først bliver udbetalt i december 2009. Desuden har DBUs programudvalg valgt at lægge store publikumskampe i Sundby som AB- og Frem-kampene i uger med landskampsrunder, så de måtte udsættes og spilles på onsdage. DBU kunne godt blive bedre til at tage højde for de her kassekampe i planlægningen... Og endelig blev Silkeborg-kampen jo aflyst på grund af sne.</p><p id="p6">Alt dette har gjort, at vi ikke kunne agere på transfermarkedet i vinter - og at vi bliver nødt til at reducere lønomkostningerne," fortæller FCA-bossen.</p><p id="p7">Man skal altså ikke forvente et prangende FCA-regnskab for 2008.</p><p id="p8">"Det handler simpelthen bare om at slå bremserne i, mens tid er," understreger Jónsson.</p><p id="p9"><br /><em style="bold">Fire kontrakter sparet</em></p><p id="p10">FC Amager har således sagt farvel til fire spillere for at bringe udgifterne ned. Den mest markante profil, der har forladt Sundbyvestervej, er Morten 'Gummi' Juul Hansen, som har været fast højre back, siden cheftræner Michael Madsen sidste år rykkede Kristoffer Wichmann frem på fløjen. 'Gummi' er en af de mere løntunge herrer i truppen, men har til gengæld leveret stabile og til tider fremragende præstationer i Fremad- og FCA-trøjerne. Han havde blot et halvt år tilbage af sin kontrakt, men er nu blevet lejet ud til AB, indtil han er fritstillet til sommer. 'Gummi' bor tæt på Gladsaxe Stadion.</p><p id="p11">"Det er kedeligt at skulle sige farvel til 'Gummi', som har været fast mand i startopstillingen og en af de bærende kræfter på holdet. Men vi har desværre ikke den luksus i øjeblikket," siger Todi Jónsson.</p><p id="p12">Cheftræner Michael Madsen begræder også tabet af sin foretrukne højre back, men har dog alternativer til tjansen:</p><p id="p13">"Det er en del af udviklingen lige nu. AB er tophold, så jeg kan godt forstå, at han vil prøve sig selv af der. Men jeg har stadig Salomon King og Wichmann til højre back, og Anders Qvist kan også spille den - ellers må jeg jo trække i støvlerne selv," griner Madsen.</p><p id="p14">Også publikumsdarling Thomas Myssing, som har sin egen fanfraktion, 'Mysse-klubben', er siet fra. Den fanden-i-voldske angriber, som er kendt for knaldhård fight og en formidabel holdånd, har kun fået begrænset spilletid i det seneste års tid og er gået til Boldklubben Søllerød-Vedbæk, som kæmper for overlevelse i 2. division øst. 'Mysse' nåede at score 35 mål i 119 kampe for Fremad/FCA.</p><p id="p15">Thomas Høegh, der startede som lyn og torden i Fremad, men siden har haft svært ved at bide sig fast, og Kasper Kalule er også fritstillede.</p><p id="p16"><br /><em style="bold">Hyper-ung trup</em></p><p id="p17">"Det er jo ikke altid, man kan få det, man peger på - spillerne skal jo også selv ville. Men truppen til foråret ser spændende ud. Med de unge, vi har fået ind, er jeg fortrøstningsfuld. Nu glæder vi os bare til at spille nogle fodboldkampe," siger Michael Madsen om sin forårstrup, der får en ekstremt lav gennemsnitsalder - selv om den snart 40-årige målmand Stefan Campagnolo, der stiller støvlerne på hylden til sommer, trækker noget op.</p><p id="p18">U/21 spillerne Páll Klettskard i angrebet og forsvarsspilleren Erling Jacobsen er lovende talenter i truppen, ligesom U/19 spillerne Casper Palm og Anders Karlsen - begge fra Kastrup Boldklub - er inde omkring førsteholdstruppen. I de seneste uger er de unge fløje Waseem Alami fra Køge, Martin Nielsen fra Lyngby og Mikkel Jensen fra Lolland Falster Alliancen tilknyttet holdet på amatørbasis.</p><p id="p19"><br /><em style="bold">Testkampe</em></p><p id="p20">I den forløbne uge spillede FCA to træningskampe: tirsdag gjaldt det HIK, som FCA besejrede 4-3 på mål af Martin Nielsen, Sylla Amed Davy og dobbeltscoring af Mohamed Abdalas. </p><p id="p21">Lørdag var Brønshøj på besøg i Sundby - her vandt FCA 2-0. Målscorere var Sylla og Daniel Udsen.</p><p id="p22">På lørdag klokken 10.45 gæster Frem kunstgræsbanen ved Sundby Idrætspark, tirsdag 17. februar klokken 17.00 kommer Rishøj på visit og lørdag 21. februar klokken 10.45 tester FCA truppen mod Ølstykke samme sted.</p><p id="p23"><br /><em style="bold">japeb-l.dk</em></p><p id="p1">Frojektudviklingsmarkedet er for alvor ved at komme i gang igen. Lige nu er 1.650 boliger på tegnebrættet på kanten af Amager, og dermed er isen brudt for nyudvikling, der ellers har været gået helt i stå siden 2007.</p><p id="p2">Mindst 900 af de boliger, der nu er på vej i jorden kommer efter et åbent udbud, hvor alle konkurrerede på prisen, og det fik projektudviklerne ud af busken.</p><p id="p3">Vi var meget spændte på, om grundene kunne sælges, siger advokat og partner P Merete Larsen, Gorrissen Federspiel, der stod for udbuddet sidste sommer. Hun er samtidig advokat for en række af de største danske projektudviklere og kender dermed markedet indgående.</p><p id="p4"><br /><em style="bold">Tilbage på de gode beliggenheder</em></p><p id="p5">Markedet for udvikling af grunde har været vanskeligt, men nu er udviklerne tilbage på gode beliggenheder i og omkring København, og interessen for grundene på Amager var markant. Vi fik dem solgt til den forventede pris, siger Merete Larsen, der har udbudt og styret salget af grundene for Amagerbanken.</p><p id="p6">Interessen er båret af et voksende marked for især boligudlejning. I øjeblikket flytter der i snit 1.000 nye københavnere til byen om måneden, og det medfører en markant boligefterspørgsel.</p><p id="p7">Samtidig er det ikke som før i tiden enlige og studerende, der flytter til byen, men i højere grad børnefamilier. De vil gerne have storbyen tæt på, men også lys og luft. Og det tilbyder området længst mod øst på Amager lige præcis.</p><p id="p8">Med nærhed til Amager Strandpark, der netop er kåret som en af Danmarks bedste strande.</p><p id="p9">Vi fik til opgave at sælge grundene for Amagerbanken, der havde ejet dem i en årrække. Der var altså ikke tale om nødlidende underliggende selskaber.</p><p id="p10">Grundene var både attraktive og lå i et område, hvor der var udvikling i gang i forvejen, og formentlig derfor kom der bud på samtlige grunde, siger Merete Larsen.</p><p id="p11">Gorrissen Federspiel valgte at udbyde grundene på i alt knap 30.000 kvm.</p><p id="p12">inklusiv muligheden for at bygge et højhus på 21 etager i et helt åbent udbud, hvor man både kunne byde på hver enkelt grund og på de underliggende selskaber.</p><p id="p13">Buddene lå meget tæt op ad hinanden, så jeg er ret sikker på, at vi fik markedsprisen.</p><p id="p14">Og der var mange bud. Men der var en gruppe af investorer, som var helt fraværende.</p><p id="p15">Vi har kørt en del udbudsprocesser i både 2011 og 2012. Og i modsætning til når det gælder for eksempel ejendomme, så var der ikke en eneste udenlandsk investor, der bød på Amagergrundene. Jeg ser det som et tegn på, at de er stærkt interesseret i det danske marked, men udviklingsprojekter er fortsat for risikofyldte til at appellere til udenlandske investorer.</p><p id="p16">Derfor så vi kun nationale udviklere med godt kendskab til planprocesser etc., siger Merete Larsen.</p><p id="p17">En af dem er Skanska, der tidligere har haft succes med boligprojektet Øresund Strandpark både i de direkte salg og også har fulgt en positiv udvikling i de gensalg, der er sket siden.</p><p id="p18">En projektudvikler skal kunne spotte et område, der udvikler sig positivt allerede før, det gør det. Det har vi haft held med i området omkring Amager Strand, siger adm. direktør Peter NymannJørgensen, Skanska.</p><p id="p19">Peter NymannJørgensen er overbevist om, at Skanska har gjort et godt køb som muliggør den videre udvikling af området.</p><p id="p20">Nu kan vi lave en samlet plan for området, som i kvalitet bliver på linie med Øresund Strandpark. Vi sammenlægger flere matrikler, etablerer en broforbindelse over metroen og muliggør nem adgang til stranden sammen med en samlet parkeringsløsning for området.</p><p id="p21">For selvom hele området er tæt på metroen er det afgørende, at man kan komme af med sin bil. Samtidig tilfører vi noget ved at bygge et Phus, der er så stort, at det også kan aflaste folk, der kører til metroen og sætter bilen eller vil på stranden i Amager Strandpark, siger Peter NymannJørgensen.</p><p id="p22">Ppladser er en af de store udfordringer, når økonomien skal hænge sammen i udviklingsprojekter. For få parkeringspladser betyder, at det er svært at sælge ejendommene og for mange, at økonomien ikke kan hænge sammen. Men fordi Skanska Øresund i forvejen har jord i området kunne selskabet tillade sig at byde en pris på grundene, der gjorde, at de vandt udbuddet og samtidig har økonomi til at skabe en løsning, der tilgodeser både kommende beboere og andre interessenter.</p><p id="p23">Vi havde i forvejen et ubebygget grundstykke tilbage, som vi købte allerede i 2006. Med det nye tilkøb får vi en anden frihedsgrad omkring udviklingen af området, og så bliver det pludselig meget interessant, fordi vi også løser Pproblemet, siger Peter NymannJørgensen.</p><p id="p24">Skanska vil ikke bygge boliger til detailmarkedet i øjeblikket, men gerne til internationale fonde eller institutionelle investorer.</p><p id="p25">Vores strategi er ikke at udvikle boliger til detailmarkedet, her er der andre der er bedre. Udlejningsmarkedet er til gengæld i vækst, og det skaber stor interesse hos professionelle investorer for velbeliggende boligudlejningsejendomme. Vi har ikke konkret afsat ejendommene endnu, men vi får allerede henvendelser, siger Peter NymannJørgensen.</p><p id="p26">Peter NymannJørgensen ser ikke stor risiko i boligmarkedet.</p><p id="p27">Når man ikke skal sælge til detail er risikoen relativt set den samme som en domicilejendom. Efterspørgselen på boligudlejningsejendomme er høj, og afkastet er stabilt, så den eneste reelle risiko er, at der ikke skulle komme den befolkningsudvikling i København, som man forventer, siger Peter NymannJørgensen.</p><p id="p28">Hos en af de andre store projektudviklere i markedet, Arkitektgruppen, ser man også risikoen som mindre end for bare 2 år siden. Arkitektgruppen har købt den grund, hvor der kan bygges et 21 etager højhus, og projektet er allerede solgt til Danica.</p><p id="p29">&gt;&gt; Det gælder om at se perspektiverne i et område, og det kan vi i det østlige Amager, siger projektudviklingschef Johnny Sørensen.</p><p id="p30">Udover Danica projektet, har vi gang i et byggeri på 36 etager med 22 boliger og et byggeri på 15 etager med 27 boliger og for begges vedkommende er der erhverv i stueetagen.</p><p id="p31">De byggerier står færdige henholdsvis 1. juli og 1. december 2012.</p><p id="p32">Desuden har Arkitektgruppen yderligere et 15 etagers højhus under opførelse kaldet Twister, ligesom 16 rækkehuse er på vej.</p><p id="p33">Der er ingen tvivl om, at det lige nu er nemt at sælge gode projekter i Storkøbenhavn.</p><p id="p34">Det er dér, investorerne vil købe, og vi mærker god efterspørgsel både når det gælder boligudlejningsejendomme men også salg til private, siger Johnny Sørensen.</p><p id="p35">Udover de institutionelle investorer arbejder Arkitektgruppen også med salg direkte til forbrugerne. LivingHomes ser lige nu gode muligheder i markedet.</p><p id="p36">Selvom vi generelt bevæger os i et historisk dårligt marked, så begynder det at lysne.</p><p id="p37">København er ved at blive en magnet for køberne. Og det er ikke, fordi priserne er lave.</p><p id="p38">Når vi har gode beliggenheder, så får vi også gode priser. I Twister har vi solgt 21 ud af 28 lejligheder til en god pris på over 40.000 kr. per kvm., siger mægler Peter Norvig, der efter 21 år i Nyboligkæden startede egen mæglerforretning i februar under navnet LivingHomes.</p><p id="p39">Men grænsen er hårfin og beliggenheden afgør alt.</p><p id="p40">Bare et par km. mod vest i Ørestad City solgte vi de nybyggede lejligheder til 30.000 kr. per kvm. for 5 år siden. Det kan vi ikke få i dag, hvor de gensælges til 20.00021.000 kr.</p><p id="p41">per kvm. I Ørestad Syd er det dog til gengæld muligt at få op til 23.00030.000 kr. per kvm.</p><p id="p42">Boligkunderne er der, men de vil kun give høje priser for en bolig, der er noget særligt, og det ser vi i øjeblikket i for eksempel kvarteret omkring Amager Strandpark og i Ørestad Syd, siger Peter Norvig.</p><p id="p43">Kvarteret ved Amager Strandpark får endnu et højhus, når Danica - med Arkitektgruppen som udvikler og totalentreprenør - opfører dét, der bliver områdets højeste byggeri, på ikke mindre end 21 etager. I alt indeholder projektet 10.766 kvm., hvoraf ca. 1.100 kvm. er butikker og resten boliger. Der opføres i alt 101 boliger i projektet. Alle boliger er udlejningsboliger og er tegnet af Årstiderne Arkitekter.</p><p id="p44">Både Danica Ejendomme og Arkitektgruppen er kraftigt til stede i området i forvejen.</p><p id="p45">Således er det Arkitektgruppen, som for øjeblikket opfører de første boliger i området på hjørnet af Øresundsvej og Amager Strandvej i Twisterprojektet. Her opføres der i alt 49 ejerboliger og ca. 1.800 kvm. butikker. Og endelig opfører Danica Ejendomme endvidere 130 boliger på Krimsvej som lejeboliger.</p><p id="p46">-Vi ser blandt andet på udbuddet af lejligheder i de mindre attraktive områder. Er der for mange - ikke blot hos os, men også hos konkurrenterne? Og på hvilken type boliger, der er størst efterspørgsel på. På den måde forsøger vi at tilpasse boligmassen til markedet, siger Per Dyhr Jensen. Her er nogle af de byer, hvor Bomidtvest lukker afdelinger.</p><p id="p47"><br /><em style="bold">Investorer ville kende prisen før de bød på grundene -men den går ikke</em></p><p id="p48">Da Amagerbanken gik konkurs og blev overtaget af Finansiel Stabilitet, ønskede banken at skille sig af med en række helejede datterselskaber, hvis eneste funktion var at eje grunde på Amager. Grundene blev udbudt i et åbent udbud.</p><p id="p49">Vi valgte at udbyde åbent, fordi alle så får kendskab og lejlighed til at byde i en så transparent proces som muligt. Alle informationer har været lige tilgængelige for alle. Vi har sat en annonce i avisen og lavet et elektronisk datarum. På den måde forventede vi at få den højst mulige og så markedskonforme pris som muligt.</p><p id="p50">For at gøre buddene sammenlignelige har vi været nødt til at bearbejde dem, så det er et tilfælde, at vi kun endte op med at sælge til enkelte bydere i form af Skanska og Danica Ejendomme med Arkitektgruppen.</p><p id="p51">Alle de bydende har været inviteret til forhandlingsrunder for at sikre, at alle har haft samme muligheder, siger advokat og partner Merete Larsen, der har stået for udbuddene for Amagerbanken. Mange ejendomme og grunde i Danmark bliver udbudt i lukkede budrunder.</p><p id="p52">Det kan være en god ide, hvis man ikke ønsker at sige til markedet, at man vil sælge. Men jeg er uforstående overfor, hvorfor markedet i så høj grad vælger den metode. Hvis man ikke har haft et offentligt udbud, har man ikke for alvor testet, hvad prisen er, siger Merete Larsen.</p><p id="p53">Derfor valgte man hos Gorissen Federspiel fuld gennemskuelighed.</p><p id="p54">Det må jeg sige, at vi har gode erfaringer med. Men der er ingen tvivl om, at det er uvant for markedet. Vi havde flere bydere, der ringede for at spørge hvilket prisleje de skulle byde i og som blev overraskede, når vi ikke ville svare. Det er et godt eksempel på, at vi i Danmark stadig skal vænne os til konsekvenserne og udbredelsen af de vilkår, der er gældende i et transparent marked, siger Merete Larsen.</p><p id="p55">.</p><p id="p56"><br /><em style="bold">Skanska Bolig er lukket ned</em></p><p id="p57">Skanska i Danmark har igen sammenlagt aktiviteterne, så der er blevet færre enheder. Det tidligere Skanska Bolig er lukket ned og lagt ind under Skanska Øresund, der tidligere kun udviklede kontorer og andet erhverv. Organisationsændringen kommer 5 år efter, at Skandinaviens største entreprenør Skanska trak sig ud af det danske marked, og kun valgte at fortsætte som projektudvikler.</p><p id="p58">Adm. direktør Peter NymannJørgensen er nu direktør for alle Skanskas udviklingsaktiviteter i Danmark.</p><p id="p59">Vi har sat en del af vores sekundært beliggende projekter til salg, fordi andre kan tilføre mere værdi, og vi har valgt at indsnævre vores geografiske fokusområde til Storkøbenhavn, siger Peter NymannJørgensen.</p><p id="p1">I salgsbrochuren blev de potentielle købere præsenteret for plantegninger, som efter Forbrugerombudsmandens opfattelse fik lejlighederne til at fremstå mere rummelige, end de reelt var projekteret til. Forbrugerombudsmanden vurderer ifølge en pressemeddelelse, at det er vildledende markedsføring og har politianmeldt de 2 virksomheder.</p><p id="p2">På plantegningerne i salgsbrochuren var der i midten af hvert rum oplyst et areal, for eksempel "soveværelse 16 m2". Disse arealer var beregnet ud fra lejlighedens samlede tinglyste areal, som er inklusive vægge. Det var dog ikke oplyst i salgsbrochuren. Ifølge Forbrugerombudsmanden var salgsbrochuren derfor egnet til at give potentielle købere det indtryk, at de oplyste arealer i lejlighederne var brugsarealer.</p><p id="p3">Som eksempel var det samlede areal ifølge plantegningen af en af lejlighederne i alt 94 kvm, når man lagde de oplyste arealer for hvert rum sammen. Brugsarealet på den færdigbyggede lejlighed var dog kun 78 kvm svarende til, at lejlighedens brugsareal var 17 procent mindre end de oplyste arealer i salgsbrochuren. Brugsarealet for badeværelset var hele 43 procent mindre end det oplyste antal kvm i salgsbrochuren.</p><p id="p4">- Det er vores vurdering, at salgsmaterialet har givet forbrugerne det indtryk, at de købte en større lejlighed, end de faktisk gjorde. Det er ikke i orden. At købe en ny bolig er en stor beslutning, som man naturligvis skal kunne træffe på baggrund af korrekte oplysninger. Vi har derfor politianmeldt de involverede virksomheder, siger fForbrugerombudsmand Christina Toftegaard Nielsen.</p><p id="p5">På "Strandgårdens" hjemmeside kunne potentielle købere finde oplysninger om lejlighedernes "nettoarealer". De oplyste "nettoarealer" svarede dog ligeledes til de tinglyste arealer. Det fremgår imidlertid af blandt andet Bygnings- og Boligregistrets arealvejledning, at "nettoarealet" er det indvendige gulvareal. Også oplysningerne om lejlighedernes nettoarealer på hjemmesiden var derfor vildledende efter Forbrugerombudsmandens opfattelse.</p><p id="p6">Forbrugerombudsmanden har behandlet sagen efter at have fået en klage fra 33 købere af projektlejligheder i "Strandgården".</p><p id="p7">NPV og Ejendomsmægler Niels Hald Amager afviser at have overtrådt markedsføringslovens vildledningsforbud.</p><p id="p8"><br /><em style="bold">Markedsføringslovens vildledningsforbud</em></p><p id="p9">Markedsføringslovens § 5 og § 6 indeholder et forbud mod vildledning.</p><p id="p10">Markedsføringslovens § 5, stk. 1, har følgende ordlyd:</p><p id="p11">"En erhvervsdrivendes handelspraksis må ikke indeholde urigtige oplysninger eller i kraft af sin fremstillingsform eller på anden måde vildlede eller kunne forventes at vildlede gennemsnitsforbrugeren, uanset om oplysningerne er faktuelt korrekte."</p><p id="p12">Markedsføringslovens § 6, stk. 1, har følgende ordlyd:</p><p id="p13">"En erhvervsdrivendes handelspraksis må ikke vildlede ved at udelade eller skjule væsentlige oplysninger eller præsentere væsentlige oplysninger på en uklar, uforståelig, dobbelttydig eller uhensigtsmæssig måde."</p><p id="p1">Jeg kan virkelig ikke lide våben. Jeg ved slet ikke hvordan man sidder med et gevær,« siger Maria Lucia, der sammen med Carsten Svendsen mødtes i Københavns Flugtskytte Klub på Amager Fælled.</p><p id="p2">Iført høreværn og passende jagtoutfitt instrueres de af Henry Pedersen, der er formand for skydeklubben.</p><p id="p3">De har hovedrollerne som Annie og Frank i Det Ny Teaters musicalopsætning af ' Annie Get Your Gun'. De er konkurrenter og skarpskytter -og forelsker sig i hinanden.</p><p id="p4">»Jeg holdt min brors luftgevær i hånden, da jeg var fem-seks år. Men våben er rigtig rædselsfulde, og det her er meget grænseoverskridende for mig.</p><p id="p5">Jeg overskrider min egen grænse, hver gang jeg trykker på aftrækkeren.</p><p id="p6">Til gengæld er jeg glad for instruktionen, for jeg har fået en bevidsthed om, hvor voldsomt våbnet er, og så har jeg både lært at sigte, holde fokus på målet og fået en viden om, hvad et rekyl er, og hvordan jeg skal holde geværet.</p><p id="p7">Det kan jeg alt sammen bruge i forestillingen,« fortæller Maria Lucia og fortsætter: »Jeg har holdt geværet i 10 minutter, og det er meget tungt, så jeg er da lidt træt i armene. Jeg er glad for, at vi får specialfremstillede våben til scenen, hvor alt det tunge tages ud,« siger Maria Lucia, der ser frem til at spille på Det Ny Teater.</p><p id="p8">Det var her, hun fik sit helt store gennembrud med ' Beauty and the Beast' i 2004.</p><p id="p9">Året før vandt hun TV2' s sangkonkurrence ' Popstars'.</p><p id="p10">Efterfølgende har hun bl. a. medvirket i ' Les Miserable', ' The Sound of Music' og ' Chicago'.</p><p id="p11"><br /><em style="bold">Hjemme på Det Ny Teater</em></p><p id="p12">»Jeg har været andre steder og fået erfaring, men det er altid rart at komme tilbage til Det Ny Teater.</p><p id="p13">Her føler jeg mig hjemme, lidt som i en familie, for det var jo her, det hele begyndte, da jeg startede som 19-20-årig,« siger den 33-årige musicalskuespiller.</p><p id="p14">Prøverne har været i gang i tre uger, og det er første gang at Maria Lucia og Carsten arbejder sammen.</p><p id="p15">»Prøverne er så småt ved at forme sig, og det er et godt forløb. Vi er kommet langt, og så er det bare en sjov og god forestilling, som jeg glæder mig til at dele med publikum. Jeg kan også godt lide, at musicalen er baseret på den virkelige historie om Annie Oakley og Frank Butler,« siger Carsten og fortsætter: »Det er en kærlighedshistorie, og selv om den ikke er nutidig, kan man godt sætte det tema i fokus.</p><p id="p16">De to hovedroller, som Maria Lucia og jeg spiller, er lige stolte og stædige, og så kan det jo godt køre skævt i et parforhold. Det med at være stædig, kender jeg også godt, men jeg kan heldigvis også sige undskyld og gå på kompromis.« ' Annie Get Your Gun' har premiere 21. september.</p><block><p>Nyt flertal i bestyrelsen bag prestigeprojektet Amager Bakke sender nu den adm. </p></block><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores serie ' Mit Amager'. Denne uges amagerkaner er Tine Flebo-Hansen, indehaver af vinforretningen Skjold Burne i Amager Centret og en tilflytter, der er blevet vild med øen.</p><p id="p2">Hvor længe har du boet på Amager? »Jeg har boet på Amager i 14 år. Lige så længe, som jeg har haft min dejlige vinforretning Skjold Burne i Amager Centret.</p><p id="p3">Hvorfor bor du på Amager? »Jeg bor på Amager, fordi jeg synes, at Amager er et spændende og udviklende sted at være bosat. Dels kan jeg godt lide det lidt ældre Amager og dem, der har boet her hele deres liv (ægte amagerkanere), og dels kan jeg godt lide alt det nye.</p><p id="p4">Det smukke, charmerende Amager, der er godt i gang med at forandre det ældre Amager til guldkysten. Dels er jeg med stor glæde bosat her på Amager på grund af min forretning, hvor rigtig mange loyale kunder besøger os gentagne gange hele året rundt.« Hvad kan du bedst lide ved Amager? »Min dejlige forretning i Amager Centret, amagerkanere (dem der har boet her hele deres liv), og alt det fine nye byggeri osv., der er kommet til øen sidste par år. Jeg kan også lide, at Amager Centret påbegynder en stor renovering og ombygning fra januar 2018, der vil betyde, at Amager Centret får 25 flere forretninger end på nuværende tidspunkt. Det glæder alle, der bor på Amager sig til, tror jeg.« Hvad kan du mindst lide ved Amager? »Når der er uro, som rammer uskyldige, og hvor politiet er indblandet.« Er der et sted, du altid vender tilbage til? »Min butik og min dejlige bopæl på Amagerbrogade.</p><p id="p5">Desuden volden, hvor jeg har mange tilbagevendende gåture.« Hvor går du hen at spise på Amager? »Restaurant Menuen på Brigadevej samt andre dejlige spisesteder, der efterhånden er kommet på Amager.«.</p><p id="p6">" Jeg kan godt lide, at Amager Centret påbegynder en stor renovering og ombygning fra januar 2018, der vil betyde, at Amager Centret får 25 flere forretninger end på nuværende tidspunkt.</p><p id="p7">Tine Flebo-Hansen.</p><p id="p1">Ved første øjekast ser Amager Fælled ud til at være én stor offentlig naturpark. Men bag det grønne felt gemmer der sig en anden virkelighed.</p><p id="p2">Amager Fælled er skrumpet de sidste 20 år, blandt andet på grund af anlæggelsen af jernbane, motorvej, metro og Ørestad. Dertil kommer nyttehaver, boldfælleder og golfbane.</p><p id="p3">Amager Vest Lokaludval råber nu vagt i gevær. Udvalget frygter at udviklingen vil fortsætte i de kommende år, og nævner de aktuelle planer: -Udvidelsen af vandrerhjemmet ved Vejlands Alle med en campingplads -Det kommende bykvarter Amager Fælled Vest ved Sundby metrostation -En ny skole på Islands Brygge kan betyde at dele af fælleden inddrages til skoleformål -Dertil kommer belyste og befæstede cykelstier samt planer om boldbaner og andre rekreative tiltag.</p><p id="p4"><br /><em style="bold">' Bare en lille bid'</em></p><p id="p5">" Hvert enkelt projekt er i sig selv kun et lille indgreb, men sammen udgør de en stor trussel mod Amager Fælled ved stille og roligt at æde sig ind i den vilde natur," udtaler formand for Amager Vest Lokaludvalg, Lars Rimfalk Jensen.</p><p id="p6"><br /><em style="bold">Havnetunnel vil rasere fælleden i mange år</em></p><p id="p7">Amager Vest Lokaludvalg har også længe været optaget af drøftelserne om en havnetunnel. Hvis tunnelen realiseres med den planlagte linjeføring, vil dette have store konsekvenser for Amager Fælled.</p><p id="p8">" Anlæggelse af havnetunnel over Amager Fælled vha. cut and cover-metoden vil gøre stor skade på Amager Fælled ikke kun i anlægsfasen, og naturen vil først være genoprettet årtier senere. Dertil vil et tilslutningsanlæg ved Islands Brygge betyde, at den unikke naturoplevelse forstyrres af markante støjgener og luftforurening, da trafikbelastningen omkring Islands Brygge må forventes at stige markant. Et sådant anlæg vil også begrænse mulighederne for at færdes frit på fælleden," skriver lokaludvalget.</p><p id="p9">Amager Vest Lokaludvalg har nu vedtaget en officiel holdning til Amager Fælled: " Amager Vest Lokaludvalg ønsker at bevare fælleden som den er, så den unikke og vilde natur kan nydes af alle nuværende og kommende borgere. Vi skal værne om dette stykke natur, der tilbyder et helt unikt helle for storbyens hverdag. Ikke mindst for vores børn og unge, der kan nyde og lære om naturen.</p><p id="p10"><br /><em style="bold">Gør København unik</em></p><p id="p11">Udvalget erkender at byudvikling er vigtig og nødvendig.</p><p id="p12">Men Amager Fælleds vilde natur er både en del af Amagers identitet og noget, der gør København unik samtidig med, at den tiltrækker mange borgere.</p><p id="p13">" Vi vil meget gerne i dialog om, hvor og hvordan vi ellers får plads til alle de tiltag, København skal stille sin borgere til rådighed, men vi mener ikke, at det bør være på bekostning af Amager Fælled," slutter Lars Rimfalk.</p><p id="p1">Det her er Albert, og han elsker » at flænse Amager Bladet, når vores mor og far har læst det, « skriver Charlie og Topper fra Kongelundsvej. Amager Bladet tilgiver Albert og er vilde med ham, for som Charlie og Topper også skriver: » han er vores bedste ven, blød og dejlig at sove med, sjov at lege med og han bliver aldrig sur. « Privatfoto</p><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores serie ' Mit Amager'. Denne uges amagerkaner er Hugo Andersen, som har boet på Amager det meste af sit liv, hvor han også driver sin forretning Tårnby Karrosserifabrik/ Amager Autolakering. Han er desuden formand for Amager Erhvervsråd -og er måske landets eneste aktive erhvervsdrivende tipoldefar.</p><p id="p2"><br /><em style="bold">Hvor længe har du boet på Amager?</em></p><p id="p3">»Jeg har boet konstant på Amager i 55 år, men min tilknytning går endnu længere tilbage. For i 1952 mødte jeg min kæreste, der blev min hustru gennem 54 år, da hun boede på Islands Brygge. Dermed var skæbnen beseglet.</p><p id="p4"><br /><em style="bold">Hvorfor bor du på Amager?</em></p><p id="p5">»Selv om jeg havde autoværksted på Krimsvej fra 1956, flyttede vi faktisk først fra Hellerup til Amager, da vi købte Poppelgården i Dragør i 1969. Jeg var ved militæret i syv år og i den tid blandt andet »udlånt« som uddannelsesofficer til Hjemmeværnsdistrikt IV Amager, som dengang havde til huse i vagtbygningen på Kløvermarken. Så Amager har hele tiden været der. Min søn Erik overtog gården i Dragør i 2002, og min kone og jeg flyttede til Tårnby, hvor jeg stadig bor -tæt på min virksomhed.«.</p><p id="p6"><br /><em style="bold">Hvad er det bedste ved Amager?</em></p><p id="p7">»For mig er det bedste ved Amager, at der er meget natur og frisk luft, og så er der mange autoforhandlere, som udover vores store private kundekreds, giver os en hel del arbejde både mekanisk, pladearbejde og lakeringer.«.</p><p id="p8"><br /><em style="bold">Hvad kan du mindst lide ved Amager?</em></p><p id="p9">»Der er en del trafikale problemer, som vi beskæftiger os med i Amager Erhvervsråd.</p><p id="p10">Der er f. eks. mangel på parkeringspladser især i den københavnske del af Amager.</p><p id="p11">Det er blevet svært at finde p-pladser omkring Amagerbrogade og Holmbladsgade, hvilket giver faldende omsætning for vores detailforretninger og andre erhvervsdrivende.</p><p id="p12">Amagerbrogade skal omlægges, hvilket vil give yderligere problemer, og desuden er der planer om en østlig ringvej omkring København, skal føres ind over Amager, hvilket måske kan betyde, at den nordlige del af Amager igen skal graves op i flere år. Jeg håber dog på, at det vil lykkes os at overbevise vore politikerne om, at man -i den forundersøgelse der nu skal foretages -også bør medtage »Københavnertunnel« -projektet, som en havnetunnel, der anlægges som en sænketunnel I Københavns Havns havneløb, således at man får et uvildigt sammenligningsgrundlag for den politiske beslutning om linjeføringen med i forundersøgelserne.</p><p id="p13">Det mener jeg er vigtigt for, at Amagers erhvervsliv får de bedste betingelser for udvikling.«.</p><p id="p14"><br /><em style="bold">Er der et sted du altid vender tilbage til?</em></p><p id="p15">»Mit arbejdsområde er hele Amager, så der er ikke noget sted, som jeg specielt vender tilbage til. Mit arbejde bringer mig rundt på hele øen og jeg er konstant i kontakt med folk på hele Amager. Så jeg er over det hele.«.</p><p id="p16"><br /><em style="bold">Hvor går du hen, når du går ud at spise?</em></p><p id="p17">»Der er mange dejlige spisesteder på Amager.</p><p id="p18">Men når jeg går ud for at spise med familie og venner, så er det på ' Espersen' i Dragør og ' Den kinesiske Mur' på Amagerbrogade.</p><p id="p19">Også ' menuen' på Brigadevej er et sted jeg kommer.«.</p><p id="p20">" I 1952 mødte jeg min kæreste, der blev min hustru gennem 54 år, da hun boede på Islands Brygge. Dermed var skæbnen beseglet.</p><p id="p21">Hugo Andersen.</p><p id="p1">Ølkortet kommer til at bestå af op til 15 forskellige øl, som løbende bliver skiftet ud. Og der er ikke kun tale om øl fra Amager Bryghus.</p><p id="p2">»Der er andre dygtige bryggerier i Danmark, og flere af dem samarbejder vi allerede med. Og hvis deres øl holder høj kvalitet, så skal det også på hanerne,« siger Morten Valentin Lundsbak til Ritzau Finans.</p><p id="p3">Han og gymnasiekammeraten Jacon Storm åbnede Amager Bryghus i 2007, og modtog Amager Erhvervspris i 2016. /jep-</p><p id="p1">I Amager Bladets profilavis 'FC Amager' tirsdag 29. april kan man læse, at "for tre år siden gik formændene for Kastrup Boldklub, Søren Mortensen, og Fremad Amager, Karsten Østergård, i brechen for et Øens Hold". Jeg har før set den fremstilling i Amager Bladet, at Søren Mortensen skulle være initiativtager til FC Amager. Det er forkert, og det er ligeledes forkert, at Søren Mortensen for tre år siden var formand for Kastrup Boldklub, ligesom han heller ikke var medlem af bestyrelsen.</p><p id="p2">Initiativet til FC Amager kom fra den daværende bestyrelse i Kastrup Boldklub, som for nu nøjagtig tre år siden rettede henvendelse til Fremad Amager for at genoplive ideen om et fælles storhold på Amager. </p><p id="p3">Som nyvalgt bestyrelse havde vi måttet konstatere, at vi via vores deltagelse i Amager United var en del af uacceptable forhold i strid med skattelovgivningen, brug af betroede midler fra Kastrups ungdomsafdeling og et selskab, der styrede direkte mod afgrunden. Da vi krævede selskabet bragt i overensstemmelse med lovgivningen og de betroede midler tilbagebetalt, gjorde de øvrige brug af deres flertal. </p><p id="p4">På den baggrund måtte vi konstatere, at vejen til et storhold på Amager ikke gik gennem Amager United.</p><p id="p5">Fremad Amager tog positivt imod vores henvendelse. Efter nogle indledende møder blev vi enige om at nedsætte et udvalg med tre medlemmer fra hver klub. </p><p id="p6">Fra Kastrup spurgte vi Søren Mortensen om han vil være en af disse repræsentanter. Når Søren blev gjort til talsmand for projektet var det netop, fordi han ikke var medlem af Kastrup Boldklubs bestyrelse og dermed ikke kunne belaste klubben i forhold til dets engagement i Amager United.</p><p id="p7">Som en af initiativtagere må jeg sige, at jeg er glad for, at FC Amager er blevet en realitet, men jeg er skuffet over den form, det har fået.</p><p id="p8">Jeg sad selv med i projektgruppen det første år og blandt de klubber, der sad med, var der enighed om, at alle klubber skulle ligestilles, dog evt. med én ekstra bestyrelsesrepræsentant til Fremad Amager som licensklub. På den ekstraordinære generalforsamling, hvor Kastrup boldklubs medlemmer sagde ja til FC Amager med et stor flertal, blev det også gentagne gange sagt af bestyrelsen at det var et FC Amager med ligeberettigede klubber.</p><p id="p9">Da det endelige projekt blev lagt frem, så det imidlertid anderledes ud. Fremad Amager havde pludselig to medlemmer af bestyrelsen og de øvrige ét tilsammen. </p><p id="p10">Kastrup og Dragør er hver for sig større klubber end Fremad Amager og alligevel må de sammen med KFB deles om én bestyrelsesrepræsentant mod Fremads to. Dette strider direkte mod, hvad medlemmerne i Kastrup har sagt ja til, og det nye projekt burde have været lagt frem for medlemmer til en ny vedtagelse.</p><p id="p11"><br /><em style="bold">Gorm Thorius, Kastrup Boldklub</em></p><p id="p1">SVENDBORG: Det blev til en ordentlig snitter, da BK Amager den 18. oktober var på besøg i Svendborg i basketligaen. 92-58 vandt Svendborg Rabbits i opgøret, der blev sendt direkte i tv. Derfor er det et revanchelystent Amager-hold, der i aften tager imod kaninerne i et opgør, der også er udvalgt som tv-kamp på DK4.</p><p id="p2">- Amager er et svært sted at spille en torsdag aften, og de vil spille bedre, end de gjorde i den første kamp mod os. De brændte en masse frie skud, som de ikke vil gøre på hjemmebane, siger Craig Pedersen, træner for Svendborg Rabbits.</p><p id="p3">Amager har i fire kampe været uden deres danske profil Peter Johansen, der var væk med en skade, men i den periode lykkedes det pudsigt nok at vinde over både Aabyhøj, Bakken Bears og Horsens IC. I lørdags vendte Peter Johansen tilbage til Amager-holdet, og så tabte de hjemme til Sisu.</p><p id="p4">- Det viser bare, hvor tæt ligaen er i år. Men ingen tvivl om, at Amager er et bedre hold med Peter Johansen end uden, siger Craig Pedersen.</p> <hl2>Fatic er ude</hl2><p id="p5">Hos Svendborg spiller rutinerede Danilo Fatic formentlig ikke i aften. Han er stadigvæk lidt mærket af sin lægskade.</p><p id="p6">- Ved at holde ham ude i aften kan skaden forhåbentlig gå fuldstændig væk, så han er klar til på lørdag, siger Craig Pedersen.</p> <hl2>Ingen bliver sparet</hl2><p id="p7">På lørdag venter den vigtige pokalkvartfinale ude mod Aabyhøj, og den kamp har højeste prioritet i Rabbits-lejren. Men det får ikke Craig Pedersen til at spare nogle spillere til aftenens kamp.</p><p id="p8">- Vi spiller den, som var det enhver anden kamp. Vi går efter at vinde. Men hvis der bliver en chance for at give nogle spillere lidt mere tid på bænken, så gør vi det - men ikke på bekostning af resultatet, understreger Rabbits-træneren.</p><p id="p9">Selv om kaninerne først sent hjemme efter midnat, så skal de nok være udhvilede til pokalkampen lørdag.</p><p id="p10">- De fleste spillere har fri fra skole eller arbejde fredag, siger Craig Pedersen.</p><p id="p11">Den unge guard Rune Lauridsen spiller hverken i aften eller på lørdag, da han har fået en overbelastningsskade i læggen. Men ellers er humøret højt i Rabbits-lejren, hvor man kan nyde positionen som ligaens nummer et efter den seneste udesejr over Randers.</p><p id="p12">- Vi er klar, og spillerne træner godt for tiden, så vi glæder os, siger Craig Pedersen.</p> <hl2>Amager vandt sidste år</hl2><p id="p13">BK Amager ligger på femtepladsen med ti point, fire point efter Svendborg. I sidste sæson vandt Amager to gange hjemme over Svendborg. Først i en pokalottendedelsfinale, hvor det blev til sejr 72-67 trods Svendborg-føring med 24 point i anden halvleg, og siden i næstsidste runde af ligaens grundspil, hvor Amager vandt så stort som 96-68.</p><p id="p14">Men Svendborg sluttede alligevel sæsonen som sølvvinder, mens Amager røg ud i kvartfinalerne.</p><p id="p15">Amagerhallen </p><p id="p16">I aften kl. 20.15</p><p id="p17">Sendes direkte på DK4</p><p id="p1">Den tidligere landsholdsspiller stopper med øjeblikkelig virkning i 1. divisionsklubben efter blot fire måneder og 15 ligakampe.</p><p id="p2">- Det har været en stor og lærerig oplevelse at være en del af dette spændende projekt, men det har gennem et stykke tid stået klart for mig, at det ikke var det rigtige match, siger Jan Michaelsen til klubbens hjemmeside.</p><p id="p3">Efter en sløj start på sæsonen er Fremad Amager ellers ubesejret i de seneste fem kampe og vandt senest 2-1 på udebane over FC Fredericia.</p><p id="p4">Klubbens administrerende direktør, Michael Jahn, kalder situationen ærgerlig.</p><p id="p5">- Jan er jo kommet til Fremad Amager i en tid, hvor en masse ting har skullet finde sin plads, og han har haft en svær og vigtig rolle med at opnå så gode resultater som muligt, mens vi har bygget på organisationen.</p><p id="p6">- Det har vist sig, at Jan og Fremad Amager ikke er den rigtige løsning på den lange bane. Det er selvfølgelig en ærgerlig situation, lyder det fra direktøren.</p><p id="p7">Han regner med, at Fremad Amager "snarest" kan offentliggøre navnet på Michaelsens afløser.</p><p id="p1">KØBENHAVN: Ledelsen i Amager Ressourcecenter, ARC, der er kendt for det store forbrændingsanlæg Amager Bakke, der har kostet milliarder, lod bevidst være med at følge udbudsregler.</p><p id="p2">Det skriver netmediet kommunen. dk, der har fået indblik i en intern rapport.</p><p id="p3">Tidligere i år kunne kommunen.</p><p id="p4">dk afsløre, at Amager Ressourcecenter har indkøbt for tæt ved en halv milliard kroner uden at sende ordrerne i udbud, som er foreskrevet af lovgivningen.</p><p id="p5">Det ledte til en undersøgelse, der er foretaget af advokatfirmaet Bech-Bruun og revisionsvirksomheden Deloitte. Undersøgelsen viser ifølge kommunen. dk, at der har været et » lemfældigt « forhold til reglerne om udbud.</p><p id="p6">-Både nuværende og tidligere ansatte har forklaret advokaterne, at de har været fuldt bekendte med, at ARC er underlagt udbudsreglerne.</p><p id="p7">-Omvendt konkluderer Bech-Bruun og Deloitte ifølge undersøgelsen, at den øverste daglige ledelse » ikke har prioriteret overholdelse af udbudsreglerne « . -Det har ført til, at der » er opstået en kultur, som har betydet en lemfældig behandling af -og manglende respekt for -udbudsreglerne, « skriver kommunen.dk om undersøgelsens konklusionen.</p><p id="p8">Kommunen.dk har tidligere afdækket, hvordan der er givet ulovlige ordrer til flere selskaber.</p><p id="p9">Amager Ressourcecenter har længe været i kritisk fokus, da økonomien i og antagelserne for opførelsen af prestigebyggeriet Amager Bakke ikke har holdt stik.</p><p id="p10">Det har ført til en milliardomkostning og stor debat om, hvorvidt selskabet må importere affald fra andre lande og fra andre dele af Danmark.</p><p id="p11">Senest har der også været kritik af, at Københavns Kommune, der er blandt ejerne af Amager Ressourcecenter, vil insource affaldsafhentning for at skaffe nok affald til, at forretningsplanen for Amager Ressourcecenter kan holde.</p><p id="p12">Problemerne førte i starten af året til, at selskabets direktør blev fyret.</p><p id="p13">/Ritzau/</p><p id="p14"><br /><em style="bold">Amager Bakke</em></p><p id="p15">Amager Bakke er ejet af Amager Ressourcecenter, et affaldshåndteringsselskab, der er ejet af kommunerne København, Frederiksberg, Dragør, Hvidovre og Tårnby.</p><p id="p16">Amager Bakke, der er tegnet af stjernearkitekten Bjarke Ingels, er 90 meter højt og vil efter planen få en skibakke på toppen. Byggeriet blev påbegyndt i 2013.</p><p id="p17">Projektet kostede fire milliarder kroner. Men allerede før projektet stod færdigt, kom det frem, at økonomien ikke hang sammen. Allerede i 2012 havde eksperter advaret om økonomien i projektet.</p><p id="p18">Der var slet ikke affald nok til at gøre Amager Bakke rentabelt, og projektet stod over for et tab på 1,9 milliarder kroner.</p><p id="p19">I 2016 indgik borgmestrene bag Amager Ressourcecenter en aftale, der skulle redde økonomien.</p><p id="p20">Den gik ud på at sende mere affald til centret. Både fra Vestforbrænding, men også ved at importere affald fra udlandet.</p><p id="p21">I 2017 bliver direktøren for Amager Ressourcecenter Ulla Rötger opsagt.</p><p id="p22">Det skete på grund af de økonomiske problemer og en eksplosion på anlægget.</p><p id="p23">I starten af 2018 kommer det frem, at redningsplanen er faldet fra hinanden, da kommunerne omkring Vestforbrænding ikke vil afgive deres affald. Samtidig vil EU ikke tillade skraldeimporten.</p><p id="p24">En ny plan er, at Amager Ressourcecenter nu skal stå for at opsamle skrald i København og investere i 100 skraldebiler.</p><p id="p25">I maj fortalte netavisen kommunen. dk, at Amager Ressourcecenter har brudt reglerne for udbud i kontrakter for et trecifret millionbeløb, og at selskabet har brugt 2,4 millioner kroner på rejser og middag til ledelsen.</p><p id="p26">I juni viser selskabets interne undersøgelse, at reglerne for udbud er brudt i over halvdelen af de undersøgte kontrakter.</p><p id="p27">I september skriver kommunen. dk, at en intern rapport viser, at ledelsen bevidst har undladt at følge reglerne for udbud.</p><p id="p28">Kilder: Finans. dk, Ingeniøren, ARC. dk, kommunen.dk.</p><p id="p1">HELE ØEN: Tre af dansk herrehåndbolds største stjerner, Lasse Boesen, Lars Christiansen og Bo Spellerberg, der har vundet både VM-sølv og EMguld med Danmark, er profilerne, når KIF Kolding mangedobbelte danske mestre spiller opvisningskamp mod Amager SKs 2. divisionsmandskab tirsdag 22. maj klokken 18.30 i Travbanehallen.</p><p id="p2">Kampen bliver kulminationen på en stor eventdag, der er arrangeret af BankNordik i samarbejde med Amager Bladet, Amager SK og Tårnby HK.</p><p id="p3">Eventen bliver skudt i gang med Street Handball ved Sundbyøster Plads klokken 13.30-16.00, hvor Lasse Boesen, Bo Spellerberg og Lars Christiansen sammen med holdkammeraterne fra KIF Kolding inviterer øens børn og unge til at spille den nye form for gadehåndbold på en mindre bane med bløde bolde.</p><p id="p4"><br /><em style="bold">Specialfremstillet bold</em></p><p id="p5">Street Handball er en meget simpel form for håndbold, der kan spilles alle steder og med et minimum af redskaber.</p><p id="p6">Det vigtigste element er bolden som er specieltfremstillet.</p><p id="p7">Den er blød og rammer derfor ikke nær så hårdt som en almindelig håndbold. Ydermere kan alle være md ligegyldig alder og evner. Det er samtidig en god træning for dem, der spiller normal håndbold til daglig.</p><p id="p8">Street Handball-eventen foregår i » lukkede zoner « . Hertil er inviteret cirka 200 børn fra 0.-3. klasse fra udvalgte SFO'er på Amager, og i en åben zone er alle øens børn velkommen til at møde op. I den lukkede zone vil være tre stationer med forskellige øvelser, som har til formål at fremme den gode oplevelse med bolden, bevægelse og puls. I den åbne zone vil være to stationer med forskellige øvelser med samme formål.</p><p id="p9">KIF Koldings ligaspillere vil hjælpe børnene rundt omkring på stationerne. Og der uddeles frugt, vand og Street Handball-bolde til alle børn så længe lager haves.</p><p id="p10"><br /><em style="bold">Opvisningskampen</em></p><p id="p11">Tirsdag aften står Travbanehallen på gloende pæle, når KIF Koldings stjernespækkede håndboldligamandskab møder Amager SKs 2. divisionsmandskab.</p><p id="p12">Der er muligt at rekvirere gratis billetter ved at møde op hos Amager Bladet, hvor der udloddes 50x2 billetter fra torsdag 10. maj til og med på onsdag 16. maj klokken 16.00 efter først-til-mølle princippet.</p><p id="p13">Der er også mulighed for at deltage i lodtrækningen om 5x2 VIP-billetter, der giver adgang til kampen med siddeplads samt til den efterfølgende middagsarrangement i Tårnby Selskabslokaler med repræsentanter fra BankNordik, Amager Bladet, Amager SK, Tårnby HK og KIF Koldings trup.</p><p id="p14">Efter kampen i Travbanehallen kan man sikre sig autografer fra blandt andre Lasse Boesen, Bo Spellerberg og Lars Christiansen.</p><p id="p15"><br /><em style="bold">Den lokale opbakning</em></p><p id="p16">Hos BankNordik er der store forventninger til eventen, som er et resultat af bankens sponsorat i KIF Kolding.</p><p id="p17">» Vi er rigtig glade for, at bankens sponsorat kan komme vores kunder og indbyggere på Amager til gode. Håndbold er en holdsport, og det falder godt i tråd med BankNordik og vores ønske om at skabe stærke finansielle partnerskaber med vores kunder, « siger Jan Ulsø Madsen, landedirektør i BankNordik.</p><p id="p18">Hensigten med aktiviteten Street Handball på Sundbyøster Plads er at motivere børn med forskellige baggrunde og fysisk formåen til at søge deltagelse i idrætsmæssige sammenhænge.</p><p id="p19">» Street Handball har en meget positiv indgangsvinkel til sporten, og motion generelt, som BankNordik gerne vil være med til at udbrede, « siger Jan Ulsø Madsen » Vi er også stolte over at kunne præsentere opvisningskampen midt i DM-slutspillet, og ser frem til en kamp med finesser og flot spillet håndbold. « Jan Ulsø Madsen retter en stor tak til Amager SK og Tårnby HK for at bakke op om arrangementet med at stille henholdsvis de fysiske rammer for kampen og Amagers bedst placerede herrehold til rådighed.</p><p id="p20">» Vi er utrolig glade for den store lokale opbakning. Den betyder rigtig meget for os og er afgørende for hele arrangementet, « siger han.</p><p id="p21"><br /><em style="bold">Fakta |</em></p><p id="p22"><br /><em style="bold">OPVISNINGSKAMP KOLDING-AMAGER</em></p><p id="p23">TIRSDAG MAJ Travbanehallen åbner.</p><p id="p24">. KIF Kolding-Amager SK ( . . halvleg). Pause.</p><p id="p25">KIF Kolding-Amager SK ( . . halvleg).</p><p id="p26">. Autografskrivning.</p><p id="p27">Der er kun adgang til kampen med billet, der kan rekvireres hos Amager Bladet ( se andetsteds).</p><p id="p28"><br /><em style="bold">Fakta |</em></p><p id="p29"><br /><em style="bold">HVAD ER STREETHANDBALL</em></p><p id="p30">Street Handball er spil til ét mål. Det er leg og jonglering med bold på agilitybane med en specialudviklet blød bold.</p><p id="p31">Street Handball er udviklet med afsæt i » den gode oplevelse « af Lasse Boesen, Torben Sørensen og Ole B. Andersen.</p><p id="p32">Lasse Boesen er landsholdsspiller og professionel i KIF Kolding.</p><p id="p33">Ole B. Andersen er instruktør i Dansk Håndbold Forbund, tidligere . . divisionstræner og ansat på KIES.</p><p id="p34">Torben Sørensen, tidligere ligaspiller i KIF Kolding og uddannet diplomtræner, er instruktør.</p><p id="p35">Læs mere om Street handball på www.streethandball.org .</p><p id="p36"><br /><em style="bold">Fakta |</em></p><p id="p37"><br /><em style="bold">BILLETTER TIL KIF KOLDING-AMAGER</em></p><p id="p38">I samarbejde med BankNordik udlodder Amager Bladet . . x . billetter til opvisningskampen mellem KIF Kolding og Amager SK i Travbanehallen tirsdag . . . maj.</p><p id="p39">Billetterne giver gratis adgang til kampen ( ståpladser).</p><p id="p40">Billetterne kan afhentes hos Amager Bladet, Ebertsgade . , . København S. fra torsdag . . . maj til og med onsdag . . . maj kl. . på hverdage mellem kl. . og så længe lager haves.</p><p id="p41">Der kan kun afhentes to billetter pr. person.</p><p id="p42">Du kan også deltage i konkurrencen om . x . VIP-billetter, der giver gratis adgang til opvisningskampen ( siddepladser) samt til den efterfølgende spisning i Tårnby Selskabslokaler, hvor repræsentanter fra BankNordik, Amager Bladet, Tårnby HK og Amager SK deltager. Fra bankens ledelse deltager adm.</p><p id="p43">direktør Janus Petersen og landedirektør Jan Ulsø Madsen.</p><p id="p44">KIF Koldings håndboldligatrup deltager også i spisningen.</p><p id="p45">For at deltage i konkurrencen om to billetter skal du sende en mail til Amager Bladet på adressen: red. abl@berlingskemedia. dk Skriv svaret på spørgsmålet: » Hvad hedder KIF Koldings landsholdsspiller Lasse til efternavn? « i emneordet og skriv kontaktoplysninger; navn, adresse og telefonnummer i mailteksten.</p><p id="p46">Sidste frist for at deltage er torsdag maj klokken Amager Bladet udtrækker vinderne fredag . . . maj kl. Vinderne får direkte besked og kan afhente billetterne hos Amager Bladet fredag, mandag eller tirsdag mellem kl.</p><p id="p1">TÅRNBY: BK Amagers damer sikrede sig lørdag eftermiddag bronzemedaljerne med en smal sejr på 69-66 (14-21, 25-21, 15-11, 15-13) over Stevnsgade Superwomen efter et intenst og tæt opgør. Stevnsgade Superwomen tog teten fra starten af kampen, gæsterne førte 39-42 ved halvleg, men i den afsluttende fase var BK Amager bedst.</p><p id="p2">Med et 11-0 run i fjerde periode afgjorde hjemmeholdet reelt kampen.</p><p id="p3">BK Amager fik bragt sig foran 7-1 efter de første par minutter, men Stevnsgade Superwomen svarede igen og udlignede til 11-11 midtvejs i perioden. Gæsterne fortsatte og fik bragt sig foran 11-19, inden hjemmeholdet igen kom på tavlen. Stevnsgade Superwomen vandt perioden 14-21.</p><p id="p4">Anden periode var helt jævnbyrdig.</p><p id="p5">Stevnsgade forsvarede føringen, og med godt et minut tilbage af perioden var stillingen 34-42 i gæsternes favør, men med fem point i det sidste minut fik BK Amager reduceret til halvlegsstillingen 39-42 -BK Amager vandt perioden 25-21.</p><p id="p6">Stevnsgade Superwomen kom bedst ud efter pausen og fik øget føringen til 41-49 efter de første par minutter.</p><p id="p7">BK Amager kæmpede sig tilbage og fik bragt balance i regnskabet ved 51-51 med godt et minut tilbage af perioden. BK Amager vinder perioden 15-11 og fører dermed 54-53 inden den afgørende periode.</p><p id="p8">Så var der ellers stillingskrig i den første halvdel af sidste periode.</p><p id="p9">Stevnsgades Maja Gerlyng fik med en tre-point scoring bragt gæsterne foran 58-62 efter små seks minutters spil, men herefter afgjorde BK Amager reelt kampen med 11 ubesvarede point til stillingen 69-62 med små to minutter tilbage på uret.</p><p id="p10">BK Amager havde flere muligheder for definitivt at lukke kampen, men Stevnsgade Superwomen reducerede til 69-64 og til 69-66. Gæsterne har endda det sidste angreb, men de missede treeren i forsøget på at få udlignet og dermed få kampen i overtid. BK Amager snuppede dermed årets bronzemedajler med en smal hjemmesejr på 69-66.</p><p id="p11">Kelly Hardeman med 20 point og imponerende 19 rebounds og Catharina Palm -16 point og 10 rebounds -var de mest iøjnefaldende spillere hos hjemmeholdet, mens det for gæsterne var Maja Gerlyng med 24 point og tre rebounds) og Cherelle More (22 point og 14 rebounds), som gik forrest.</p><p id="p12">BK Amager-Stevnsgade SuperWomen: 69 -66 (14 -21 , 25 -21 , 15 -11 , 15 -13) Tilskuerantal: 255 i Amagerhallen Topscorere, BK Amager: Kelly Hardeman 20, Catharina Palm 16, Ida Klussmann 11, Emilie Fogelstrøm 8, Melanie Elmgreen 7, Cecilie Tvede 4, Maria Dinesen 3. Topscorere, Stevnsgade SuperWomen: Maja Gerlyng 24, Cherelle Moore 22, Tea Jørgensen 9, Hanna Seikh 5, Alberte Dokkedal 4, Ida Preetzmann 2</p><p id="p1">I de seneste uger har der været skrevet og talt meget om den kommende byudvikling på en lille del af Amager Fælled i aviser og TV, til møder og ikke mindst på de sociale medier.</p><p id="p2">Naturområdet nær København er elsket af mange, og det er helt forståeligt, at debatten opstår.</p><p id="p3">Nogle steder har det imidlertid lydt som om det kommende Amager Fælled Kvarter, som By &amp; Havn udvikler, nærmest vil omdanne den frodige fælled til en ørken af stål og beton. Derfor er det på plads at bringe nogle fakta -bl. a. om det kommende kvarters udstrækning -ind i debatten.</p><p id="p4">Den 11. april igangsatte By &amp; Havn en konkurrence om en ny masterplan for det kommende kvarter. Fem teams af arkitekter og andre rådgivere sidder netop nu og arbejder på masterplanforslagene.</p><p id="p5">Det forventes, at vinderen af konkurrencen kan kåres ultimo oktober. Herefter går lokalplanprocessen i gang.</p><p id="p6">Opgaven består i at udarbejde en plan for det sidste bykvarter i Ørestad. Området, der skal bebygges er 187.000 kvm., svarende til ca. 2.300-2.500 boliger. Arkitekterne skal give bud på et bykvarter, der er integreret i de grønne omgivelser og giver en fornemmelse af at bo på fælleden - midt i København. Biotoper og vådområder, å-løb i vejgrøfter og lignende grønne og blå forløb skal binde kvarteret sammen og formidle stedets vilde natur. At bo bæredygtigt i samspil med den omgivne fælled -det er essensen af Amager Fælled Kvarter.</p><p id="p7">Det kommende bykvarter kommer til at fylde cirka otte procent af Amager Fælleds areal (2.300.000 kvm.). Eller 0,5 procent af den samlede Naturpark Amager, hvori Amager Fælled indgår.</p><p id="p8">Det har været kendt siden konkurrencen om Ørestad blev afgjort i 1994, hvor Amager Fælled Kvarteret skulle ligge og hvilken udstrækning, det skulle have.</p><p id="p9">Rådgiver på konkurrencen dengang var Ørestadsrådet med deltagelse af bl. a.</p><p id="p10">Danmarks Naturfredningsforening og Friluftsrådet. Der var dengang enighed om kvarterets placering og udstrækning.</p><p id="p11">I de oprindelige planer for Ørestad var det i øvrigt tanken, at området nord for Amager Fælled Kvarteret -ved Grønjordssøen -også kunne bebygges. Men i samarbejde med Ørestadsrådet valgte Ørestadsselskabet (det nuværende By &amp; Havn) at bevare 78 procent af arealet mellem Vejlands Allé og Ørestad Nord som naturområde. Kun 22 procent af det oprindelige område bebygges.</p><p id="p12">Der er mere information at hente på Ørestads hjemmeside: www.orestad.dk/ amagerfalledkvarter.</p><p id="p13">Det har været kendt siden konkurrencen om Ørestad blev afgjort i 1994, hvor Amager Fælled Kvarteret skulle ligge og hvilken udstrækning, det skulle have.</p><p id="p1">AMAGER FÆLLED: Morten Sørensen fra foreningen Amager Fælleds Venners styregruppe hjælper med at bugsere de kulørte bogstaver lidt væk, der danner ordet BEVAR ved indgangen til Amager Fælled på hjørnet af Ørestads Boulevard og Vejlands Allé.</p><p id="p2">I dag skal der nemlig også være plads til en pandekagecykel.</p><p id="p3">Amager Vest Lokaludvalg er på pletten for at få en snak med forbipasserende om, hvad Amager Fælled betyder for dem, og så kvitteres der med en lun, nybagt pandekage.</p><p id="p4">Lokaludvalget vil med eventen fremhæve de gode historier fra fælleden, så debatten om et kommende byggeri Amager Fælled Kvarter ikke kun handler om økonomi.</p><p id="p5"><br /><em style="bold">Vi må tro på det umulige</em></p><p id="p6">Torsdag overværede Morten Sørensen mødet i Borgerrepræsentationen, hvor SF stillede forslag om, at forvaltningen skulle udarbejde forslag til andre placeringer af det planlagte boligbyggeri Amager Fælled Kvarter -men blev stemt ned.</p><p id="p7">Ser I det stadig som realistisk at få ændret på placeringen? » Lige nu er der ikke særlig meget realisme i det. Mødet i går var som at se en Champions League-finale. Vi vidste dag godt, at byggeprojektet ikke bare lige blev stoppet.</p><p id="p8">Hvis der så havde været flertal for SFs forslag, men resultatet blev et mindretal, så optimismen har været større, vil jeg sige.</p><p id="p9">Vi må prøve at komme op på hesten igen og tro på det umulige.</p><p id="p10">Vi har jo set i processen, at der er sket skift i de politiske holdninger, og vi er selv blevet klogere på nogle ting, « siger Morten Sørensen.</p><p id="p11">Onsdag 30. november står lokaludvalget sammen med foreningen Amager Fælleds Venner og en stribe andre organisationer bag et folkemøde på Islands Brygge Skole.</p><p id="p12">Ørestadsloven, som byggeriet Amager Fælled Kvarter er en del af, blev besluttet af et Folketingsflertal i 1992.</p><p id="p13">Der er derfor inviteret folketingspolitikere fra samtlige partier for at lodde stemningen for at ændre beslutningerne fra dengang og ad den vej undgå byggeriet på fælleden.</p><p id="p14">UVi har jo set i processen, at der er sket skift i de politiske holdninger, og vi er selv blevet klogere MORTEN SØRENSEN, Amager Fælleds Venner.</p><p id="p15">Der er folkemøde om alternative placeringer af byggeriet i Amager Fælled Kvarter onsdag 30 november klokken 19-11 i idrætssalen på Islands Brygge Skole, Artillerivej 57</p><p id="p16">Folketingspolitikere fra alle partier er inviteret til at sidde i panel.</p><p id="p17">Fredag var der tilsagn fra Socialdemokratiet, Radikale, Alternativet og Enhedslisten</p><p id="p18">Kokken Nikolaj Kirk serverer en grøn snack til deltagerne</p><p id="p19">Arrangører: Amager Vest Lokaludvalg, Danmarks Naturfredningsforening, Amager Fælleds Venner, NOAH, Børn i Byen, Dansk Botanisk Forening, Islands Brygges Lokalråd, Dansk Ornitologisk Forening, Sundby Lokalråd og Miljøpunkt Amager.</p><p id="p1">HELE ØEN: I 1985 flyttede Amager Bladet fra Store Møllevej til Amagerbrogade 54. Men efter 33 år med domicil på øens hovedstrøg er det slut. Inden udgangen af juni vil Amager Bladets kontor blive lukket og personalet flytter til ejerens hovedsæde, Hovedstadens Mediehus, i Codanhus på Frederiksberg.</p><p id="p2">Samtidig lukkes Amager Weekend/ Søndagsavisen.</p><p id="p3">Hovedstadens Mediehus ønsker med lukningen i stedet at skabe et intensivt fokus på de otte københavnske ugeaviser, heriblandt Amager Bladet.</p><p id="p4">Til at varetage denne opgave er Amager Bladets mangeårige chefredaktør, Jan Jeppesen, udpeget som chefredaktør for alle ugeaviserne, der også omfatter Frederiksberg Bladet, Østerbro Avis, Valby Bladet, City Avisen, Vesterbro Avis, Vanløse Bladet og Nørrebro-Nordvest.</p><p id="p5">Frederiksberg Bladets hidtidige chefredaktør, Jeanette Hougaard Gram, skal i stedet koncentrere sig om en fortsat udvikling af erhvervsavisen Erhverv København og udvikling af nye kommercielle medier.</p><p id="p6">Det bliver vemodigt for Amager Bladets personale at forlade Amagerbrogade, men for læsere og annoncører vil flytningen ikke få konsekvenser.</p><p id="p7">Amager Bladets journalister og salgskonsulenter vil fortsat være synlige i lokalområderne og have kontakt med kilder og kunder.</p><p id="p8">Amager Bladet flytter til Hovedstadens Mediehus pr. 26. juni.</p><p id="p9">Amager Bladets nye telefonnummer bliver 33 88 88 88.Amager Weekend/ Søndagsavisen udkommer sidste gang i uge 26. Amager Bladets chefredaktør Jan Jeppesen er udpeget som chefredaktør for alle ugeaviser i Hovedstadens Mediehus.</p><p id="p1">Åbent brev til medlemmerne af København Kommunes Borgerrepræsentation: Jeg er en af de heldige borgere i Københavns Kommune, som har bopæl ved den dejlige Amager Strand og de seneste år også dejlige Amager Strandpark.</p><p id="p2">Der er dog lidt malurt i bægeret også. Det er som om stranden om sommeren opfattes som et udendørsdiskotek og musikanlæg på minimum 250 watt og en bas på minimum 12 tommer en nødvendighed.</p><p id="p3">Jeg har i de seneste år været i dialog med politi og teknik-og miljøforvaltningen angående de musikarrangementer, som bliver afholdt i den nye Amager Strandpark.</p><p id="p4">Lige nu er klokken 07.00 lørdag morgen og jeg har hele aftenen og natten haft fornøjelsen af et mindre arrangement ved Strandstation 2! Sidste weekend var der et større og mere højlydt arrangement ved Strandstation 3, som det først lykkedes at få stoppet klokken 04.00 om morgenen.</p><p id="p5">Det er som om Amager Strandpark, Københavns Kommune og politiet leger ' flyt aben rundt' med os beboere i området, som taberne.</p><p id="p6">Miljøforvaltningen har haft måleapparater ude i området og målt lyden -uden at det har medført ændringer i praksis med udlevering af tilladelser til afholdelse af musikarrangementer.</p><p id="p7">Politiet kan kun gøre noget, såfremt der ikke er tilladelse eller hvis det er påvist, at musikken er for høj.</p><p id="p8">Amager Strandpark I/ S henviser til Københavns Kommune eller ignorerer henvendelserne helt.</p><p id="p9">Åbenbart er gældende love/ regler overholdt og det er derfor ikke muligt at få gjort noget ved tingenes tilstand, så reglerne må laves om.</p><p id="p10">Selvom jeg godt kan lide musik, så kan jeg også godt lide at kunne sove om natten.</p><p id="p11">Jeg vil derfor gerne vide, hvad du -som borgerrepræsentant for Københavns Kommunes borgere -kan og vil gøre for at vi, som bor i området op til Amager Strandpark, ikke skal udsættes for disse støjplager hele sommeren.</p><p id="p12">Selvom jeg godt kan lide musik, så kan jeg også lide at sove om natten.</p><p id="p1">VESTAMAGER: Det grønnes overalt i naturen lige nu, og på søndag 4. maj byder Naturpark Amager publikum velkommen til en dag med talrige smagsprøver på, hvad det 3000 hektar store område rummer.</p><p id="p2">Naturpark Amager er et nyt initiativ, som er et samarbejde mellem Naturstyrelsen, By &amp; Havn samt København, Tårnby og Dragør Kommuner.</p><p id="p3">Initiativet går ud på at samle Amagers fantastiske natur i én stor naturpark -Naturpark Amager -som både består af sammenhængende naturog fritidsområder, der strækker sig fra den bynære Amager Fælled ved den nye bydel Ørestad, over Kalvebod Fælleds nærmest uendelige vidder til den lyse skov i Kongelunden og helt ned til Dragør Sydstrand med Amagers uspolerede kystlandskaber og lavbundede havområder.</p><p id="p4">På denne forårsdag vil der være fire besøgsstationer fordelt over hele området, som tilbyder hvert sit tema.</p><p id="p5">Blandt dagens oplevelser er ballonflyvning på Amager Fælled, man kan se på fugle sammen med Sebastian Klein, blive soldat på Kongelundsfortet og opleve den kolde krig, prøve at ride på en pony eller nyde en rundtur med hestevogn, smage på lokalt kvæg, hjorte eller røget fisk, lave sit eget smykke af fine hjortegevirer, smage en hjortebøf, fange de første haletudser, prøve et rejehop.</p><p id="p6">Eller hvad med en cykelforhindringsbane, action med bueskydning, rapelling, gps-løb og kommandokravl Man kan se hele programmet, som opdateres løbende, på www.Naturpark-Amager.dk.</p><p id="p7">Det er en god ide at medbringe cykel, så man kan komme rundt i hele Naturparken.</p><p id="p8">Det er også muligt at låne en cykel på en af de fire stationer.</p><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores serie ' Mit Amager'. Denne uges amagerkaner er løberen Sofie Alsted Andersen, som både har boet på Amager i mange år og løbet øen tynd.</p><p id="p2"><br /><em style="bold">Hvor længe har du boet på Amager?</em></p><p id="p3">»Jeg har boet på Amager siden 1995, men jeg kom til byen længe før. Men altså i over 20 år.«.</p><p id="p4"><br /><em style="bold">Hvorfor bor du på Amager?</em></p><p id="p5">»Jeg flyttede til København i november 1987 til opstart på Rigshospitalets sygeplejeskole.</p><p id="p6">Dengang var jeg så heldig at få plads på kollegiet på Jagtvej. Efterfølgende har jeg boet i Sydhavnen i ejerlejlighed og kortvarig i Rigets egne lejligheder beregnet til personale i akut bolignød. Jeg ledte på daværende tidspunkt efter en bolig i København og en kollega gjorde mig opmærksom på at man kunne søge lejligheder via vores pensionskasse. Jeg fik hurtigt øje på ejendommen på Amager, tæt på vandet og væk fra indre by` s støj og tætte trafik.</p><p id="p7">Jeg er vestjyde og at være tæt på hav og at kunne se himlen og stjernerne om natten er ret vigtigt for mig. På det tidspunkt var Amager ikke så populær, som det er nu, så jeg fik en lejlighed på Kastrupvej første gang jeg søgte. Det var en lille to-værelses på 52 kvm. som min daværende kæreste og jeg flyttede ind i. Det var i 1995. Jeg faldt hurtigt til og blev glad for Amager. Jeg havde hest dengang og Amager var ideelt.</p><p id="p8">Jeg kunne cykle på job på Riget og cykle ud til min hest på Tømmerupvej. Jeg tænkte på Amager som en by i byen. Men her er jo alt! Skov, strand, heste, køer og får på Fælleden. I lejligheden på Kastrupvej blev jeg gift, fødte min søn og blev skilt. Da min søn var 2 ½ år blev en større lejlighed i ejendommen ledig, jeg søgte den og fik den! Vi kom væk fra Kastrupvej, min søn fik sit eget værelse og 57,5 Kvadratmeter var jo rigeligt med plads til os to.«.</p><p id="p9"><br /><em style="bold">Hvad kan du bedst lide ved Amager?</em></p><p id="p10">»I den lejlighed på Amager, føler jeg at mange vigtig ting er sket. Min hest blev solgt! Det var ikke muligt at få hverken tid og økonomi til både fuldtidsjob med skiftende vagter, fuldtids mor og en hest der skulle rides og passes hver dag. Men jeg fandt hurtig ud af at jeg ikke trives med at sidde stille, så en veninde lokkede med på en lille løbetur rundt om søerne og da vi havde trampet rundt om dem alle og munden ikke havde stået stille på mig, mente hun bestemt at jeg havde løbetrænet i smug! Nope! Men det blev startskuddet til at min søn Magnus blev sat i klapvognen og jeg begyndte at trampe Amar tyndt i mine gamle kondisko som jeg havde brugt til at muget ud i hos min hest. Vi havde mange dejlig timer med at fodre ænder på Kastrup Fortet og spise is på Strandtutten og vi fulgte med i Strandparkens tilblivelse flere gange om ugen. Da Magnus blev for stor til klapvognen, kom han på cyklen og når hans små ben ikke ville mere, havde jeg en tøjsnor på hans styr. Så satte han fødderne op på styret og jeg trak ham, på den måde fik jeg løbet og vi fik snakket og hygget os.</p><p id="p11">Jeg fik trænet til mit første fem-km løb, 10km løb og fik blod på tanden til mere. Ingen i min familie eller omgangskreds løb, så jeg gik på Hovedbiblioteket i Kastrup og lånte bøger om løb. Den gang væltede det ikke ud af reolerne med bøger om hvordan man træner til halv og hel maraton, som det gør i dag. Så jeg lagde selv en træningsplan og efter en lang vinter i løbeskoene på Amager stillede jeg op til Københavns maraton. Det er blevet til mange storby maraton og tusindvis af km i løbeskoene i Amager Strandpark, Kongelundsskoven, Fælleden. Amager er blevet løbet på kryds og tværs.«.</p><p id="p12"><br /><em style="bold">Hvad kan du mindst lide ved Amager?</em></p><p id="p13">»Det som jeg mindst kan lide ved Amager, har ikke så meget med selve Amager at gøre, men at der bygges og stadig planlægges at bebygge dele af øen så alt den rå, smukke natur forsvinder. De grønne åndehuller som har så stor betydning for mennesker, at vi trives, at vores børn stadig kan se køer, får og havørne på trods af lufthavnen og storbyen. Det kan gøre mig ked af det.«.</p><p id="p14"><br /><em style="bold">Er der et sted, du altid vender tilbage til?</em></p><p id="p15">»Mit bedste sted på Amager er Strandpark! Jeg har ikke tal på timerne jeg har trænet på Kastrup Fortet, løbet i sandet, grædt og råbt i vinden ud over bølgerne når jeg var vred eller ked af det, svømmetrænet både i Lagunen og langs stranden, nydt solen, siddet i sandet og kigget på min lille søn grave i sandet og vokse op. Den 5. oktober 2017 bliver han 20 år, han kender kun Amager og har sine rødder her.«.</p><p id="p16"><br /><em style="bold">Hvor går du hen, når du går ud at spiser?</em></p><p id="p17">»Et spisested på Amager som jeg hele tiden vender tilbage til er selvfølgelig Ingolf! Her har jeg haft Magnus med til juleklip, fastelavn, varm kakao efter Juleoptog og mange andre events. Jeg har været på date, hørt musik og har haft uendelige mange hyggelige kaffelatte-timer med veninderne.«.</p><p id="p18">" Jeg har været på date, hørt musik og haft uendelige mange hyggelige kaffelatte-timer med veninderne på Ingolfs Kaffebar.</p><p id="p19">Sofie Alsted Andersen.</p><p id="p1"> Med fare for at rigtig mange af dem, der bor på Amager  især jyderne  bliver sure nu, vil jeg referere noget, som en veninde sagde. 
Hun sagde det, mens vi sad bænket på en nysmart cocktailbar på Vesterbro og blev vartet op af tidens moderigtige bartendere iført slap hvid undertrøje, hængerøv til knæene og langt fedtet hår i nakken. 
Ordene var: »Det er sjovt, men der bor virkelig mange jyder på Amager! De flytter dertil, fordi de simpelt hen ikke ved, at det er et ufedt sted at bo. Vi andre, vi gider jo bare slet ikke bo på Amager.« 
Kommentaren affødte et stille nik over mojitoen og en beslutning om, at det ufede ved Amager nok måtte undersøges nærmere. Så jeg vælger en tilfældig mandag uden for myldretiden og lægger passet sikkert hjemme i skuffen. 
Udforskningen af København foregår som altid på min stærkt udfordrede veterancykel, Lågen, der langsomt sendes på knirketur ud ad Indre By mod Amager. 
Ankomsten til Amager begynder ved Langebro, hvorfra cyklen af sig selv triller ud på Amager Boulevard og videre ud mod den hektiske Amagerbrogade, der domineres af en usigeligt høj frekvens af cyklister, S-busser og mønt-solarier. 
Men inden man når så langt, er der steder, der er værd at bemærke, og som absolut ikke er ufede! Et af dem ser man allerede, idet man cykler over Langebro, nemlig Islands Brygge, som år for år nærmer sig karakter af at være Københavns riviera. 

<br /><em style="bold">Bryggen syder
</em><br />
På en sommerdag er Islands Brygge pakket med unge, børn og gamle, der som i én stor samlet, letpåklædt eufori soler, bader, leger, spiller musik, råber, skater, spiser og drikker. 
Her er både restauranter, badestrand (o.k., havnebad), park, legeplads, skaterpark  og der er endnu en restaurant på vej, melder et stort skilt. Det er næsten umuligt at forestille sig, at Islands Brygge for små tyve år siden var et nedslidt arbejderkvarter domineret af fabrikker, triste lagerhaller, metalgitre og de store brune godstogsvogne, der blandt andet kørte hen til sojakagefabrikken, som altid henlagde området i en tung, sødlig duft. 
I dag er Islands Brygge blevet et trendy sted at bo, og blandt andet sojakagefabrikkens siloer er omdannet til nye smarte lejligheder med udsigt over havnen og Kalvebod Brygge lige overfor. Kører man videre ind ad Amager Boulevard, ophører kreativiteten, hvad angår boligbyggeri, dog en anelse. 
Det første, der slår én, er, at Amager uden tvivl må være den del af København, hvor man har brugt flest røde mursten. Begge sider af vejen domineres af svimlende rækker af rødt boligbyggeri, der kan få selv den mest stedbevidste til at fare vild i murstenslabyrinter. 
Det kan virke nærmest uoverskueligt at bevæge sig væk fra Amagerbrogade af frygt for at ryge lige lukt ind i en rød murstenslabyrint, der langsomt suger éns stedsans væk og sender én lige lukt i retning af Københavns Lufthavn, så man alligevel skal have passet frem. 
Ikke desto mindre vil jeg opfordre til at fortsætte turen. På vejen er det værd at lægge mærke til, at der stadig hænger lyssignaler til tog oppe blandt gadebelysningen. F.eks. hænger der et på Amager Boulevard, lige der hvor gaden krydses af den lille vej Svinget, som i øvrigt lever op til sit navn ved at bugte sig nydeligt. 
Lyssignalerne stammer fra dengang, Amagerbanen stadig kørte, og de hænger der altså stadig, selv om banen for længst er lukket og skinnerne er væk. 

<br /><em style="bold">Fare for stress
</em><br />
Når man forbi Svinget, rammer man til slut selve Amagerbrogade, som man skal man skynde sig væk fra  hvis man da altså ikke gerne vil i solariet. 
Skynder man sig ikke væk, risikerer man akut stres, karambolage med fumlegængere eller at få sidespejlet fra en dobbeltdækker S-bus i nakken. Jeg vælger derfor selv at svinge cyklen ned af Sverrigsgade, som lokker ved ikke at være domineret af røde mursten, men derimod små huse i forskellige klare farver. 
Navnet Sverrigsgade er ikke resultatet af en ordblind byplanlægger, men derimod en gammeldags måde at stave til Sverige på, som var udbredt omkring århundredeskiftet, hvor gaden fik sit navn. 
Sverrigsgade har ligesom Svinget et noget overraskende forløb. Ikke alene er den skarpt S-formet, den er som sagt  også domineret af lave, farvestrålende huse, hvoraf en del er fra midten af 1800-tallet. 
Hele den ene halvdel af S-et flankeres af små byggeforeningshuse a la kartoffelrækkerne på Østerbro, som blandt andet har tjent som arbejderboliger for de ansatte på skibsværftet B&amp;W. 

<br /><em style="bold">Gamle kander
</em><br />
På modsatte side af gaden ligger cafeen Kom igen, der som sit helt eget særpræg byder på en større samling fine, gamle porcelænskander, som ejeren gennem flere år har samlet, og som hele tiden vokser, fordi værtshusets kunder medbringer nye. 
Jeg tilbringer lidt mere tid med at finde ud af Sverrigsgades kroge og er helt glad ved tanken om, at der faktisk er meget fedt på det lille bitte hjørne af Amager, som jeg har set i dag. Men med Amager tror jeg, det handler om at komme lidt ind i krogene, inden man bliver hypnotiseret af alle de der røde mursten eller ender i 250S'eren mod Kastrup Lufthavn. 
Og hvis man tænker over det, er Amager jo også nærmest et rent sommerland. Steder som Ballonparken, Amager Strand, Islands Brygge Havnebad og Helgoland er oplagte muligheder for picnic-arrangementer, gåture og vandpjaskeri. Og tager man modet til sig og begiver sig helt ud i udkanterne af Amager (husk at stoppe, inden du havner i Malmø), f.eks. Dragør, så er det der, man finder alle kolonihaverne, som er et rent tivoli af små farvede huse, havemøller, dannebrog, hyggelys og grillpølser. 
Jo  Amager er i grunden  et ret fedt sted.
<a href="mailto:jpk@jp.dk">jpk@jp.dk</a></p><p id="p1">Tabellen lyver som bekendt aldrig, og derfor er det ingen underdrivelse at skrive, at det kræver et mindre blåhvidt fodboldmirakel, hvis Fremad Amager også i næste sæson skal lege med i Viasat Sport Divisionen, landets næstbedste række.</p><p id="p2">Situationen er nemlig den, før 30. og sidste spillerunde i dag, at Fremad Amager nødvendigvis må vinde hjemmekampen mod SønderjyskE – alt imens Thisted samt Brabrand højst spiller uafgjort, og HIK taber.</p><p id="p3">Indtræffer andre resultater, er traditionsklubben Fremad Amager (stiftet i 1910) nyt hold i 2. division Øst.</p><p id="p4">Men ét er kampene på banen, noget andet er spillet uden for kridtstregerne – ikke at forglemme hverdagen, hvor fodboldforretningen kontinuerligt og driftsikkert skal køre rundt med pengehjælp, ildsjælskraft og hjerteblod.</p><p id="p5">Just ovennævnte tre faktorer gør sig også gældende i den store sammenhæng vedrørende fodboldlivet på Amager, der i lang tid og over en bred kam ikke har kunnet fremvise et professionelt hold iført nævneværdig klasse.</p><p id="p6">Netop af den grund var smilene ekstra store, netop af den grund var der endelig optimisme at spore, da eks-FC Københavneren, angriberen Todi Jónsson – sammen med et par færøske forretningsfolk – i marts lod sig præsentere som nye ejere i Fremad Amager. Og fluks i samme sekund erklærede, at Amager velsagtens ville være repræsenteret i Superligaen i 2010.</p><p id="p7">Sådan en udmelding forstår enhver fan nemlig; specielt ved tanken om at der også står en investorgruppe – med masser af valuta på kontoen – bag målsætningen.</p><p id="p8">Her tre måneder efter er situationen imidlertid vendt i negativ retning. Førsteholdet har blandt andet som konsekvens af intern direktør- og træneruro; som konsekvens af »færøske« beslutninger; som konsekvens af manglende spillergejst tabt otte kampe i træk, hvilket altså øjensynligt fører til degradering.</p><p id="p9">End ikke Todi Jónssons aktiv-comeback rokker i den henseende.</p><p id="p10">»Jeg føler, de nye ejere har ødelagt vores klub. Deres timing har ikke været heldig, vores klub er blevet til grin,« siger formanden for fanklubben De Blå/Hvide Engle, Claus Rasted, der har fulgt Fremad Amager i næsten 40 år.</p><p id="p11">»Men vi bakker selvfølgelig op i dag, og vi vil også følge holdet nede i 2. division. Efter næste sæson er det bare slut. Jeg kommer til at miste det, jeg står op til om morgenen, og vi opløser fanklubben. Jeg kan specielt ikke lide, at det hedder FC – det er noget grimt noget,« supplerer Claus Rasted med reference til FC Amager, som Fremad Amager og diverse samarbejdsklubbers eliteoverbygning omdøbes til per 1. juli 2008.</p> <hl2>Nødt til sammenhold</hl2><p id="p12">Sådan har planen i hvert fald længe lydt. Sågar før færingerne kom til. Og står det egenrådigt til klubejer, klubdirektør Todi Jónsson, er FC Amager stadig den eneste farbare vej mod fremtidig succes.</p><p id="p13">»Vi bliver nødt til at slå os sammen – for at kunne lege med de store. Vi tror på Amager, også selvom vi rykker ned i 2. division. Vi vil gerne spille i 1. division i næste sæson, men rykker vi ned, så rykker vi ned. Alle vores planer går ikke tabt. Der bor 200.000 mennesker herude; vi vil skabe et hold, som samler Amager. Vi vil skabe en kultur og have amagerkanerne til at holde med ét hold. Dér er mange måder at gøre det på, men vi offentliggør ikke noget endnu,« siger Todi Jónsson.</p><p id="p14">»Der er mange spillere, som gerne vil være med i vores projekt, for vi går efter Superligaen. Og ja, det kan så godt være, at det tager fem år. Det er ikke det vigtigste. Jeg har følt mig velkommen herude fra første dag, men problemet er, at vi ikke er så mange til at udføre arbejdet. Der er mange ting at tage stilling til – også ting, som ikke har betydning i det store hele,« supplerer Todi Jónsson, som forudser en travl sommer.</p><p id="p15">»Når resultaterne ikke kommer, skal der findes en forklaring. Og nogle konklusioner peger måske over på vores projekt, det er ærgerligt. Som det næste skal vi have lavet endelige aftaler med de klubber, der allerede har sagt ja til FC Amager. Når det er på plads, kontakter vi resten af klubberne,« siger Todi Jónsson, der i og for sig har svært ved at se faldgruber iført briller i FC Amager-farver, som – i lighed med det nye logo – allerede bruges i reklameregi.</p><p id="p16">Berlingske Tidendes rundringning til Kløvermarkens Forenede Boldklubber, Amager Fodbold Forening og Kastrup Boldklub, som anses for essentiel i bestræbelsen på at danne et dybt forankret Amager-storhold med en god breddeafdeling, giver dog ikke mange pluspoint på optimismekontoen.</p><p id="p17">»Vi skal have kigget på de aftaler, vi lavede med »det gamle Fremad Amager«. Vi venter på tilbagemeldinger, og vores forhold til projektet er nok kølnet lidt, bestyrelsen er splittet. Men ok, færingerne overtog et hvepsebo,« siger Søren Jørgensen, formand i AFF.</p><p id="p18">»Vi aner ingenting, og vi forventer at høre noget snart, ellers gider vi ikke mere. Vi skal være med fra punkt 1 til punkt 10, og vi vil have en professionel ledelse. Det ser svært ud at nå det hele,« kommenterer Jan Baltzersen fra KFB.</p><p id="p19">Kastrup Boldklub kæmper tillige i øjeblikket en kamp med Tårnby Boldklub, en kamp for at komme ud af sammenslutningen Amager United, af hvilken grund formand Søren Mortensen frygter, at klubben ikke fuldbyrdet kan deltage i FC Amager fra 1. juli 2008.</p><p id="p20">»Og hele den proces trænger i øvrigt til, at de nye ejere i Fremad Amager kommer med et udspil, selvom de har travlt med at rydde op i egne rækker,« siger Søren Mortensen.</p><p id="p21">Allerførst danner Sundby Idrætspark nu ramme om et skæbneopgør i sportslig forstand.</p><p id="p22"><a href="mailto:mtb@berlingske.dk">mtb@berlingske.dk</a></p><p id="p1">Der lød et lettelsens suk på Amager, da et flertal i Regionen godkendte Sundhedsudvalgets indstilling om at bevare akutklinikerne, herunder Amager Akutklinik med tilhørende sengepladser. For i ugevis har lokale Ama'rkanere, lokalt praktiserende læger, samt lokalt politisk valgte på Amager på tværs af partiskel været på barrikaderne, og debatten har været højt på dagsordenen lige fra lokaludvalgene til byog regionsråd for bevarelsen af Amager Akutklinik.</p><p id="p2">Mens debatten har kørt, har vi modtaget henvendelser fra mange borgere, der har været dybt bekymrede. Bekymrede for om de i fremtiden skal skifte mindst én gang for at fange en 1A til Hvidovre, hvis deres børn bliver syge midt om natten eller deres ældre mor falder på trapperne.</p><p id="p3">Amager Akutklinik er reddet i denne omgang. Men mange Ama ´ rkanere er stadig bekymrede for, om Amager Hospital bliver lukket på sigt. Men det må ganske enkelt ikke ske, at adgangen til den nære sundhed sættes på spil for så mange mennesker. Det kan vi simpelthen ikke byde de 200.000, og om 10 år 240.000, borgere på Amager! Region Hovedstaden undersøgte i 2017 borgernes sundhedsprofil.</p><p id="p4">Den undersøgelse viste desværre, at sundhed har en tydelig social slagside: Jo lavere social status, jo mindre sundt liv, og jo kortere levetid.</p><p id="p5">Konsekvenserne ved at lukke akutklinikken på Amager ville derfor have været langt større end f. eks. i Gentofte. Skæres der ned på adgangen til behandlings-og sundhedstilbud, får det ikke konsekvenser for de velstillede, der kan tage bilen til skadestuen.</p><p id="p6">For os er det afgørende ikke bare at bevare, men styrke den nære sundhed på Amager, så alle får lige adgang. Fra bag skrivebordet er det måske fristende nemt at foreslå at skære i funktionerne på Amager Hospital. Men det giver ganske enkelt ikke mening.</p><p id="p7">Allan Andersen (borgmester i Tårnby), Allan Holst (viceborgmester i Dragør), Claus Hasselmann (folketingskandidat i Sundbyøster), Erik Rostell Gregersen (regionsrådsmedlem i Region Hovedstaden), Peter Hummelgaard Thomsen (folketingsmedlem), Trine Madsen (medlem af Københavns Borgerrepræsentation), Verner Sand Kirk (folketingskandidat i Sundbyvester).</p><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores serie ' Mit Amager'. Denne uges amagerkaner er tidligere professionelle fodboldspiller i Hvidovre, Fremad Amager og Club Brügge samt indfødt amagerkaner, Michael Gernsøe.</p><p id="p2"><br /><em style="bold">Hvor længe har du boet på Amager?</em></p><p id="p3">»Jeg er født og opvokset på Amager, så må høre under betegnelsen ægte ' amagerkaner'.</p><p id="p4">Jeg er opvokset i Urban Planen, og min nuværende bopæl er i Dragør. Så qua min alder har jeg boet på Amager i 46 år, bortset fra en periode i udlandet via min fodbold.«.</p><p id="p5"><br /><em style="bold">Hvorfor bor du på Amager?</em></p><p id="p6">»Amager er som sagt stedet jeg blev født, og udover de mange spændende steder øen rummer, er det også her jeg har det meste af mit sociale netværk, samt ikke mindst min familie, så jeg har på ingen måder tænkt tanken om at forlade øen. Min kone og jeg fandt en dejlig grund i Kongelunden, hvor vi fik bygget vores drømmehus. Endvidere har jeg også via mit tidligere virke omkring fodbolden engageret mig i lokal klubben omkring trænergerningen.«.</p><p id="p7"><br /><em style="bold">Hvad er det bedste ved Amager?</em></p><p id="p8">»Amager er et sted der giver plads til alle, og rummer dermed en masse mangfoldighed.</p><p id="p9">Her passer man på hinanden, og man føler sig nok en smule speciel ved at komme fra ' lorteøen'. Desværre har Amager ikke altid haft det bedste ry, hvilket jeg egentlig tror blot har styrket fællesskabet hos os amagerkanere. Lige nu er Amager under kraftig vækst med en masse nye boliger og blandt andet opførelsen af Royal Arena.</p><p id="p10">Det bevirker også en kraftig vækst af tilflyttere til øen, hvilket kun er positivt på mange parametre. Når snakken uden for øen går på Amager, plejer jeg at spøge lidt med at Amager nu snart er Københavns svar på Manhattan. Det synes de dog ikke at have samme opfattelse af :-).«.</p><p id="p11"><br /><em style="bold">Hvad kan du mindst lide ved Amager?</em></p><p id="p12">»Skåret helt ind til benet, kunne jeg da godt undvære larmen fra flyverne, om end lufthavnen trods alt er dejlig at have i nærheden, også set i lyset af de mange gode arbejdspladser den giver. Ellers er jeg ganske godt tilfreds med Amager.«.</p><p id="p13"><br /><em style="bold">Er der et sted, du altid vender tilbage til?</em></p><p id="p14">»Jeg færdes jo meget i fodboldmiljøet herude, så de mange lokale klubber besøger jeg tit, og ikke mindst til tider nyder jeg at se min gamle klub Fremad Amager spille i Sundby Idrætspark. Endvidere elsker jeg og min familie også at gå en tur med vores hund i Dragør Havn, så her kommer vi tit.</p><p id="p15">Men øen rummer mange fantastiske steder og oaser, som jævnligt besøges.«.</p><p id="p16"><br /><em style="bold">Hvor går du hen når du går ud at spise?</em></p><p id="p17">»Kystens Perle som ligger ved Den Blå Planet er et besøg værd. Dejlig mad og et rigtig hyggeligt sted, med tilhørende gårdhave.«.</p><p id="p18">" Jeg færdes jo meget i fodboldmiljøet herude, så de mange lokale klubber besøger jeg tit, og ikke mindst til tider nyder jeg at se min gamle klub Fremad Amager spille i Idrætspark.</p><p id="p19">Michael Gernsøe " Amager er et sted der giver plads til alle, og rummer dermed en masse mangfoldighed. Her passer man på hinanden, og man føler sig en smule speciel.</p><p id="p20">Michael Gernsøe.</p><block><p>Professor kritiserer politikerne for at overhøre advarsler og bygge et milliard-anlæg, der var alt for stort. </p></block><block><p><block style="" id="block1" /> </p></block><p id="p1">Kommunen.dk fortæller mandag, at den interne undersøgelse, der blev lavet oven på afsløringerne, viser, at reglerne for udbud er brudt i mere end halvdelen af de indkøb, der er gennemgået.</p><p id="p2">»Vi har undersøgt 42 konkrete leverandørforhold, som på baggrund af det økonomiske omfang kunne være omfattet af EU-udbudsregler.« </p><p id="p3">»Her viser det sig, at 25 formentlig ikke har været foretaget korrekt,« siger direktør for Amager Ressourcecenter Dan Fredskov i en pressemeddelelse.</p><p id="p4">Han kalder ifølge kommunen.dk situationen for "beklagelig" og andelen af brud på reglerne for "uacceptabelt".</p><p id="p5">I maj fortalte kommunen.dk, at Amager Ressourcecenter havde indkøbt for 121,3 millioner kroner ulovligt fra tre virksomheder. Den nye undersøgelse viser yderligere kontrakter for 218,1 millioner kroner, der er givet i strid med reglerne.</p><p id="p6">»Det er så blodrødt, som det overhovedet kan være. Du kan ikke få hårdere overtrædelser. Det må man bare sige. Det her er noget af det mere alvorlige, jeg har set,« siger advokat hos Hejm Advokater Jacob Georg Nauer til kommunen.dk.</p><p id="p7">Amager Ressource Center har længe været i kritisk fokus, da økonomien i og antagelserne for opførelsen af prestigebyggeriet Amager Bakke ikke har holdt stik.</p><p id="p8">Det har ført til en milliardomkostning og stor debat om, hvorvidt selskabet må importere affald fra andre lande og fra andre dele af Danmark.</p><p id="p9">Senest har der også været kritik af, at Københavns Kommune, der er blandt ejerne af Amager Ressourcecenter, vil insource affaldsafhentning for at skaffe nok affald til, at forretningsplanen for Amager Ressourcecenter kan holde.</p><p id="p10">Problemerne førte i starten af året til, at selskabets direktør blev fyret.</p><p id="p11">/Ritzau/</p><p id="p1">AMAGER CENTRET: Danica Pension ejer 16 indkøbscentre i Danmark, og blandt disse er Amager Centret. Og nu er Dancia Pension klar til at smide flere millioner kroner ind til en større modernisering og ombygning af centret.</p><p id="p2">Det afslørede Eva Handets, ejendomschef for butikscentrene i pensionselskabet, forleden på en konference holdt af kursusvirksomheden Byens Ejendom.</p><p id="p3">Projektet for Amager Centret ligger klar på hendes bord, men mangler grønt lys internt i Danica og uden færdige forhandlinger og godkendelser fra myndighederne.</p><p id="p4">Planerne for Amager Centret omfatter energioptimering, nye lofter, nye gulve, ny belysning samt en ombygning af førstesalen, der nu udgør en hestesko, så kunderne kan gå hele vejen rundt på etagen. Samtidig håber man at kunne inddrage noget af parkeringshuset og Gårdhaven, som nu bliver brugt til renovation, og dermed skaffe ekstra 3.500 kvadratmeter og udeservering for nogle flere spisesteder.</p><p id="p5">Samlet løber projektet op i cirka 400 millioner kroner, forklarede Eva Handets.</p><p id="p6">Som tidligere beskrevet i Amager Bladet rykker Holms Bageri ind ved Amagerbro Metrostation, ligesom flere andre spisesteder er på vej. Cafékæden Dalle Valle er allerede rykket ind, og det har løftet besøgstallet.</p><p id="p7">Amager Centret skal også have et » mere urbant udtryk « , så det bliver mere tydeligt, at dele af komplekset er gamle fabrikshaller med et rebslageri.</p><p id="p8">Ifølge Berlingske er det Eva Handest's håb, at planerne bliver realiseret frem til 2017.</p><p id="p9">Dancia Pension håber at kunne realisere projektet for en større ombygning og modernisering i 2017. Projektet omfatter nye lofter, nye gulve, ny belysning samt en ombygning af førstesalen.</p><p id="p10">Endvidere skal facaden have et » mere urbant udtryk « .</p><p id="p1">Selvfølgelig skal Fremad Amager have hjemmebane på Amager. Det er min og Dansk Folkepartis klare holdning - og har i øvrigt hele tiden været det.</p><p id="p2">Den stolte gamle klub mangler et lysanlæg for at leve op til DBU's krav. Derfor tog jeg også et ønske om midler til et lysanlæg med til budgetforhandlingerne i september. Desværre var der ikke opbakning blandt de øvrige partier, og det er som bekendt ikke nok, at Dansk Folkeparti vil.</p><p id="p3">Jeg håber, at de øvrige partier vil være med til at finde en løsning, så vi kan få tændt lys over Sundby Idrætspark.</p><p id="p4">Fremad Amager har på et møde indvilget i, at klubben betaler en del af lysanlægget, hvis kommunen finder de resterende penge.</p><p id="p5">Det er mit store håb, at der er opbakning til at finde pengene til lysanlægget, når vi skal forhandle overførselssagen, den såkaldte lille budgetaftale, på plads i foråret.</p><p id="p1">MARGRETHEHOLM: Amager Bakke skal sætte nye standarder for energiudnyttelse af det affald, vi alle hver dag smider i skraldespanden. Energianlægget vil kunne kendes på sin karakteristiske arkitektoniske udformning, hvor tag og sider kan bruges som rekreativt område - blandt andet med en skibakke. Det nye anlæg øger energiudnyttelsen af affaldet med mere end 25 procent i forhold til det 40 år gamle Amagerforbrænding samtidig med, at det vil reducere udledningen af NOx-gasser med 85 procent og røgens svovlindhold med 99,5 procent.</p><p id="p2">Direktør Ulla Röttger var glad for, at spaden nu sættes i jorden: » Jeg er stolt over, at vi nu tager første skridt på vejen mod Amager Bakke. Vi bliver nu i endnu højere grad en del af byen og byens liv, og det nye anlæg bliver i verdensklasse, når det kommer til at udnytte energien i vores affald. Samtidig løfter vi med skibakken på toppen og det grønne område omkring anlægget den kreative overligger for, hvordan et energianlæg kan integreres i en storby som en aktiv del af byens liv og kultur. « Amager Bakke ventes at stå klar til at omdanne affald til fjernvarme og strøm -og tage imod skigæster -i 2017.</p><p id="p1">BASKETBALL Dameligaen hos basketballdamer er i denne sæson utrolig tæt, Hørsholm 79ers nederlag på 82-55 til BK Amager sendte Hørsholm væk fra førstepladsen og ned på tredjesidstepladsen, mens hjemmeholdet Amager i stedet overtog førstepladsen.</p><p id="p2">Hørsholm 79ers stillede op uden den rutinerede Anne Thorius, og det gav holdet store problemer i første periode som Amager vandt med hele 21-4.</p><p id="p3">I anden periode lykkedes det Hørsholm at komme mere ind i kampen, men det blev hjemmeholdet som der øgede sin føring med yderligere to point, således at det stod 44-25 i pausen.</p><p id="p4">Efter pausen havde Hørsholm igen svært ved følge hjemmeholdet og endnu engang vandt Amager en periode overbevisende, denne gang med 23-13, så før det sidste 10 minutter var kampen afgjort, da Hørsholm var bagud med 67-38.</p><p id="p5">Sidste periode endte uafgjort 15-15, men et sviende på hele 82-55 nederlag sendte Hørsholm hjem.</p><p id="p6">Bedste Hørsholmspiller var Therese Deemand som scorede 16 point, mens Sofie Gilling blev noteret for 10 point.</p><p id="p7">Dameligaen BK Amager -Hørsholm 79ers 82-55 ( 21-4, 23-21, 23-13, 15-15) BK Amager: Sussie Kruuse 25, Catharina Jensen 17, Maria Dinesen 12, Sydney Scot 12, Lotte Tobiasen 10, Christina Petersen 4 og Ida Madsen 2.</p><p id="p8">Høsholm 79ers: Therese Deemand 16, Sofie Gilling 10, Sophie Risom 9, Line Piechnik 7, Helena Borland 4, Gritt Ryder 4, Caroline Friis 2, Maiken Rask 2 og Signe Boye Knudsen 1.</p><p id="p1">Mørket har sænket sig over Amager, da beboerne får nyheden om, at den formodede sexgalning endelig er taget til fange. Ekstra Bladet var på gaden for at få reaktioner på den gode nyhed. </p><p id="p2" /><p id="p1">NATUR På Amager, tæt på Københavns centrum, fletter naturen sig ind i byen.</p><p id="p2">Over 3.500 hektar fra Amager Fælled i nord til Kongelunden og Amagers sydkyst breder Naturpark Amager sig.</p><p id="p3">Møller &amp; Grønborg med Adept, SNC-Lavalin Atkins og Bark Rådgivning er netop valgt som vinderteam af konkurrencen om udviklingen af syv nye rekreative pejlemærker i den store naturpark.</p><p id="p4">De syv nye pejlemærker - tre hovedindgange på kanten til byen og fire blå støttepunkter ved vandet - giver Naturpark Amager nye faciliteter for en lang række forskellige naturoplevelser og friluftsaktiviteter.</p><p id="p5">Pejlemærkerne vil være med til at understøtte en sammenhængende helhedsoplevelse af det 35 km2 store naturområde og bidrage til, at Naturpark Amager bliver langt mere kendt og besøgt - også af dem, der ikke bruger naturen og naturparken i dag.</p><p id="p6">Egen materialepallette Visionen bag vinderforslaget er at iscenesætte det enorme bynære naturlandskab gennem en arkitektur, der respekterer stedets naturværdier og styrker parkens muligheder for ophold, naturoplevelser, ro og fordybelse, leg og læring.</p><p id="p7">Med udgangspunkt i Naturparkens eksisterende karakter komponeres de fremtidige samlingssteder ud fra en samlet materialepalette, et " vokabular", som udstikker retningslinjer for, hvordan man bygger i landskabet, forholder sig til materialer samt sammenspillet mellem natur og kultur.</p><p id="p8">De syv pejlemærker kan suppleres yderligere af et system af ' ledetråde', der understreger vejen ud og rundt i landskabet med fokus på formidling og wayfinding i naturparken.</p><p id="p9">Vinderforslaget skal nu viderebearbejdes, og det endelige projekt skal gennemgå myndighedsbehandling.</p><p id="p10"><br /><em style="bold">Naturpark Amager</em></p><p id="p11">Areal: 35 km2 Bygherre: Naturstyrelsen og Københavns Kommune.</p><p id="p12">Partnerskabet bag Naturpark Amager: Naturstyrelsen, Københavns, Tårnby og Dragør Kommuner, samt By &amp; Havn.</p><p id="p13">Bygherrerådgiver: CFBO og D| K2 Bygherrerådgivning Vinderteam: Hovedrådgiver Møller &amp; Grønborg med underrådgiverne Adept og Atkins Danmark, samt konsulent Bark Rådgivning År: 2019 - 2022 Budget: 97 mio. Projektet er støttet af Nordea-fonden og Friluftsrådets udlodningsmidler til friluftsliv.</p><p id="p1">Selvom planerne for at bygge Amager Fælled Kvarteret blev til i 1995, så er modstanden mod at bebygge dele af Amager Fælled på ingen måde forsvundet.</p><p id="p2">Senest har Amager Vest Lokaludvalg sat sig i spidsen for at samle foreninger, der er utilfredse med planerne om byggeriet, som er en del af helhedsplanen for Ørestad, der igen danner finansieringsgrund for metroen. I sidste uge blev der således holdt møde med ikke mindre end 30 repræsentanter fra forskellige københavnske organisationer og foreninger med lokaludvalget som initiativtager.</p><p id="p3">Formålet var at finde fælles fodslag i kampen om bevarelsen af den 5.000 år gamle urnatur, hvor der efter planen nu skal bygges 2200 nye boliger.</p><p id="p4">Stort folkemøde på vej Resultat blev, at flere af foreningerne og organisationerne -herunder den store borgergruppering Amager Fælleds Venner - nu går sammen med lokaludvalget om et større folkemøde den 30. november.</p><p id="p5">Til mødet kræves der svar og handling fra politikerne i Folketinget.</p><p id="p6">Lokaludvalget er ligesom de foreninger og organisationer, der deltog på mødet, imod byggeriet ligesom de 34.200 andre danskere, der indtil videre har skrevet under på Dansk Naturfredningsforenings underskriftindsamling.</p><p id="p7"><br /><em style="bold">Pris: 1,5 mia. kr.</em></p><p id="p8">Modstanden mod byggeprojektet mødes fra politisk side primært af det økonomiske argument om, at med mindre der findes 1,5 milliarder kroner, så kan byggeriet ikke stoppes. Det argument køber man imidlertid ikke hos Amager Vest Lokaludvalg.</p><p id="p9">" Det her bør ikke reduceres til et spørgsmål om penge.</p><p id="p10">Det handler om et uerstatteligt stykke urnatur. Det er ikke et hvilket som helst sted, man vil bebygge, men det sted i København med den største biodiversitet samlet på et sted", understreger formanden for Amager Vest Lokaludvalg, Lars Rimfalk Jensen.</p><p id="p11">Det er planen, at de eksisterende dele af Ørestad skal vokse sammen med det nye Amager Fælled Kvarter. Ørestad er fra starten planlagt som fire kvarterer i forlængelse af hinanden med hver deres egenart. Amager Fælled Kvarteret er det sidste af de fire områder, der bliver bebygget. En arkitektkonkurrence for, hvordan det nye kvarter - udskrevet af By &amp; Havn - skal tage sig ud, er netop blevet vundet af arkitektfirmaet Vandkunsten og med deltagelse af Marianne Levinsen Landskab, Dansk Energi Management &amp; Esbensen og Norconsult-Wessberg.</p><p id="p1">1.periode så ud til at blive et totalt kollaps af gæsterne, der efter 3 minutter var bagud med 0 -15.<br />Amagerholdet spillede disciplineret hele tiden og efter 5 min var de foran med 21 - 0. Aabyhøjs første scoring var til gengæld en 3 point af slagsen. Billedet fotsatte og Amager gjorde hvad de ville og tog samtidig de fleste rebounds. Aabyhøj fik lidt mere ro på og sidst i perioden også et par scoringer mere så perioden endte med en Amager føring på 32 -11. Storspil af Sussie Kruuse med 10 point og 6 rebounds.</p><p id="p2">2. periodes start gav pause til de mere garvede kræfter hos hjemmeholdet og de første par minutter fulgtes de to hold ad. Så satte Turi Høgh igen Emilie Ramberg og Sydney Scott ind og straks kom hastigheden i spillet igen op og Aabyhøj havde svært ved at hænge med. Sydney Scott bliver bedre og bedre såvel offensivt som defensivt. Aabyhøj fik dog langsom lidt mere fat i deres spil, og kunne vinde perioden med 19 - 14 til en halvlegsstilling på 46 - 30.</p><p id="p3">3. periode starter lidt rodet for begge hold og Aabyhøj skal roses for at kæmpe deres chance, men Amagers bredde gør langsomt udslaget. Aabyhøj forfalder til at skyde lidt usikre skud og det straffer Amager straks. Amagers forsvar fungerer og Aabyhøj må gang på gang forsøge sig langt ude fra og misser en del. Sydney Scott ejer området under kurven i begge ender. Amager vinder perioden med 14- 8 og går tilsidste periode med en 62 - 38 føring</p><p id="p4">I 4. periode fortsætter Amager med at sætte Århus pigerne under pres. Begge rammer ikke så meget i starten, men Amagers forsvar fungerer stadig godt. Maria Dinesen har en god periode med et par scoringer og et par assists. Billedet fra 3. periode gentager sigog Aabyhøj rammer stadig ikke på deres lange forsøg. Som i hele kampen spiller CatharinaPalm og Emilie Ramberg solidt og Aabyhøj mister til sidst koncentrationen og må indkassere et nederlag på 21 - 10 og dermed kampen med 83 - 48.</p><p id="p1">BASKETBALL Hørsholm 79ers fik ikke en god start efter juleferien.</p><p id="p2">I hjemmekampen mod BK Amager gik holdet helt i stå i de to sidste perioder. Efter en pausestilling på 25-36, så satte gæsterne et effektivt højt pres ind på hjemmeholdet, og samtidig havde Hørsholm 79ers al for mange brændte chancer og al for mange dårlige afleveringer.</p><p id="p3">Inden de sidste 10 minutter havde gæsterne afgjort kampen med en føring på 56-41.</p><p id="p4">Efter kampen var Hørsholm 79ers Maja Gerlyng helt uforstående over kampens udvikling.</p><p id="p5">" Vi har trænet hårdt og godt i julepausen, og jeg følte, at vi var klar til kampen mod topholdet BK Amager. Men i de to sidste perioder gik det helt galt. Vi lavede al for mange fejl og holdets vilje og gejst blev kun vist i små glimt. Intet ville lykkes i angrebet og det smittede til sidst også af i det defensive arbejde," sagde Maja Gerlyng, der lover at holdet er klar til Pokalfinalen i Horsens i den kommende weekend, hvor modstanderen er Dameligaens nummer et, Sisu.</p><p id="p6">" Det bliver en helt anden kamp, og nu begynder de spændende forberedelser til pokalfinalen. Jeg er ikke i tvivl om, at vi alle vil være klar til denne kamp, og at der vil være fuld gejst og vilje i hele kampen," slutter Maja Gerlyng.</p><p id="p7">I sidste periode mod BK Amager spillede de to hold lige op, så kampen endte fortjent 57-74 til BK Amager.</p><p id="p8">Hørsholm 79ers bedste spiller blev Anne Deleuran, der efter kampen blev kåret til holdets ' Fire Starter'.</p><p id="p9">Efter længere skadespause var søstrene Marie og Sarah F.</p><p id="p10">Pedersen tilbage på banen for Hørsholm 79ers.</p><p id="p11">Dameligaen Hørsholm 79ers - BK Amager 57-74 (18-23, 17-13, 5-20, 17-8) Hørsholm 79ers: Ivana Jovanovic 14, Anne Deleuran 10, Maja Gerlyng 9, Anemone Scheel 8, Emilie Schirmer 5, Amalie Bonde 4, Frederikke Mollerup 3, Caroline Gilling 2, Line Piechnik 2.</p><p id="p1">KASTRUP: Det har været en rigtig fin sæson for øens ishockey-drenge i landets næstbedste række, 1. division.</p><p id="p2">Elite Ishockey Amager skulle dog bruge en sejr i ordinær spilletid i torsdagens opgør i Kastrup Skøjtehal mod Gladsaxe Bears -den sidste kamp i grundspillet -for at slutte på andenpladsen. Og der var heller ingen slinger i valsen, da Amager besejrede den tidligere ærkefjende med hele 13-0. Dagens helt store oplevelse var de grønnes nummer 23, Jimmi Oor, som satte ikke mindre end syv scoringer i nettet og tegnede sig for to assists.</p><p id="p3">Storsejren blev grundlagt på en 3-0 føring efter første periode. Amager havde 58 minutters spil i power play, hvor Gladsaxe et par gange prøvede Casper Brokside af i Amager-buret.</p><p id="p4">Men det blev en lang aften for ' bamserne' og deres to målmænd, som mere eller mindre blev skudt i sænk, og som fik mindre og mindre hjælp af forsvaret som kampen skred frem.</p><p id="p5">Modløsheden blev mere og mere tydelig, og i tredje periode, som startede ved stillingen 6-0, lyste det ud af Gladsaxe-holdet, at de bare gerne på sommerferie nu.</p><p id="p6">Jimmi var ikke den eneste der foldede sig ud. Det gjorde også de to kædemakkere Anders Vøttrup (seks point) og tilbagevendte Emil Wolf (fire point).</p><p id="p7">Casper Brokside i målet fik sæsonens første shoot-out, idet ingen af Gladsaxes 13 forsøg fandt vej til nettet.</p><p id="p8">Dommer Bo Borchorst fløjtede sin sidste kamp som liniedommer i 1. division, og fik overrakt blomster og vin på isen i Kastrup.</p><p id="p9">Hoveddommer Bo Andersen dømte kun to udvisninger i kampen, begge til gæsterne, og dermed sluttede Amager som det sjette-pænest spillende hold af 14.</p><p id="p10"><br /><em style="bold">Bedste resultat i fem sæsoner</em></p><p id="p11">Facit på grundspillet bliver, at Amager slutter på andenpladsen, à points med Rødovre. Da det er indbyrdes kamp, der er afgørende for placeringen ved pointlighed, og da Amager har besejret Rødovre tre ud af tre gange, opnår Amager det bedste resultat i grundspillet, siden etableringen af eliteoverbygningen i sommeren 2009.</p><p id="p12">Amager er nu klar til slutspillet, og skal efter reglerne møde grundspillets nummer syv, Frederikshavns reserver. Nordjyderne får glæde af hjemmebane i kamp et og fire i en ' bedst af fem'-serie.</p><p id="p13">På topscorernes pointsliste klemte Jimmi Oor sig op på andenpladsen med 28 mål og 23 assists. Amager indtager også fjerde-, femte-og sjettepladserne med Axel Hellqvist (30+ 12), Adrian Ekström (12+ 30) og Martin Oldendow-Larsen (3+ 37).</p><p id="p14">Holdets topscorer efter grundspillet, når man kun tæller rene mål, bliver altså Axel Hellqvist med 30, efterfulgt af Jimmi Oor med 28 og Adrian Ekström og Anders Vøttrup med hver 12 scoringer.</p><p id="p15">Kvartfinale, 1 division, Elite Ishockey Amager -Frederikshavn IK: 25 /2 20.00 i Frederikshavn 27/2 20.00 i Kastrup Skøjtehal 28/2 13.00 i Kastrup Skøjtehal 7/3 15.45-evt. 4. kamp i Frederikshavn 8/3 14.00 evt. 5 kamp i Kastrup Skøjtehal Det hold, som først vinder tre kampe, er videre til semifinalerne.</p><p id="p16">Alle kampe skal have en vinder -hvis det er lige efter 60 minutters spil, er der forlænget spilletid.</p><p id="p17">Er det stadig lige, skal holdene ud i straffeslag, indtil vinderen er fundet.</p><p id="p1">I går var der demonstration mod boligbyggeri på Amager Fælled, hvor deltagerne dannede en stor folkering rundt om Amager Fælled. Demonstrationens budskab var: » Naturen er ikke til salg! « Ifølge DR mødte et sted mellem 5.000 og 6.000 naturelskere op.</p><p id="p2">Ørestad har de seneste år gennemgået en stor udvikling, og nu kommer turen snart til det sidste område af Ørestad, som skal byudvikles - nemlig det nye Ørestad Fælled Kvarter på Amager Fælled, som skal blive hjem for mere end 5.000 københavnere. Ud over boligerne er planen, at der skal bygges daginstitutioner, et supermarked og tre p-huse på området. Projektområdet ligger ud for Sundby metrostation og er ikke fredet, men ligger ved siden af det område på Amager Fælled, som er.</p><p id="p3">Baggrunden for byggeprojektet er blandt andet, at By og Havn har pantsat området for at få råd til metrobyggeriet, som de nye boliger nu skal fi-nansiere.</p><p id="p4">Hvis det står til Det Radikale Venstre på Københavns Rådhus, skal metrogælden i By og Havn løbende afdrages kontant, i stedet for at det grønne område bliver solgt til boligbyggeri. Ifølge partiets gruppeformand, Tommy Petersen, vil det være en investering i fremtidens København. Han mener, at det er en kæmpe fejl at tro, at man byudvikler ved at fjerne byens grønne områder.</p><p id="p5"><br /><em style="bold">Konservative skyder købeforslag ned</em></p><p id="p6">De Radikale i København har foreslået, at kommunen køber Amager Fælled af By og Havn for 1,5 milliarder kroner for at undgå, at der bliver bygget på området. Den idé bliver skudt ned af Jakob Næsager, politisk leder for De Konservative i København. » Hvis han (Tommy Petersen (R), red.) har finansieringen, lyder det spændende. Men det lyder ærligt talt, som om det er fugle på taget, « siger han til TV 2 Lorry. Kommunen solgte i sin tid fælleden for at finde penge til metrobyggeriet. NSS.</p><p id="p1">Den strandeng, hvor By &amp; Havn vil bygge Ørestad Fælled Kvarter, er stadig det primære og naturlige leveområde for padderne på Amager Fælled. Det mener foreningen Amager Fælleds Venner.</p><p id="p2">Foreningen er ikke overbevist om, at forbedringsarbejdet rent faktisk vil sikre, at de to sjældne padde-arter kan overleve på fælleden på længere sigt.</p><p id="p3"><br /><em style="bold">Padder har ikke spredt sig</em></p><p id="p4">" Vandsalamanderens levesteder er generelt under pres, og bestandene er faldende.</p><p id="p5">Vi har bl. a. set at vandsalamanderen helt er forsvundet fra Grønjordssøen lige nord for det planlagte byggefelt", siger Steffen Rasmussen fra Amager Fælleds Venner.</p><p id="p6">Han understreger, at vandsalamanderen og en langt række andre dyr, insekter og planter kun findes på den gamle strandeng, hvor byggeområdet ligger. Og ikke andre steder på Amager Fælled.</p><p id="p7">" Deres yngle-, leve-og fødegrundlag er ringe andre steder på fælleden. Så vil vi overhovedet være i stand til at sikre deres overlevelse i områder der i forvejen danner et dårligt naturligt grundlag?" spørger han.</p><p id="p8"><br /><em style="bold">Har haft 25 år</em></p><p id="p9">Steffen Rasmussen forklarer, at da man for snart 25 år siden besluttede at anlægge et boligkvarter på den gamle strandeng på Amager Fælled, skulle dette boligkvarter anlægges som det sidste i Ørestad. Netop for at give naturtyperne på strandengen mulighed for at sprede sig længere ind på fælleden.</p><p id="p10">" På daværende tidspunkt havde naturen næsten haft 30 år til at sprede sig, men uden større held, og her næsten 60 år efter opfyldningen af den gamle havbund, må vi konstatere at naturen ikke har været i stand til selv at sprede sig i nævneværdig grad væk fra den oprindelige strandeng. Nu vil man hjælpe naturen på vej med sit forbedringsarbejde. Men det har de haft næsten 25 år til at gøre. De har valgt først at gå i gang i 11. time, og sandsynligvis alt for sent", siger Steffen Rasmussen.</p><p id="p11"><br /><em style="bold">Trafik stresser naturen</em></p><p id="p12">Amager Fælleds Venner mener, at det er vigtigt at der er et godt samspil mellem vandhullerne og den omkringliggende natur, for at opretholde et rigt habitat for dyr og planter.</p><p id="p13">" Det er her vi i Amager Fælleds Venner er bekymrede, for netop den omkringliggende natur er jo i byggefeltet, der er den sidste tilbageværende oase i storbyen København. En oase, der er kilden til flere arters føde-, raste-og yngleområde. Forsvinder den, vil det have vidtrækkende konsekvenser for de omkringliggende naturområder." " Øgede trafik i området fra både campingpladsen og det planlagte nye kvarter er et andet parameter, der vil påvirke bestanden af både truede og ikke-truede arter.</p><p id="p14">Deres færden i naturen, på stier og veje, vil være mere farefuld. Naturen er i forvejen trængt, og etableringen af campingplads, et nyt beboelseskvarter og nye tilstødende stier og veje vil skubbe yderligere til den eksisterende skrøbelige naturbalance og helt udrydde flere arter fra Københavns kommune", siger Steffen Rasmussen.</p><block><p></p></block><p id="p1">Amager Fælled, Kalvebod Fælled, Kongelunden, Amager Strandpark, Kløvermarken - alt sammen er grønne oaser på Amager, tæt på storbyen, hvor man kan søge ro og udsigt til andet end bygninger og bilkøer.</p><p id="p2">Men mindre kan også gøre det. Københavns Kommunes teknik- og miljøudvalg med borgmester Klaus Bondam (Rad.) i spidsen sendte i september en strategi i høring for, hvordan København kan blive en grøn miljømetropol:</p><p id="p3">Via etablering af 14 såkaldte lommeparker, små grønne åndehuller tæt på, hvor københavnerne bor, færdes og opholder sig. Desuden plantning af 3.000 flere træer og en generel forbedring af byens parker, altsammen senest i 2015.</p><p id="p4"><br /><em style="bold">Grøn forbindelse</em></p><p id="p5">Indtil 10. december kunne forskellige høringsparter give deres input til, hvor lommeparker og andre grønne forbedringer kan etableres. Forvaltningen har fået over 140 grønne forslag, og rigtig mange vedrører Amager.</p><p id="p6">Forslagsstillerne her på øen er de to lokaludvalg Amager Vest og Amager Øst, Agenda Center Amager, Områdefornyelse Øresundsvejkvarteret, Borgergruppen 'SAM' og Danmarks Naturfredningsforening. De forskellige grupperinger er enige om flere enkeltforslag.</p><p id="p7">Amager Vest Lokaludvalg foreslår som sit primære ønske at anlægge en grøn forbindelse på Amagerbanens grønne tracé fra Artillerivej til Amagerbrogade inklusive Majporten og Faste Batteri for at skabe sammenhæng mellem Islands Brygge og Sundbyvester. Desuden foreslås etableret en lommepark ved Maj-porten/Svinget, samt plantet træer på det trekantsområde på Faste Batteri, der opstår i forbindelse med Ørestad Boulevards kommende forbindelse til Artillerivej.</p><p id="p8">Blandt lokaludvalgets øvrige forslag er en lommepark på Kigkurren/Artillerivej - et forslag der også støttes af Borgergruppen 'SAM'. En forbedring af parken ved Øselsgade. Etablering af lommeparker ved Telemarksgade, Sverrigsgade, tracéet vest for Snorresgade. Forbedring af parken ved Sæterdalsgade. Samt etablering af en mere robust sti gennem Amager Fælled end den eksisterende grussti.</p><p id="p9"><br /><em style="bold">Metroen er for grå</em></p><p id="p10">Amager Øst Lokaludvalg mener, at arealer og nedgange ved og til metroen godt kunne være lidt grønnere, for eksempel via en "begrønning" af vægge og nedgange samt plantning af træer ved stationerne. Lokaludvalget foreslår desuden en lommepark på hjørnet af Reberbanegade/ Brysselsgade - den vil Områdefornyelse Øresundsvejkvarteret også gerne have - en bevægelsessti rundt om Kløvermarken, grønne forbindelser fra Amager Centret til Sundbyøster skole samt fra Amager Strand til Amager Fælled - sidstnævnte forslag er også stillet af Agendacenter Amager.</p><p id="p11">Udvalget ønsker også et parklignende strøg i tracéet ved Store Møllevej samt fornyelse og renovering af Lergravsparken og Filipsparken. De to parker har også Agendacenter Amager og Områdefornyelse Øresundsvejkvarterets bevågenhed.</p><p id="p12">Agendacenter Amager foreslår lommeparker ved Telemarksgade/Romdalsgade og Holmbladsgade 95 samt en grøn forbindelse ved Amager Boulevard samt ved Grækenlandsvej, Kirkegårdsvej, Spaniensgade og Reberbanegade, og den kan Områdefornyelse Øresundsvejkvarteret også tilslutte sig.</p><p id="p13">Fra Områdefornyelsen foreslås desuden en lommepark på en del af Sundby Kirkegårds arealer.</p><p id="p14"><br /><em style="bold">Beslutning til foråret</em></p><p id="p15">Borgergruppen 'SAM' peger på grønne opholdsarealer på Havnefronten i Havnestaden samt i Axel Heides Gade. Desuden en begrønning og mulighed for leg, ophold og bevægelse på stien mellem Sturlasgade og Islands Brygge og et grønt motionsrum i cirklen på Islands Brygge for enden af Sturlasgade.</p><p id="p16">Endelig foreslår Danmarks Naturfredningsforening lommeparker på hjørnet Holmbladsgade/Greislersgade, ved plænen ved skolen på Bøhmensgade, ved Kretavej/ Kastrupvej og Palermovej/ Messinavej. Foreningen fore-slår også begrønning ved DR Byen og på Greisvej samt en grøn forbindelse mellem metrostation Øresund og industrikvarteret.</p><p id="p17">Forvaltningen gennemgår og vurderer nu de over 140 forslag for hele København. Resultaterne fra en konference med Det grønne Råd 12. januar medtages også i det videre arbejde, og når de konkrete projekter er udvalgt, skal de til endelig politisk godkendelse - forventeligt i marts eller april.</p><p id="p1">For to et halvt år siden ledte René Larsen efter et sted, hvor hans virksomhedsidé kunne blomstre. Valget faldt på Amager, da huslejen ikke var alt for høj og det stadig var i København. De billige lokaler fik han, men han fik også meget mere end det.</p><p id="p2">»Ja, vi fik billige lokaler på Saltværksvej, men vi fik også så meget mere end det,« griner René Larsen.</p><p id="p3">»Nogle af vores første og meget loyale kunder har vi fået her på øen, og og de har været med os hele vejen.</p><p id="p4">Når man springer ud i noget nyt, er det godt at have lokal støtte. En anden ting, som jeg jeg godt kan lide ved Amager, er, at der er plads til mange forskellige slags mennesker fordi huslejen ikke er så høj. Eksempelvis mødte jeg kendisfrisøren Danni Sigen, og kom med til hans fødselsdagsreception,« fortæller René Larsen.</p><p id="p5">René Larsens idé var at introducere Danmark til innovative, nye og gode varer.</p><p id="p6">Han havde fået en kontakt til fabrikanterne af nogle interessante bananchips fra Thailand og han stiftede derfor firmaet Innovasian, som er en sammensmeltning af innovation og Asien. Siden har han optaget varer fra andre verdensdele i sin virksomhed, men han holder fast på, at de skal være innovative.</p><p id="p7">Prisvindende isprodukt Hans nyeste produkt er således en prisvindende gourmetis fra Holland, som ud over at smage godt også indeholder protein og fibre.</p><p id="p8">Samtidig indeholder den næsten intet sukker og fedt og ganske få kalorier, hvilket gør, at Innovasian har en stor tro på det nye produkt, som er udviklet af en lokal hollandsk erhvervsdrivende. Det er altså to små virksomheder, som sammen tager kampen op mod isgiganterne. Og med støtten fra Amager, så tror René Larsen på, at det kommer til at gå godt.</p><p id="p9">»Folk på Amager er altid med på at prøve noget nyt.</p><p id="p10">Jeg har efterhånden lavet mange smagsprøver en del forskellige steder, og på Amager tager de altid godt imod vores nyheder,« lyder det fra René Larsen.</p><p id="p11">" Folk på Amager er altid med på at prøve noget nyt. Jeg har efterhånden lavet mange smagsprøver en del forskellige steder, og på Amager tager de altid godt imod vores nyheder.</p><p id="p12">René Larsen.</p><p id="p1">Fodbolden har det skidt på Amager.
Tårnby ligger i Danmarksserien, B 1908 og AB 70 i kvalifikationsrækken, mens Kastrup befinder sig helt nede i Københavnsserien.  Af øens store klubber er det kun Fremad Amager, der klarer sig hæderligt men ikke prangende - med en placering i 1. divisions
nedre halvdel.
Nu har Fremad Amager imidlertid lagt en plan for, hvordan klubben skal komme tilbage, så Amager igen kan få et hold i toppen af dansk fodbold inden for tre til fem år.
"Det er en drøm, det er alle visioner jo, men vi synes ikke, den er så uvirkelig," siger Thomas Monberg, der er direktør for Fremad Amager A/S.</p><p id="p2">Monberg har i samarbejde med reklamebureauet DDB udviklet visionsplanen for Fremad Amager, der beskriver, hvordan klubben skal tiltrække sponsorer, spillere og tilskuere.  Der er også en fremtidsplan om et stadion, med plads til 10-20.000
tilskuere, der skal finansieres af private investorer, og som samtidig kan bruges til en række andre formål end fodbold.
Men i visionsplanen beskrives også, hvordan klubben skal involvere sig socialt i lokalområdet.
Det sportslige mål er at nå toppen af Superligaen på mellem tre og fem år og deltagelse i europæisk fodbold inden for fem til otte år.
En af forudsætningerne for, at Fremad Amager kan nå dertil, er en sund økonomi.  Klubben har en historie med flere økonomiske nedture, og den nuværende direktør slår fast, at ansvarlighed med kronerne er et nøgleord.
"Jeg kan love, at der ikke bliver brugt flere penge, end der bliver tjent her.  Og hvis det ikke er godt nok, så er det bare ærgerligt," siger Thomas Monberg.
Noget af det, der får Thomas Monberg til at tro på, at det kan lykkes for Fremad Amager at træde et par trin op ad rangstien i dansk fodbold, er at klubben ligger i et vækstområde.
"Byen kommer til os i øjeblikket.  De fleste kraner står på Amager," som han formulerer det.
Med oprettelsen af Ørestaden vil en række store virksomheder placere sig tæt på Fremad Amager, og det ser klubbens direktør som en chance for at skaffe sponsorer.
Samtidig er Amager ikke længere et trafikalt hul i jorden.
Sundby Idrætspark får snart en metrostation som nabo, og med Øresundsbroen ligger Amager pludselig centralt i Øresundsregionen.
<br /><em style="bold">Gamle dyder</em><br /> Thomas Monberg har været direktør i Fremad Amager A/S i halvandet år, men han er også storaktionær og har været det siden januar 1998.
Og han er ikke svær at få øje på til Fremad Amagers hjemmekampe søndag formiddag i Sundby Idrætspark.  Mens De Blå-Hvide Engle synger, og den gamle landsholdsklippe Ivan Nielsen hygger sig på tribunen, står Thomas Monberg normalt i jakkesæt ved
cheftræner Michael Schäfers side.
Men selv om Thomas Monberg er ny i klubben og advokat fra Østerbro, mener han, at Fremad skal holde fast ved de arbejderdyder, klubben er bygget på.
I visionsplanen beskrives det, hvordan værdierne i klubben fortsat skal være solidaritet, sammenhold og hårdt arbejde.  Det beskrives også, hvordan Fremad Amager skal være en del af det sociale arbejde i området.
Det viser sig allerede nu, ved at klubben i samarbejde med Københavns Kommune er i gang med at oprette et værested, hvor børn og unge kan komme efter skoletid, og slappe af lege eller dyrke sport.
<br /><em style="bold">Et socialt aspekt</em><br /> Det sociale aspekt giver også klubben håb om at kunne finde sponsorer, der gennem et sponsorat af Fremad Amager vil signalere sociale og etiske værdier, der er magen til klubbens.
I visionsplanen skrives det også, at klubberne på Amager bør samarbejde.
"Det kan ikke være rigtigt, at man hellere ser en spiller gå et et andet sted hen end til en af Amagerklubberne.  Det er fuldstændig skingrende sindssygt.  For hvis en klub derude får succes, vil det dryppe på de andre," siger Monberg.
Det har flere gange været talt om en amagerkansk fusion, men det er et ømtåligt emne i øens fodboldklubber, der møder stor skepsis blandt trofaste medlemmer.
Derfor understreger Thomas Monberg også, at han er åben over for alle slags samarbejdsformer.
På ungdomsplan er samarbejdet allerede gået i gang.  Fremad Amager, Kastrup, B 1908, AB 70 og Dragør er gået sammen om et ynglingehold under navnet FS Amager.
"I halvandet år har jeg været en meget stor fortaler for, at der på ynglingeniveau skal komme et fælles Amagerhold, for hvis man ligger og bekriger hinanden, så dør alle lige meget," siger Monberg.
Til foråret er ynglingeholdet en realitet.
Visionsplanen er sendt ud til en del potentielle sponsorer, og Thomas Monberg håber i næste uge at kunne offentliggøre en eller to nye hovedsponsorer.
Samtidig arbejder han også på at give folk en god fodboldoplevelse til næste år, og derfor fører direktøren for tiden forhandlinger med en række nuværende og tidligere Superligaspillere om at skifte til Fremad Amager.
Thomas Lauridsen har allerede skrevet under på en et-årig kontrakt, der gælder fra nytår.
Angriberen kommer fra Tårnby, men har spillet i FC København, hvor hans ophold dog blev spoleret af en skade.
<a href="mailto:jpk.fodbold@jp.dk">jpk.fodbold@jp.dk</a></p><p id="p1">Der var lagt op til en festlig fodboldkamp i Sundby Idrætspark, da B1908 og Fremad Amager mødtes i pokalturneringen. B1908 var kommet først op af " hatten" ved lodtrækningen, så de havde officielt hjemmebane, selv om Fremad Amagers blåhvide fans vanen tro var i overtal. Før kampen viste de støtten med en flot tifo på " Sunny Side" og under kampen var det også dem, der skabte mest liv på lægterne.</p><p id="p2"><br /><em style="bold">Noget tam affære</em></p><p id="p3">Inden for kridtstregerne blev det imidlertid en noget tam affære. Selv om det var perfekt fodboldvejr, havde de to hold svært ved at svinge sig op til de helt store spillemæssige højder, og det var meget symptomatisk, at der skulle et selvmål til, før lystavlen skulle på arbejde. Mike Mortensen var uheldig at komme skævt ind i et B1908-hjørnespark, og så endte bolden inde bag den debuterende Fremad Amager-målmand Alexander Horsebøg. Efter pausen havde Fremad Amager-holdet stadig svært ved at skabe de helt åbne chancer, og det blev mest til forsøg udefra. Til gengæld blev kampen tilført noget dramatik i anden halvleg; først hev dommeren et rødt kort op af lommen til B1908s Sebastian Johansen, som ingen på stadion forstod, og så var B1908 reduceret til 10 mand. Senere stoppede han et Fremad Amager-kontraangreb for i stedet at give B1908 et frispark langt nede på den modsatte banehalvdel, fordi en Fremad Amager-spiller angiveligt havde brokket sig lidt for meget.</p><p id="p4"><br /><em style="bold">Mere dramatisk end velspillet</em></p><p id="p5">Anden halvleg blev i det hele taget mere dramatisk end velspillet, og selv om Fremad Amager fik lagt et vist pres mod slutningen af kampen, fik de aldrig det udlignende mål. Og så, i de allersidste sekunder af lokalopgøret, serverede B1908s Martin Lisborg kampens højdepunkt, da han satte et frispark langt ude fra helt op i målhjørnet uden chance for Alexander Horsebøg. Begge Amager-holdene har haften skuffende sæsonstart, men denne onsdag aften kunne B1908 i hvert fald glæde sig over at have slået naboerne, og det kunne man godt mærke på den ekstatiske stemning efter slutfløjtet. B1908 skal i næste runde møde Fredensborg som er bundhold i Danmarksserien.</p><p id="p6">Fremad Amager er ude af pokalen og må koncentrere sig om at samle points i 2. Divisions pulje 2.</p><block><p>Mere end et år efter, at Ulla Röttger blev fyret som adm. </p></block><p id="p1">SUNDBY: Amager Fælled Skole er blevet hædret med prisen Den Gyldne Pegepind og en check på 10.000 kr. ved Københavns Lærerforenings årlige generalforsamling.</p><p id="p2">Flere end 300 lærere fra hele København klappede af kollegerne fra Amager Fælled Skole, der var mødt op sammen med skolens ledelse, elev-og forældrerepræsentanter for at modtage prisen.</p><p id="p3">Formanden for Københavns Lærerforening, Jan Trojaborg, forklarede, hvorfor Amager Fælled Skole skal fremhæves blandt skolerne i Københavns Kommune: » På fem år er det lykkedes Amager Fælled Skole at blive en ombejlet skole med større lokal søgning og stor offentlig opmærksomhed. Derfor hædres skolen med Den Gyldne Pegepind.</p><p id="p4">« Jan Trojaborg fremhævede, at ledelsen og lærerne på Amager Fælled Skole gør et stort arbejde for at skabe en attraktiv skole for alle elever i skoledistriktet. I en tid, hvor folkeskolen er under pres af elevflugt til privatskoler og kritik fra politisk hold, afspejler Amager Fælled Skole indskoling nu sammensætningen af befolkningen i distriktet, sagde han.</p><p id="p5"><br /><em style="bold">Ingen mirakler her</em></p><p id="p6">Skoleleder Yasar Cakmak mener ikke, at Amager Fælled Skole udfører mirakler i forhold til andre skoler, men sagde han: » På Amager Fælled Skole er vi bevidste om at synliggøre vores indsatser og resultater, som er med til at gøre os til en attraktiv skole og en attraktiv arbejdsplads. Men det kan man jo ikke synliggøre, hvis det ikke har nogen substans, og jeg må sige, at lærerne er engagerede og gør et stort og dygtigt arbejde. « En hurtig opskrift på en velfungerende skole kan Yasar Cakmak ikke komme med, men han understreger, at det er vigtigt, at alle parter har en positiv indstilling og spiller med -både elever, forældre, lærere og ledelse.</p><p id="p7">Som fodboldinteresseret kan Yasar Cakmak ikke lade være med at sammenligne skolens personale med et fodboldhold: » Vi har mange midtbanespillere på skolen, forstået på den måde at der er mange, der arbejder sammen for at skabe de gode resultater. Når jeg står og modtager Den gyldne pegepind, så ved jeg godt, at det aldrig er én eller få persons værk, når tingene lykkes. Det er heller ikke Morten Olsen, der vinder en landskamp, men spillerne på banen. Et hold fungerer bedst, når alle både tager ansvar for deres egne opgaver og arbejder godt sammen. På vores skole har vi mange stærke og dygtige profiler blandt lærerne, men det vigtigste er, at de stiller sig til rådighed for hinanden, « siger han.</p><p id="p1">HELE ØEN: » Undskyld, jeg kom mer for tidligt, men der var ingen trængsel på vejene, « lød den friske indgangsreplik fra Amager-politikeren og tidligere udenrigsminister Lene Espersen, da hun onsdag aften ankom til Radisson Blu Hotel for at motivere og overrække Amager Erhvervspris 2011.</p><p id="p2">» I går fejrede jeg min svogers fødselsdag, og i dag er der grund til at fejre, at regeringen har droppet betalingsringen, « forklarede Lene Espersen.</p><p id="p3">Der er tradition for, at nuværende og tidligere ministre bliver inviteret til at deltage i prisoverrækkelsen af Amager Erhvervspris -en pris, der blev indstiftet i 1985 af Amager Erhvervsråd og Amager Bladet.</p><p id="p4">» Og det er vist ingen hemmelighed, at prisen denne gang går til Skibby Jensen Smedie A/ S, « sagde Lene Espersen, efter en kort historisk gennemgang af virksomheden og dens geografiske placering på Fuglebæk i Tårnby.</p><p id="p5">Ejeren af virksomheden, Lars Wellejus, takkede for prisen og omtalte hæderen som » en anerkendelse af medarbejdernes fleksibilitet og indsats « . » Vi har også mærket krisen, men vi har klaret os igennem uden at fyre medarbejdere. Og vi tjener stadig penge, « fastslog Lars Wellejus i takketalen.</p><p id="p6">P-vagterne finder os Han er den ene af to brødre, der for snart 30 år siden købte virksomheden af Flemming Skibby Jensen, gift med brødrenes mor.</p><p id="p7">Den ene af brødrene, Søren, havde fokus på strategi, salg og indkøb, mens Lars stod for produktion og produkter.</p><p id="p8">Virksomheden havde adresse i et lille lokale på Østamager, men i takt med væksten, blev lokalet for lille, og virksomheden flyttede i 1995 til Fuglebækvej, hvor 30 medarbejdere knokler dag ud og dag ind for at holde virksomheden i gang.</p><p id="p9">I 1998 blev Skibby Jensen Smedie A/ S udnævnt til Gazelle-virksomhed, men ellers lever virksomheden en noget anonym tilværelse.</p><p id="p10">» Derfor var det noget af et chok, da jeg fik en opringning fra Hugo ( Amager Erhvervsråds formand, red.) om, at vi skal modtage prisen. Det kommer bag på os alle, « forklarede Lars Wellejus, der mødte op til prisoverrækkelsen sammen med fruen, Majken, samt yderligere to medarbejdere, alt-mulig-medarbejderen Pia Lundquist og indkøber Aage Rasmussen.</p><p id="p11">» Vi er faktisk svære at finde derude på Fuglebækvej, men parkeringsvagterne finder os næsten dagligt, « ironiserede Lars Wellejus, inden han modtog prisen bestående af en knaldrød glasvase og diplom, som nu skal » hænge på væggen « til alle medarbejderes beskuelse.</p><p id="p12">Amager Erhvervsråd indstiftede prisen » Amager Erhvervspris « i samarbejde med Amager Bladet i 1985.</p><p id="p13">Amager Erhvervspris tildeles hvert år en virksomhed, organisation eller privatperson, som på særlig vis gennem sit virke har bidraget til at synliggøre Amager.</p><p id="p14">Modtageren af prisen udvælges hvert år af Amager Erhvervsråd og Amager Bladet blandt de indkomne forslag til kandidater, som ved en særlig indsats har medvirket til at fremme Amagers image som et attraktivt erhvervs-og boligområde.</p><p id="p15"><br /><em style="bold">Fakta |</em></p><p id="p16"><br /><em style="bold">SKIBBY JENSEN SMEDIE A/ S</em></p><p id="p17">Virksomheden har ansat reparatører, der kører over alt i Storkøbenhavn og det meste af Sjælland for at udføre service og reparation på materiel og komprimatoranlæg.</p><p id="p18">Virksomheden tilbyder at montere og installere renovationsmateriel som f. eks.</p><p id="p19">færgelejer og komprimatoranlæg.</p><p id="p20">Sandblæsning og maling er andre ydelser fra virksomheden.</p><p id="p1">Naturpark Amager har opnået Friluftsrådets kvalitetsmærke Danske Naturparker, som gives til større sammenhængende områder med enestående natur, landskabelig skønhed og kulturhistorisk værdi.</p><p id="p2">Naturområderne på Amager er blevet samlet i et sammenhængende landskab med storslået natur og en fantastisk kyststrækning. Naturparken dækker et samlet areal på 3.500 ha med naturområder som strandenge, strandoverdrev, rørskov, søer, kanaler, mose, skovområder, strande og kystlandskaber ud mod de lavbundede havområder.</p><p id="p3">Et landskab med spændende kulturspor, der fortæller om landindvinding, militær anvendelse og om friluftsliv som kulturhistorie. Til sammenligning er Dyrehaven godt 1.000 hektar og Central Park i New York 350 hektar.</p><p id="p4">Cykler man fra nord til sydøst, bliver det en tur på 25 km.</p><p id="p5">Naturpark Amager er i forvejen et meget højt prioriteret naturområde. Store dele af Naturparken er udpeget som Natura 2000 areal eller er fredet, for at beskytte de mange sjældne planter og fugle eller kulturhistoriske spor. Området består af Amager Fælled, Kalvebod Fælled, Kongelunden og Sydamagers kystlandskab.</p><p id="p6">Flere naturoplevelser Både størrelsen og beliggenheden som en del af den danske hovedstad gør Naturpark Amager til noget enestående, der ikke findes mange steder i verden.</p><p id="p7">Optagelsen af Naturpark Amager i Friluftsrådets ordning skal videreudvikle naturoplevelser, naturformidling og mange slags friluftsliv for befolkningen i hovedstaden og alle dens gæster.</p><p id="p8">-Vi ønsker Naturpark Amager et stort tillykke med mærkningen ' Danske Naturparker'.</p><p id="p9">Det er et vigtigt skridt for Friluftsrådet at være med til at samle så unikt et naturområde, siger Lars Mortensen, der er formand for Friluftsrådets bestyrelse.</p><p id="p10">-Forhåbentligt bliver det til stor glæde og gavn for både naturen og befolkningen, at Naturpark Amager nu bliver medlem af Danske Naturparker.</p><p id="p11">Med mærkningen vil Friluftsrådet understøtte mulighederne for flere enestående naturoplevelser og sætte fokus på friluftsoplevelser og formidling om natur, miljø og bæredygtighed.</p><p id="p12">Kvalitet for besøgende Mærket ' Danske Naturparker' fortæller besøgende, at foruden en enestående natur, kan de også møde særlige faciliteter, som giver gode friluftsoplevelser og formidler naturen. I Naturpark Amager kan besøgende færdes på de vidt forgrenede stisystemer, benytte primitive overnatningspladser, badebroer, ridestier, BMX-bane, model-flyvebane, moto-crossbane, fugletårne eller mange andre faciliteter, der gør oplevelserne i naturen bedre.</p><p id="p13">jhk.</p><p>Frank Jensen vil gerne være overborgmester igen. Det kræver, at han tager højde for københavnere med grønne håb og politiske rivaler med grønne krav. Men byggeriet på et lille hjørne af Amager Fælled står han vagt omkring.<br /></p><p id="p1">Modtag en e-mail, når Peter Burhøi har skrevet en ny artikel</p><p id="p2">En meningsmåling i Berlingske i slutningen af juni har i sjælden grad sat scenen for et kommende kommunalvalg.</p><p id="p3">Målingen spåede dødt løb i København mellem blå blok og Socialdemokratiet på den ene side, og Enhedslisten, de Radikale, Alternativet og SF på den anden. De fire partier er til stor irritation for overborgmester Frank Jensen i medierne efterfølgende blevet døbt »grøn blok« . For en sådan blok indeholder selvsagt Socialdemokratiet.</p><p id="p4">Med meningsmålingen i baghånden proklamerede de fire partier nogle dage senere, at de ville sætte stopper for den sidste del af udbygningen af Ørestaden, hvis de skulle få magt, som de havde agt. Senere har de luftet tanker om en bilfri Middelalderby ligesom en udbygning af den såkaldte havnetunnel ikke står på deres ønskeliste. Alt dette besluttes først endeligt efter kommunalvalget.</p><p id="p5"><br /><em style="bold">Jensen tager notits</em></p><p id="p6">Nyheden om målingen og et stop for byggeriet på den gamle eng på Amager Fælled rungede ikke bare højt hos grønne ildsjæle i Facebook-gruppen Amager Fælleds Venner, men også på overborgmesterkontoret på Københavns Rådhus.</p><p id="p7">Indtil videre har Frank Jensen sendt sin gruppeformand Lars Weiss forrest i forsvaret for Ørestad Fælled Kvarter, som det hedder. Hovedargumentet er, at pengene for salget af grunden for længst er indregnet i finansieringen af metroen. Metroen finansieres nemlig via salg af grunde fra eksempelvis Ørestaden. Desuden ejer Københavns Kommune ikke andre grunde her og nu, der kan bruges til formålet, har svaret lydt.</p><p id="p8">Argumenterne er fortsat de samme.</p><p id="p9">Tirsdag besluttede overborgmesteren så selv at træde direkte ind i debatten. I hvid skjorte, afslappet, og med blazeren over skulderen tog overborgmesteren ud på den kommende byggeplads. Målet var, at slå et par ting fast. Og den hvide skjorte var ikke et hvidt flag.</p><p id="p10">Han første og vigtigste budskab til københavnerne var - som han sagde det til Politiken - at byggeriet ikke stopper. Ørestad Fælled Kvarter er en gave, mener han. Et grønt og miljøvenligt byggeri med plads til hele 625 almene boliger til københavnere uden millioner i friværdi. Byggeriet på Amager indeholder meget af det, han holder af: Almene boliger med grøn profil. En fair boligpolitik kommer til at stå højt på Socialdemokraternes politiske program til valgkampen.</p><p id="p11">Men interviewet med Politiken havde andre formål også.</p><p id="p12">Det samlede areal på Amager Fælled er ca. 318 ha   svarende til 3.180.000 m2.</p><p id="p13">Det samlede areal på Kalvebod Fælled er ca. 2.000 ha   svarende til 20.000.000 m2.</p><p id="p14">Projektområdet til Ørestad Fælled Kvarter, der er afgrænset i Lov om Ørestadsloven af 1992, er ca. 19 ha, svarende til 187.000 m2. Det udgør dermed cirka seks pct. af Amager Fælled.</p><p id="p15">Ørestadsarealet som fastlagt i »Lov om Ørestaden m.v.« , 1992, er på 310 ha   svarende til 3.100.000 m2.</p><p id="p16">Kilde: By &amp; Havns notat om Ørestad Fælled Kvarter.</p><p id="p17"><br /><em style="bold">Grøn profil</em></p><p id="p18">Overborgmesterposten i København er mere i spil end længe set, og hos socialdemokraterne tvivler man ikke på, at blå blok vil elske at bryde rækken af socialdemokratiske borgmestre i hovedstaden, skulle muligheden byde sig under konstitueringen på kommunalvalgaftenen den 21. november.</p><p id="p19">Partierne leger lige nu med bogstaver, men der er i øjeblikket mange ubekendte. Det gør partilederne på rådhuset nervøse.</p><p id="p20">Hos socialdemokraterne tror man selvsagt på genvalg af Frank Jensen til overborgmesterposten. Alligevel sniger usikkerhed sig ind. Enhedslisten står stærkt i København, og jokeren, Alternativet, står til omkring hver tiende stemme i byen. Mens Enhedslisten har meldt ud, at man konkurrerer direkte med Frank Jensen om overborgmesterposten, ser Alternativet tiden an og peger på ingen her og nu. Sikkert er det, at partiet vil pege på en græsgrøn kandidat. Men hvem?</p><p id="p21">Frank Jensen har for længst noteret sig københavnernes øgede præference for naturen og det grønne. Derfor lovede han også, at det er slut med graveprojekter på Amager Fælled. Det er et løfte, der gælder hans tid ud som borgmester, og som hjælper til at pudse hans grønne profil. Det vil vi se mere af i den kommende tid, når budgetforhandlingerne begynder på Rådhuset.</p><p id="p22">Den letteste måde for Frank Jensen at blive siddende er at sikre sit eget parti et bedre valg, end den nævnte måling antydede. Kampen for det begyndte i tirsdag på Amager Fælled. Valget bliver en grøn gyser.</p><p id="p23">Det samlede areal på Amager Fælled er ca. 318 ha   svarende til 3.180.000 m2.</p><p id="p24">Det samlede areal på Kalvebod Fælled er ca. 2.000 ha   svarende til 20.000.000 m2.</p><p id="p25">Projektområdet til Ørestad Fælled Kvarter, der er afgrænset i Lov om Ørestadsloven af 1992, er ca. 19 ha, svarende til 187.000 m2. Det udgør dermed cirka seks pct. af Amager Fælled.</p><p id="p26">Ørestadsarealet som fastlagt i »Lov om Ørestaden m.v.« , 1992, er på 310 ha   svarende til 3.100.000 m2.</p><p id="p27">Kilde: By &amp; Havns notat om Ørestad Fælled Kvarter.</p><p id="p1">SUNDBY: Personale fra Amager Hospital har kontaktet Jakob Næsager, konservativt medlem af Københavns Borgerrepræsentation og amagerkaner, med oplysninger om, at Region Hovedstaden overvejer at fjerne det Artroskopiske Center fra Amager. Centret har specialiseret sig i kikkertoperationer af skuldre, knæ og hofter, et jordemodercenter, røntgenafdeling og blodprøvetagning.</p><p id="p2">I følge Jakob Næsager skal Region Hovedstadens forretningsudvalg, der omtrent svarer til kommunernes økonomiudvalg, tirsdag 12. august behandle et spareforslag, som blandt andet handler om artroskopien på Amager Hospital.</p><p id="p3">En sådan ændring var ikke nævnt i den tilpasning til Hospitals-og Psykiatriplanen 2020, der lige har været i høring indtil 11.</p><p id="p4">juni, og som forretningsudvalg og regionsråd også skal behandle her i august.</p><p id="p5">» Det var ikke med i høringen, men der skal findes ekstra besparelser, og det vil man blandt andet gøre ved at fylde ledig kapacitet op hos Glostrup, Hvidovre og andre større hospitaler, og det gør man ved at tage nogle af de små hospitalers afdelinger og flytte dem, « siger Jakob Næsager.</p><p id="p6"><br /><em style="bold">Ønsker ikke at stå frem</em></p><p id="p7">Personalet, som har kontaktet politikeren, vil ikke stå frem med navns nævnelse.</p><p id="p8">» Nej, det vil de ikke, de er nervøse for deres job, men det er pålidelige kilder. Vi kan ikke få udleveret det spareforslag, som regionens forretningsudvalg skal behandle, for det er fortrolige papirer, « siger Jakob Næsager.</p><p id="p9">Hvor har personalet oplysningerne fra? » Grunden til at medarbejderne ved det er, at de er blevet bedt om beskrive deres funktioner og hvordan de ville kunne afgrænse dem, « siger Næsager.</p><p id="p10">Han er fortørnet over, hvis regionen, uden at spille med åbne kort, langsomt vil tømme Amager Hospital for funktioner for til sidst at lukke det.</p><p id="p11">» De store hospitaler kæmper med næb og kløer for deres funktioner, fordi de er bange for et scenarie med blot to store hospitaler -et i Hillerød og et i København.</p><p id="p12">I stedet går det så ud over de mindste hospitaler, men hvis regionsrådet vil lukke Amager Hospital, må de sige det. Der er en hospitalsplan, og det hjælper ikke, at man har ændringer i høring, hvis aftalegrundlaget er et helt andet og regionspolitikerne sidder med en helt anden viden -det er ikke fair. « .</p><p id="p13"><br /><em style="bold">Ikke fagligt belæg for flytning</em></p><p id="p14">Da den årlige revision af Hospitals-og Psykiatriplan 2020 var i høring tidligere i foråret og forsommeren, var et af de foreslåede ændringer til specialefordelingen mellem regionens hospitaler, at rehabilitering af følger for apopleksi blev flyttet fra Amager, Frederiksberg og Gentofte Hospitaler til de neurologiske afdelingers apopleksiafsnit på henholdsvis Glostrup, Bispebjerg og Herlev Hospitaler.</p><p id="p15">Er der ikke god fornuft i, at koncentrere ekspertisen på større enheder? » Jo, hvis der var en faglig begrundelse, og det er der hvad angår apopleksiafsnittet -det er fra faglig side anbefalet at samle neurorehabiliteringen på færre enheder.</p><p id="p16">Men der er ikke fagligt belæg for at fjerne det Artroskopiske Center væk fra Amager, det handler kun om ledige husrum.</p><p id="p17">Centret er særdeles veldrevet med høj faglighed og høj patienttilfredshed. Der forskes, og Amager Hospital er international anerkendt for indsatsen, hvilket resulterer i invitationer til mange internationale konferencer.</p><p id="p18">Hvorfor skal der tages fra Amager Hospital for at få kabalen til at gå op andre steder? Amager Hospital har brug for, at man ikke kun plukker fra det, men også tilfører. Hospitalet kan ende med at blive for småt. Så lad være at fjerne mere, end der er fagligt belæg for at bibeholde. Til sidst er der kun den medicinske afdeling tilbage og en masse tomme lokaler, og så kommer hospitalet ikke til at leve længe -det tror de ansatte, jeg har talt med, i hvert fald ikke på, « siger Jakob Næsager.</p><p id="p19">Han er både bekymret for de amagerkanske arbejdspladser, men også for de afstande, Amagers borgere med hospitalsbehov kan blive udsat for.</p><p id="p20">» Hvis medicinsk afsnit en dag skal til et andet hospital, kommer patienter og pårørende til at køre rigtig langt. « Det lykkedes ikke Amager Bladet, trods flere henvendelser fredag eftermiddag og mandag, at træffe regionsrådsformand Sophie Hæstorp Andersen (S) for en kommentar til sagen.</p><p id="p21">U De store hospitaler kæmper med næb og kløer for deres funktioner, fordi de er bange for et scenarie med blot to store hospitaler -et i Hillerød og et i København? I stedet går det så ud over de mindste hospitaler JAKOB NÆSAGER, konservativ politiker i Københavns Borgerrepræsentation U Hvis regionsrådet vil lukke Amager Hospital, må de sige det. Der er en hospitalsplan, og det hjælper ikke, at man har ændringer i høring, hvis aftalegrundlaget er et helt andet og regionspolitikerne sidder med en helt anden viden -det er ikke fair JAKOB NÆSAGER, konservativ politiker i Københavns Borgerrepræsentantion.</p><p id="p22">I de seneste år er en række funktioner flyttet fra Amager Hospital til det større Hvidovre Hospital -de to hospitaler fusionerede administrativt i . . . . . Amager Hospitals afdelinger er i dag samlet på Italiensvej.</p><p id="p23">Hospitalet omfattede tidligere også Skt.</p><p id="p24">Elisabeth Hospital på Hans Bogbinders Allé.</p><p id="p25">Amager Hospitals skadestue, der i dag hedder en akutklinik, har ikke længere natåbent.</p><p id="p1">AMAGER CENTRET: Planerne for en stor modernisering og udvidelse af Amager Centret mangler stadig den nødvendige godkendelse hos myndighederne.</p><p id="p2">Men ifølge ejendomschef for butikscentrene i Danica Pension, der ejer Amager Centret, Eva Handest, er intet nyt det samme som godt nyt.</p><p id="p3">» Vi arbejder på myndighedsprojektet i de kommende måneder og forventer kommunens stillingtagen til det endelige projekt på den anden side af sommerferien. Det kan lyde som langt ude i fremtiden, men projektet kører efter vores oprindelige tidsplan, og vi forventer forsat en byggestart omkring årsskiftet 2016-17, såfremt kommunen giver de nødvendige tilladelser, « oplyser Eva Handest til Amager Bladet.</p><p id="p4">Planerne for Amager Centret blev luftet i efteråret på en konference holdt af kursusvirksomheden Byens Ejendom. Her kunne Eva Handest fortælle, at pensionsselskabet skyder cirka 400 millioner kroner ind i Amager Centret plan, der blandt andet omfatter energioptimering, nye lofter, nye gulve, ny belysning samt en ombygning af førstesalen, der nu udgør en hestesko, så kunderne kan gå hele vejen rundt på etagen. Samtidig håber man at kunne inddrage noget af parkeringshuset og Gårdhaven, som nu bliver brugt til renovation, og dermed skaffe ekstra 3.500 kvadratmeter og udeservering for nogle flere spisesteder.</p><p id="p5">Samlet løber projektet op i cirka 400 millioner kroner, forklarede Eva Handets.</p><p id="p6">Amager Centret ud mod Amagerbro Torv er allerede blevet optimeret.</p><p id="p7">Irma er blevet renoveret, Holm Bageri og burgerkæden Halifax er rykket ind, ligesom cafékæden Dalle Valle, og det har løftet besøgstallet.</p><p id="p8">Amager Centret skal også have et » mere urbant udtryk « , så det bliver mere tydeligt, at dele af komplekset er gamle fabrikshaller med et rebslageri.</p><p id="p9">Projektet kører efter vores oprindelige tidsplan, og vi forventer en byggestart omkring årsskiftet 2016-17.</p><p id="p10">EVA HANDEST, ejendomschef, Danica.</p><p id="p11">Dancia Pension håber at kunne realisere projektet for en større ombygning og modernisering af Amager Centret i 2017 Projektet omfatter nye lofter, nye gulve, ny belysning samt en ombygning af førstesalen.</p><p id="p12">Endvidere skal facaden have et » mere urbant udtryk « .</p><p id="p1"><br /><em style="bold">Strandtur + svedhytte + lækker mad?</em></p><p id="p2">Der er altid plads til dig på Amager Strand, og der er bogstavelig talt et hav af muligheder i området.</p><p id="p3">Med sine 4,6 km badestrand langs Øresund, er Amager i besiddelse af Københavns største strand. Tjek amagerstrand. dk og se udvalget af aktiviteter fra indiansk svedhytte til kvindeløb og koncerter. Hvis du trænger til andet end en god is eller grill-mad, er der særdeles gode muligheder i begge ender af stranden.</p><p id="p4">Fx den traditionsbundne Kystens Perle i Kastrup-enden, tæt på Den Blå Planet, eller den mere industrielt funky Wulff+ Konstali på Lergravsvej 57 tæt på Øresund metrostation.</p><p id="p5">Amager Strand amagerstand. dk Øresund, Amager Strand, Femøren, Kastrup.</p><p id="p6"><br /><em style="bold">På hesteryg gennem birkeskoven</em></p><p id="p7">På et kvarters tid kan du komme fra Indre by og til Naturpark Amager, der strækker sig over Amager Fælled, Kalvebod Fælled, gennem Kongelunden og langs stranden til Dragør. Fra Vestamager metrostation kan du gå direkte ned til Naturcenter Amager, hvor naturguiderne gerne giver dig idéer til nye oplevelser i naturen. Her kan du leje cykler, rulleskøjter og andet nyttigt grej. Der er også de islandske heste, som kan tage dig på en tur gennem birkeskoven og flere shelters med mulighed for at overnatte under åben stjernehimmel.</p><p id="p8">Naturpark Amager naturpark-amager. dk DR Byen, Sundby, Bella Center, Ørestad, Vestamager.</p><p id="p9"><br /><em style="bold">Amager Bio, Beth Hart og Conor Oberst</em></p><p id="p10">Spillestedet Amager Bio blev opført i 1939-41 og fungerede som biograf frem til 1986, hvorefter lokale kræfter satte gang i udviklingen, der førte til åbningen af spillestedet i 1997. Nu kan du vælge mellem ca. 125 koncerter om året, og programfladen spænder bredt -fra hård rock til nordisk elektro-pop. Oplev for eksempel den amerikanske singer-songwriter Beth Hart d. 23.</p><p id="p11">juli, eller tag med, når Bright Eyes-frontmanden Conor Oberst gæster Amager Bio d. 6. august.</p><p id="p12">Amager Bio Øresundsvej 6 amagerbio. dk Amagerbro, Lergravsparken Bus 5A, 350S, 12 OGSÅ VÆRD AT VIDE: Vild arkitektur: 8-tallet, VM-bjerget og Den Blå Planet Mest Amager-kendte café: Ingolfs kaffebar.</p><p id="p13"><br /><em style="bold">A for Amager</em></p><p id="p14">AMA ´ R HALSHUG I 1800-tallet blev dødsdømte forbrydere henrettet på Amager, og derfra stammer udtrykket " Ama'r halshug!". Det betyder med andre ord: ' Du må halshugge mig på Amager, hvis jeg ikke taler sandt!' AMAGERMAD Et stykke rugbrød klappet sammen med franskbrød. Smør og sukker eller andet pålæg i mellem.</p><p id="p15">AMAGERHYLDEN Ikke opfundet på Amager Populær og udbredt i 17-og 1800-tallets Europa under navnet pyramidehylden.</p><p id="p16">Usikkert hvordan hylden fik sit danske navn.</p><p id="p17">AMAGERSTANGEN Lakridsstangen med hvidt fyld hedder en Amagerstang, fordi J. Høegs lakrids og sukkerfabrikker lå på Grækenlandsvej på Amager fra 1904 og frem til 1960' erne, hvor fabrikken blev opkøbt af Toms gruppen.</p><p id="p18"><br /><em style="bold">Hold øje med PB43</em></p><p id="p19">Amager har ikke ry for at være hip, men på den nedlagte malingfabrik på Prags Boulevard 43 ligger kultur-og arbejdsfællesskabet PB43, der siden 2010 har omdannet den gamle industrigrund til en stemningsfuld samling af bl. a. værksteder, kultur-og koncerthaller, som er værd at holde øje med.</p><p id="p20">Den lille nyttehave, Prags Have, er et iøjnefaldende eksempel på den forandring, der er sket på den gamle industrigrund. I sommerhalvåret er der flere åbne arrangementer, blandt andet fællesspisninger d. 11. og d. 24. juni kl 17, hvor havens afgrøder tilberedes.</p><p id="p21">Vegetar og halal.</p><p id="p22">PB43 og PRAGS HAVE Prags Boulevard 43 pb43. dk og pragshave. dk Amagerbro, Lergravsparken Bus 2A, 40.</p><p id="p23"><br /><em style="bold">Holmbladsgadekvarteret</em></p><p id="p24">Kvarteret omkring Holmbladsgade har gennemgået lidt af en forandring de sidste ti-femten år. Selvom det gamle arbejderkvarter stadig rummer de klassiske bodegaer, kan man med fordel kigge sig omkring efter god kaffe, hyggelige cafeer og stemningsfulde småbutikker. Så holder du normalt til i de andre brokvarterer, men trænger til at opdage nye sidegader, skal du tage en tur gennem Holmbladsgadekvarteret. Besøg fx den lille Berliner-agtige café Komsurabel og gør et stop ved TH. Sørensens smørrebrødsforretning eller fiskehandleren ved siden af, så du har styr på aftensmaden.</p><p id="p25">HOLMBLADSGADEKVARTERET Sundby Nord, Amager Amagerbro Bus 2A, 5A, 350S.</p><p id="p26">Hvad Byens Hegn, Cool Construction (Kunst på metroens byggepladshegn) sted Kongens nytorv Værk " Happy Wall". Kreeret af den danske kunstner Thomas Dambo. Det store værk består af næsten 2000 vendbare, farvede brikker, hvor de forbipasserende kan lave deres eget værk, når de vender brikker i forskellige mønstre.</p><p id="p27">m. dk/ byenshegn # tilbyen.</p><p id="p1"><br /><em style="bold">HIC vs. Amager</em></p><p id="p2"><br /><em style="bold">Amager vandt vigtig og fortjent sejr</em></p><p id="p3">Især fra trepointsland var Amager varme. Amagers små folk penetrerede forbi de større HICere og gang på gang fik de tilspillet sig frie skud. I den anden ende blev HIC presset til svære skud, og bolden kom ikke nok inside til de store folk, hvor HIC ellers havde en fordel. Efter første periode var Amager oppe med 34-20, og der blev talt med meget store bogstaver fra Kenneth Webb.</p><p id="p4">Det havde dog ikke den store effekt, da Amager blev ved med at komme til nemme scoringer, mens HIC hele tiden halsede efter. Brian Johnson spillede sig dog op og dominerede inside med point og rebounds. Også Rickey Claitt og HC Schur spillede fornuftig, mens Jonas Larsen og Christian Lindberg var langt fra deres vanlige niveau. Med 3 minutter igen af perioden får Brasas sin fjerde fejl, og HIC øjner muligheden for at komme tilbage. Ved pausen er Amager komfortabelt foran med 59-46. Som en lille biting kan nævnes, at sidst Amager var på besøg i Forum Horsens scorede de 58 point i hele kampen!!!!!!</p><p id="p5">I tredje peirode kommer HIC agressivt ud og får hurtigt hentet lidt ind på Amager, men et par dumme turnovers og hurtige treere fra Amager skabte igen afstand. Mathias Seilund gav prøver på sit store talent, mens Brian johnson stadig gjorde det fornuftig for HIC.</p><p id="p6">Med 8 minutter igen er HIC nede med 17 og kampen ser ud til at være afgjort. For første gang denne søndag begynder de gule at kæmpe. Samtidig kommer der gang i skuddene, og det virker som om Amager bliver nervøse for at vinde. Med tre minutter bliver Brasas ligeledes fejlet ud. Med 40 sekunder igen har HIC reduceret føringen til 6 point. Siggi sænker en treer og hallen koger. På indspillet laver Bradley angrebsfejl og Clait putter to point i kurven. HIC erlige pludselig helt inde i kampen. Bradley gør skaden god igen med en hårdt presset toer med ti sekunder tilbage. Anders Katholm får muligheden for at udligne på buzzeren men brænder, og Amager kan tage til Sjælland med en meget fortjent sejr.</p><p id="p7">Det var imponerende at se hvor uimponeret og hårdt kæmpede Amager holdet spillede, mens det på HIC siden var ubegribeligt, at der først kom gnist og tænding i 4 quarter i en så vigtig kamp</p><p id="p8">Næste opgave for HIC er på onsdag ude mod Svendborg.</p><p id="p1">Møller &amp; Grønborg med Adept, SNC-Lavalin Atkins og Bark Rådgivning er netop valgt som vinderteam af konkurrencen om udviklingen af syv nye rekreative pejlemærker i den store naturpark.</p><p id="p2"><br /><em style="bold">Areal: 35 km2</em></p><p id="p3">Bygherre: Naturstyrelsen og Københavns Kommune.</p><p id="p4">Partnerskabet bag Naturpark Amager: Naturstyrelsen, Københavns, Tårnby og Dragør Kommuner, samt By &amp; Havn.</p><p id="p5">Bygherrerådgiver: CFBO og D|K2 Bygherrerådgivning</p><p id="p6">Vinderteam: Hovedrådgiver Møller &amp; Grønborg med underrådgiverne Adept og Atkins Danmark, samt konsulent Bark Rådgivning</p><p id="p7"><br /><em style="bold">År: 2019 - 2022</em></p><p id="p8">Budget: 97 mio. Projektet er støttet af Nordea-fonden og Friluftsrådets udlodningsmidler til friluftsliv.</p><p id="p9">De syv nye pejlemærker - tre hovedindgange på kanten til byen og fire blå støttepunkter ved vandet - giver Naturpark Amager nye faciliteter for en lang række forskellige naturoplevelser og friluftsaktiviteter. Pejlemærkerne vil være med til at understøtte en sammenhængende helhedsoplevelse af det 35 km2 store naturområde og bidrage til, at Naturpark Amager bliver langt mere kendt og besøgt - også af dem, der ikke bruger naturen og naturparken i dag.</p><p id="p10"><br /><em style="bold">Har udviklet sin egen materialepallette</em></p><p id="p11">Visionen bag vinderforslaget er at iscenesætte det enorme bynære naturlandskab gennem en arkitektur, der respekterer stedets naturværdier og styrker parkens muligheder for ophold, naturoplevelser, ro og fordybelse, leg og læring.</p><p id="p12">Med udgangspunkt i Naturparkens eksisterende karakter komponeres de fremtidige samlingssteder ud fra en samlet materialepalette, et "vokabular", som udstikker retningslinjer for, hvordan man bygger i landskabet, forholder sig til materialer samt sammenspillet mellem natur og kultur.</p><p id="p13">De syv pejlemærker kan suppleres yderligere af et system af 'ledetråde', der understreger vejen ud og rundt i landskabet med fokus på formidling og wayfinding i naturparken.</p><p id="p14">Vinderforslaget skal nu viderebearbejdes, og det endelige projekt skal gennemgå myndighedsbehandling.</p><p id="p1">SUNDBY: Byggeriet af et af verdens bedste og mest komplicerede energianlæg, Amager Bakke, nærmer sig sin afslutning.</p><p id="p2">Der mangler nu kun den endelige færdiggørelse af tagparken på toppen og de sidste myndighedsgodkendelser.</p><p id="p3">Stå på ski på toppen af et energianlæg, der nedenunder producerer miljøvenlig energi med den nyeste teknologi. Løb om kap med dine venner op ad et stejlt bjerglandskab og pust ud med udsigt over landets hovedstad i 85 meters højde, mens skorstenen pumper hvid, ren damp 30 meter over dig. Amager Bakke, hovedstadens nye energianlæg og tagpark, nærmer sig sin åbning.</p><p id="p4">Amager Bakke er tegnet af BIG og har tiltrukket sig stor national og international opmærksomhed som et eksempel på, hvordan industri og rekreative tilbud kan gå hånd i hånd.</p><p id="p5">Første spadestik til Amager Bakke blev taget i marts 2013, og fra september 2017 har energianlægget produceret strøm og varme til hovedstadens indbyggere.</p><p id="p6">Ved årsskiftet gik anlægsarbejdet i gang på toppen, og det forventes færdigt ultimo december 2018.</p><p id="p7">Amager Ressource Centers direktør Jacob Hartvig Simonsen forventer, at Amager Bakke kan åbne for offentligheden til næste forår.</p><p id="p8">» Når vi er lidt upræcise i den udmelding, skyldes det primært to forhold. Fremdriften på tagparken er i sagens natur helt og aldeles vejrafhængig.</p><p id="p9">Kommer der efterårsstorme, må arbejdet i det fri indstilles, og snevejr kan ligeledes vanskeliggøre afslutningen af tagparken. For det andet skal vi samt Fonden Amager Bakke hver især have en lang række godkendelser på plads, lige fra ibrugtagningstilladelse, tilladelser til ophold på taget og godkendelse af skiliften, « siger han.</p><p id="p10">Det er Fonden Amager Bakke, der har lejet taget på toppen af Amager Bakke af ARC, og Fonden har siden vinteren 2017 arbejdet med etableringen af skibakke, løbestier, klatrevæg, skiudlejningsbutik og skilifte.</p><p id="p11">SKIPLAST TESTES SIDE 7.</p><p id="p1">HELE ØEN: Tårnbys borgmester Henrik Zimino ( S) anklager Socialdemokraterne og SF for løftebrud i forhold til Amagerborgere i forbindelse med etableringen af betalingsringen.</p><p id="p2">Før valget udstedte de to partier en garanti om, at der vil blive indført en særordning, så Amager-pendlere kan køre ind og ud af betalingsringen uden at betale, hvis det sker inden for en halv time.</p><p id="p3">Henrik Zimino er stærkt utilfreds med, at regeringen vil placere Amager inden for betalingsringen. Det betyder, at amagerkanere kommer til at betale, selvom de har ærinde i omegnskommunerne og således ikke kører ind i det indre København.</p><p id="p4">» Det står nu fuldstændig klart, at der ikke længere er tale om en trængselsafgift. Nu er det en skat, « sagde Henrik Zimino til Amager Bladet.</p><p id="p5">Folketingsmedlem Martin Henriksen, Dansk Folkeparti, har på baggrund af Henrik Ziminos udtalelser til Amager Bladet skrevet et paragraf 20-spørgsmål til transportministeren og afkrævet en forklaring på løftebruddet.</p><p id="p6">» Vil ministeren venligst tilkendegive sin holdning og kommentere på artiklerne fra Amager Bladet, hvor Tårnbys borgmester Henrik Zimino anklager S og SF for løftebrud i forbindelse med betalingsringen, og mener ministeren, ligesom sin ministerkollega Karen Hækkerup, at Amager skal have en særordning? « lyder spørgsmålet.</p><p id="p7">Martin Henriksen mener, at amagerkanerne er blevet holdt for nar: » S og SF vidste godt, at de var klemt i valgkampen på grund af betalingsringens negative konsekvenser for Amager.</p><p id="p8">Derfor udstedte de et løfte, men ikke engang deres egne partivenner tror på det mere.</p><p id="p9">Socialdemokratiet driver gæk med hinanden, og alle os andre på en og samme tid.</p><p id="p10">Demokratiet er efterhånden reduceret til et kynisk spil om magten, fremfor en debat om hvad magten skal bruges til.</p><p id="p11">Uanset hvad der efterhånden bliver sagt, og uanset hvilke nye løfter og garantier, der måtte komme, er det svært at tage alvorligt. Jeg synes regeringen skal trække vejret dybt, og give plads til folkelig debat om emnet fremfor at køre det igennem henover hovedet på folk, « siger Martin Henriksen, der også stiller spørgsmål i Folketinget til Karen Hækkerup.</p><p id="p12">Amager-politikeren forsikrede amagerkanere, at der vil komme en særordning. Og i august 2011 meddelte S og SF, at de to partier havde indgået en aftale om en ø-model, som blandt andet blev kommenteret i Politiken af Henrik Zimino og Dragørs borgmester Allan Holst ( S).</p><p id="p1">28.041 har skrevet under på en protest mod planerne om at bygge 260.000 kvadratmeter med boliger og lidt detailhandel på Amager Fælled. Underskrifterne blev afleveret forleden til Københavns overborgmester Frank Jensen (S), og samtidig kunne By &amp; Havn offentliggøre, hvem der har vundet arkitektkonkurrencen om masterplanen for Amager Fælled-byggeriet.</p><p id="p2">Fem teams har været prækvalificeret til konkurrencen, og dommerkomiteen valgte at pege på et team under ledelse af arkitektfirmaet Vandkunsten og med deltagelse af Marianne Levinsen Landskab, Dansk Energi Management &amp; Esbensen og Norconsult-Wessberg.</p><p id="p3">Om vinderforslaget siger adm. direktør i By &amp; Havn, Jens Kramer Mikkelsen: " Med dette ambitiøse vinderforslag kommer vi til at se et moderne, bæredygtigt bykvarter, der forholder sig ydmygt til Ørestads grønne kontekst og tænker fælleden helt ind i bystrukturen.</p><p id="p4">Planerne for Amager Fælled Kvarter binder Ørestad sammen til den helhed, bydelen fra start er tænkt som, med fire kvarterer i forlængelse af hinanden med hver deres egenart og alle med en unik nærhed til metro, natur og København city".</p><p id="p5">I de kommende måneder skal masterplanforslaget kvalificeres i et samarbejde mellem konkurrencevinderne, By &amp; Havn og Københavns Kommune. Derefter skal der udarbejdes et lokalplanforslag, som skal vedtages i Borgerrepræsentationen, før spaden kan stikkes i jorden.</p><p id="p6">Allerede på mandag den 31.</p><p id="p7">oktober kl. 17.00 til 19.00 kan alle interesserede dog komme tættere på vinderforslaget. Det sker når By &amp; Havn inviterer til et fyraftensarrangement på Ørestad Gymnasium, Ørestads Boulevard 75, 2300 København S.</p><p id="p8">Der er et begrænset antal pladser, så tilmelding skal ske senest torsdag den 27. oktober på: amagerfaelledkvarter@byoghavn.</p><p id="p9">dk eller T: 3376 9800.</p><p id="p1">SUNDBY: Amager Volleyball Klub (AVK) er kåret som årets klub 2015 af Amager Bladets idrætspriskomité. Og det er specielt klubbens store spændvidde fra fra være en social klub, der spiller med i lokalsamfundet, til en klub med høje sportslige ambitioner og resultater, der ligger til grund for kåringen. Det glæder AVK-formand Casper Andersen: » Det var virkelig dejligt at høre.</p><p id="p2">Jeg er rigtigt glad, for der er virkelig mange, som trækker et stort læs og gør en forskel. Vi er på vej et godt sted hen, synes vi, så det er skønt at blive anerkendt på den måde.</p><p id="p3">Det er meget vigtigt for os, at eliten og bredden ikke er hinandens modsætninger, men tværtimod forudsætninger, « siger han.</p><p id="p4"><br /><em style="bold">Topniveauet er højt</em></p><p id="p5">I 2015 har klubbens bedste damer og piger fyldt meget, fortæller formanden.</p><p id="p6">Og det med god grund: Suveræn og ubesejret vinder af 1. division for kvinder og oprykning til Volleyligaen, direkte etablering i toppen af dansk volley med en placering som nummer fire og kvalifikation til slutspillet som førsteårsoprykker, kvalifikation til ' Final4' og semifinalerne i pokalturneringen for kvinder, hvor et knebent nederlag på 3-2 til Brøndby -Danmarks i øjeblikket stærkeste hold -blev betegnet som årets bedste kamp, sjællands-og danmarksmesterskaber til U16 pigerne er blandt meritterne i 2015.</p><p id="p7">» Vi har et meget, meget stærkt damehold, som primært er baseret på talenter, der er vokset op i klubben.</p><p id="p8">De er nu gået ind i slutspillet med en chance for at få medaljer. Vi har et U16 pigehold, som er danmarksmestre, så fødekæden her er på plads.</p><p id="p9">Og så har vi fået en afklaring, en retning på klubben: Vi vil være noget for alle og det kan vi godt være. I 2015 har vi fornyet os på mange måder.</p><p id="p10">Samvær, selvværd og velvære er de ting, vi fokuserer på, og samtidig med, at vi jo er en forening, må det godt være drevet lidt professionelt, « siger Casper Andersen.</p><p id="p11">Også klubbens herrehold er på rette vej og er veletableret i toppen af den næstbedste række.</p><p id="p12"><br /><em style="bold">Fra landshold til leg</em></p><p id="p13">Derudover er klublivet bredt favnende lige fra landshold til leg: En nominering til Årets Frivilligpris 2015, medaljer ved 19 ungdomsmesterskaber i perioden 2003-14, damelandsholdets assistenttræner og årets træner 2013 i Danmark, Lars Engell, tilknyttet og hele fire spillere i ungdomslandsholdets bruttotrup i løbet af året -heraf to som bærende kræfter på U17 pigelandsholdet -og en stribe tiltag for børn og studerende har været blandt aktiviteterne i 2015.</p><p id="p14">» Vi har også fået intensiveret samarbejdet med Københavns Kommune, vi tager ud til de lokale skoler og prøver at udbrede volleyballsporten, men vi vil også gerne medvirke til, at man ser sport og de sociale miljøer omkring det som en mulighed, når man er ung.</p><p id="p15">Jeg tror ikke, man kan komme tættere på en stærkere team-sport end volleyball -man er virkelig afhængige af hinanden. Det synes vi er et godt tilbud til unge i dag, som i høj grad bliver eksponeret for individuelle tilbud. Vi har for eksempel en ' Kids Volley'-afdeling, hvor sporten er tilpasset, så man hele tiden lærer nyt og udvikler sig, « siger formanden og fortsætter: » Så holder vi jo også fanen højt på Amager Strand ved at arrangere DM i beachvolley hvert år -det er ligesom med til at bringe noget ' fedhed' til øen.</p><p id="p16">Vi vil jo både være Danmarks bedste volleyballklub og Amager bedste sportsklub. Og det er selvfølgelig to forskellige ting. Det ene handler om det sportslige og eliten, det andet om klublivet og de kompetencer, vores frivillige og trænere kan byde ind med, både sportsligt og socialt. Vi vil være en hel klub i konstant udvikling, men vi vil også have elite -en social, men samtidig ambitiøs klub, hvor der altid er et hold til alle. « AVK er blandt landets store volleyballklubber med 250 medlemmer, men målsætningen er at fordoble det antal i løbet af fire år.</p><p id="p17">U Vi vil være en hel klub i konstant udvikling, men vi vil også have elite -en social, men samtidig ambitiøs klub, hvor der altid er et hold til alle.</p><p id="p18">CASPER ANDERSEN, formand, Amager Volleyball Klub.</p><p id="p19"><br /><em style="bold">GULDLISTEN ÅRETS KLUB 1997-2015</em></p><p id="p20">1997 Kastrup-Magleby Badmintonklub 1998 Svømmeklubben Kvik Kastrup 1999 Nøragersminde Tennis Klub 2000 Sundby Boldklub 2001 Judoklubben Mitani 2002 Hafnia Floorball Klub 2003 Kajakklubben Neptun 2004 Amager Bordtennisklub 2005 Amager Badminton Club 2006 Tårnby Curling Club 2007 Boldklubben af 1908 2008 Sundby Sejlforening 2009 Boldklubben Fremad Amager 2010 CSR/ Nanok 2011 Kastrup Gymnastikforening 2012 Amager Judo Skole 2013 Amager Cykle Ring 2014 Dragør Boldklub 2015 Amager Volleyball Klub.</p><p id="p1">Det var ikke var en enlig svale, da netmediet kommunen.dk i maj kunne berette, at reglerne for udbud var brudt i flere store indkøb hos Amager Ressourcecenter ARC (kendt som Amager Bakke) - og nu har Amager Bakke netop beklaget og lovet bod og bedring.</p><p id="p2">I maj kom det frem, at Amager Ressourcecenter havde indkøbt for 121,3 millioner kroner ulovligt fra tre virksomheder. Siden viste sig yderligere kontrakter for 218,1 millioner kroner, der er givet i strid med reglerne.</p><p id="p3">Amager Ressource Center har længe været i kritisk fokus, da økonomien i og antagelserne for opførelsen af prestigebyggeriet Amager Bakke ikke har holdt stik.</p><p id="p4">Det har ført til en milliardomkostning og stor debat om, hvorvidt selskabet må importere affald fra andre lande og fra andre dele af Danmark.</p><p id="p5">Senest har der også været kritik af, at Københavns Kommune, der er blandt ejerne af Amager Ressourcecenter, vil insource affaldsafhentning for at skaffe nok affald til, at forretningsplanen for Amager Ressource center kan holde.</p><p id="p6">Problemerne førte i starten af året til, at selskabets direktør blev fyret.</p><p id="p7">Nu er en redegørelse for indkøb og udbud udarbejdet efter ordre fra bestyrelsen.</p><p id="p8">Redegørelsen viser, at 25 leverandørforhold i perioden 1. april 2013 til 31. Marts 2018 formentlig ikke er håndteret korrekt.</p><p id="p9">Redegørelsen adresserer tillige tre ældre forhold, som har været omtalt i netmediet Kommunen.dk.</p><p id="p10">Her viser redegørelsen, at to af de tre forhold ikke er håndteret korrekt.</p><p id="p11"><br /><em style="bold">Dybt beklageligt</em></p><p id="p12">Direktør Dan Fredskov udtaler følgende om redegørelsen: -ARC har gennemført i omegnen af 15.000 indkøb de seneste fem år. Vi har undersøgt 42 konkrete leverandørforhold, som på baggrund af det økonomiske omfang kunne være omfattet af EU-udbudsregler. Her viser det sig, at 25 formentlig ikke har været foretaget korrekt.</p><p id="p13">Det er et uacceptabelt antal fejl.</p><p id="p14">Det er dybt beklageligt. ARC ´ s fokus er nu at sikre, at alle fremtidige indkøb bliver foretaget efter gældende regler. I den forbindelse har jeg bedt advokat-firmaet Bech-Bruun rådgive ARC om de nødvendige initiativer.</p><p id="p15">Der er tillige implementeret en række foreløbige tiltag, der skal forhindre nye udbudsfejl indtil en permanent løsning er på plads.</p><p id="p1">AMAGER CENTRET: Planerne for den store modernisering og ombygning af Amager Centret har været kendt siden sidste efterår. Og nu er der ikke lang tid til, at håndværkerne går i gang. Allerede i løbet af dette efterår vil en større ombygning af parkeringshuset gå i gang, så der fremover kun bliver indkørsel fra Ålandsgade.</p><p id="p2">» Ombygningen af parkeringshuset vil frigøre plads til udvidelsen af butiksarealet med cirka 2.500 kvadratmeter og dermed skaffe plads til yderligere 20-30 butikker, « forklarer Centermanager Kim Jensen.</p><p id="p3">Det er pensionsselskabet Danica Pension, der ejer Amager Centret, som skyder cirka 400 millioner kroner ind i ombygningen, der blandt andet omfatter energioptimering, nye lofter, nye gulve, ny belysning samt en ombygning af førstesalen. Samtidig skal noget af gårdhaven, som nu bliver brugt til renovation, skaffe ekstra plads til bl. a. udendørsservering for nogle flere spisesteder.</p><p id="p4">Ejendomschef for butikscentrene i Danica Pension, Eva Handest, forventer en byggestart efter årsskiftet og senest til foråret. Og om tre år vil Amager Centret kunne holde grand opening for de mange nye butikker.</p><p id="p5">» Jeg kan ikke fortælle, hvilke nye butikker, der får lejemål i Amager Centret. Men forhandlingerne er gået i gang, « siger Kim Jensen.</p><p id="p6">I februar blev Amager Centret hædret med ' Amager Erhvervspris 2015' som et skulderklap til indkøbscentret, der kunne fejre 40 års fødselsdag samme år med fremgang på alle parametre.</p><p id="p7"><br /><em style="bold">Fødselsdagsevent</em></p><p id="p8">Kundetælleren registrerer årligt 4,5 millioner kunder, alt er udlejet og der arbejdes målrettet på at bringe Amager Centret tilbage til rødderne med et mere urbant udtryk.</p><p id="p9">» Vi trækker Amager ind i centret, og vi har en direkte kommunikation med vores kunder. Det kommer til udtryk i vores markedsføring, « fortæller centerchef Susanne Kaihøj.</p><p id="p10">Hun er netop ved at lægge sidste hånd på Amager Centrets 41-års fødselsdagsaktiviteter, der bliver markeret med ét stort knald.</p><p id="p11">» Det sker ved en stor event fredag 30. september, hvor bandet Rubber Band giver koncert fra klokken 17.00-17.30 fra centertaget ud mod Amagerbro Torv. Og kunderne kan se frem til en gaveregn samt masser af fødselsdagstilbud fra butikkerne, « forklarer Susanne Kaihøj.</p><p id="p12">Guldsmed i Fona-butikken For lidt over et år siden blev Amager Centret optimeret med ny facadebeklædning.</p><p id="p13">Irma blev renoveret, Holms Bageri og burgerkæden Halifax rykkede ind på hjørnet ved torvet.</p><p id="p14">I år er der også kommet nye butikker til Amager Centret.</p><p id="p15">» Søstrene Grene er åbnet, og vi har netop sagt goddag til skokæden Skechers.</p><p id="p16">Om kort tid flytter guldsmed Keld Olsen ind i en del af lejemålet i den gamle Fona-butik, der også bliver inddraget til andet lejemål. Desværre må vi sige farvel til dyrehandleren, der har opsagt sit lejemål, « fortæller Susanne Kaihøj, og tilføjer, at kunderne også har fået nye mobile butikker i gårdhaven: » Vi har både en fiske-og ostebil derude, så der sker noget hele tiden noget nyt, « understreger centerchefen.</p><p id="p17">Dancia Pension bruger cirka 400 millioner kroner på en større ombygning og modernisering af Amager Centret.</p><p id="p18">Projektet omfatter nye lofter, nye gulve, ny belysning samt en ombygning af førstesalen. Det vil give plads til yderligere 20-30 butikker.</p><p id="p19">Facaden har allerede fået et » mere urbant udtryk « , der signalerer, at bygningerne tidligere husede Jacob Holms Rebslageri.</p><p id="p20">Ombygningen forventes at gå i gang efter årsskiftet i løbet af første kvartal.</p><p id="p1">HELE ØEN: Mange taler om, at de store butikscentre er ved at udkonkurrere de små specialbutikker, men det er ikke sandheden. Faktisk klarer mange butikker sig rigtigt godt i konkurrencen, fordi de kan matche kvalitet og service. Nogle butikker lever dog i skyggen af de store kædebutikker i storcentrene. Derfor har Amager Bladet og Danske Bank indgået samarbejde om at få mere fokus på øens specialbutikker ved at kåre månedens og årets Amagerbutik.</p><p id="p2">Det bliver i høj grad Amager Bladets læsere -og ikke mindst brugere af bladets Facebook-side, der bestemmer hvilke butikker der fortjener hædrende omtale og til december skal kåres som årets Amagerbutik.</p><p id="p3">På Amager Bladets Facebook-side er det muligt at anbefale din favoritbutik ud fra kriterierne ' god service', ' smilende personale', ' bedste udsmykning' og ' produkter af god kvalitet'.</p><p id="p4">Og du kan anbefale enhver detailbutik med postnumrene 2300 København S., 2770 Kastrup og 2791 Dragør.</p><p id="p5">Herefter vil Amager Bladets chefredaktør Jan Jeppesen, salgschef Henrik Clausen og filialdirektør Dorthe Ankersen fra Danske Banks Amager-afdeling, udvælge den butik, der skal være månedens Amagerbutik.</p><p id="p6">Månedens Amagerbutik vil modtage diplom og hædrende omtale. Og blandt alle butikker, der er udvalgt i månederne marts, april, maj, juni, september, oktober og november, vil dommerpanelet kåre årets Amagerbutik, der modtager en pengegave på 10.000 kroner af Danske Bank.</p><p id="p7">» Vi er glade for at kunne bakke op om det lokale forretningsliv med både månedsprisen og årsprisen på 10.000 kroner.</p><p id="p8">Jeg tror det handler om at gøre handel til en oplevelse, så kunderne både føler nærhed, service og at der skabes relationer. Netop derfor vi valgt at præmien til årets butik skal være en præmie, der tildeles medarbejderne i vinderbutikken, « forklarer Dorthe Ankersen.</p><p id="p9">Amager Bladet og Danske Bank kårer Månedens Amagerbutik i marts, april, maj, juni, september, oktober og november. Vinderbutikken modtager diplom og hædrende omtale.</p><p id="p10">I december kåres Årets Amagerbutik blandt de butikker, der har været Månedens Amagerbutik.</p><p id="p11">Med kåringen følger en pengegave på 10.000 kroner fra Danske Bank.</p><p id="p12">Du kan anbefale din favoritbutik på Amager Bladets Facebook-side.</p><p id="p13">Kriterierne for at nominere en butik er: ' god service', ' smilende personale', ' bedste udsmykning' og ' produkter af god kvalitet'.</p><p id="p14">Amager Bladets Facebookside: facebook.com/ amagerbladet/.</p><p id="p1">ÅRSLEV: Vinduerne står åbne.</p><p id="p2">Lukker lys, luft og de svaler, der har bygget rede i stalden, ind til hestene, der står opstaldet på Årslevgården.</p><p id="p3">Et par af hestene stikker hovederne ud. Nyder den svage brise. Det er varmt, og sommeren er på vej. Hvis de kunne sætte pris på den slags, ville de også nyde synet ud over Årslev Engsø, der på smukkeste vis ligger placeret lige uden for staldens vinduer.</p><p id="p4">David Amager kan. Han står på den støvede dressurbane og passer sit arbejde som berider.</p><p id="p5">» Samle, « råber han. Hest og rytter skifter fra fri til samlet trav. Hesten ligesom samler sig om sig selv, gør sine skridt kortere, nærmest listende.</p><p id="p6">» Det er vigtigt at holde takten i temposkiftet, « forklarer han.</p><p id="p7">Der løsnes op til fri trav igen, skridtene bliver længere, hesten, Gangster hedder den, strækker sig ud.</p><p id="p8">» Hest og rytter skal se afslappet ud, « siger David Amager.</p><p id="p9"><br /><em style="bold">På vej til OL</em></p><p id="p10">Musklerne skal bygges langsomt op. Ligesom øvelserne ikke må forceres.</p><p id="p11">» Det er svært, det de gør der, « siger han. Og nikker over mod Gangster og rytteren Anne-Mette Kristensen.</p><p id="p12">» Hun og jeg er helt sikre på at komme med til OL i London til sommer. Anne-Mette som hjælper, jeg som landstræner for vores handicapryttere, « forklarer han.</p><p id="p13">Det er vigtigt, at medhjælperne selv rider, forstår sporten og engagerer sig.</p><p id="p14">» Hest og rytter har potentiale til at blive rigtigt gode, « siger han om de to på banen.</p><p id="p15">David Amager er en af landets godt 200 uddannede beridere.</p><p id="p16">Uddannelsen tager seks år, lige så lang tid som et universitetsstudium.</p><p id="p17">På Årslevgården er der allerede en beriderelev, men de søger en til.</p><p id="p18">» Der er mange, der gerne vil, men det er svært at finde den rigtige, « fortæller David Amager.</p><p id="p19">Jobbet er fysisk krævende.</p><p id="p20">Timerne er lange, også i weekenden.</p><p id="p21">Og hovedet skal også være med.</p><p id="p22">» Det er ikke som med en bil, hvor man kan stille på karburatoren, og så kører det.</p><p id="p23">En hest kræver års træning, ydmyghed over for dyret og indsigt i hestens psyke. Ikke to heste er ens. Mange af de bedste er ofte lidt sære og skal tages på en helt særlig måde, « siger han.</p><p id="p24"><br /><em style="bold">Hestedrømme</em></p><p id="p25">Små og store piger har drømt hestedrømme på Årslevgården, siden mor var barn.</p><p id="p26">» En 30- 40 år, « fortæller David Amager og viser rundt i staldene. Her er både eliterytternes konkurrenceheste - som Gangster - rideskoledyr og privat opstaldede heste. 58 i alt.</p><p id="p27">» Det er godt for de unge at komme ud at ride. Når ni-tiårige piger kan passe deres egen hest, lærer de utroligt meget om ansvar, « siger han.</p><p id="p28">En halvtom maskinhal venter på at blive sat i stand.</p><p id="p29">» Vi drømmer om at udvide med endnu en ridehal her, så endnu flere kan komme til at ride, « Fortæller David Amager.</p><p id="p30">Der er blevet søgt fondsmidler, så drømmen kan gå i opfyldelse - forhåbentligt allerede i år. Mere plads giver mulighed for et nyt handicap-ridehold.</p><p id="p31"><br /><em style="bold">Landstræneren</em></p><p id="p32">David Amagers hjerte brænder for at træne andre. Her på gården og på Malling Landbrugsskole, hvor han står for hestelinjen, men også som landstræner for de handicappede ryttere på paradressurlandsholdet.</p><p id="p33">Han har været træner for dem siden 2009.</p><p id="p34">Anstrengelserne bærer frugt. De danske ryttere er blandt de bedste i verden. De tog hele syv medaljer med hjem fra VM i Kentucky i 2010.</p><p id="p35">Og seks fra EM i Holland. Forude venter OL i London.</p><p id="p36">Kan man ikke vente, rides der dressurstævne her på gården den 8.-9. juni med hele 350 ekvipager.</p><p id="p37">David Amager lover, ud over den spændende konkurrence, hyggeligt samvær, øl, pølser, is, kaffe og kage på ridebanen med landets måske smukkeste udsigt.</p><p id="p1">I 1907 købte A/S Amagerbro en del grunde på vestsiden af Amagerbrogade ved den nyanlagte Amagerbane og 'Amager Boulevard', den nye forbindelsesvej mellem Amager og Sjælland. </p><p id="p2">Da den gamle militære servitut, der kun tillod lave bindingsværkbygninger lige uden for voldene, blev aflyst i 1909, kunne man påbegynde opførelsen af de store ejendomme, vi kender i dag.</p><p id="p3">Allerede i 1908 blev sporvognslinie 5 omlagt fra Knippelsbro til Langebro og derfra ført videre ad Amager Boulevard til den daværende endestation ved Holmbladsgade. </p><p id="p4">I midten af boulevarden var der anlagt cykelstier og på hver side lå sporvognsskinnerne. Først i 1935-1936 blev cykelstierne lagt ud til vejkanten og skinnerne flyttet til eget areal i midten af boulevarden.</p><p id="p5">Ejendommen 'Karré A' på hjørnet af Amagerbrogade og Amager Boulevard blev i 1915-1917 opført på den store trekantede grund, hvor jernbanekiosken og den tilhørende have havde ligget. Arkitekt Nyeballe indrettede ejendommen med moderne tre-, fire- og fem værelsers lejligheder med centralvarme, varmt vand, elevator og haveanlæg i gården.</p><p id="p6">Amagerbrogade blev omlagt ud for ejendommen, og "her vil der komme en række store flotte butikslokaler", som der stod i omtalen dengang. Det omtales også, at der i gavlen vil blive indrettet et stort banklokale på det sted, hvor jernbanekiosken havde ligget. </p><p id="p7">6. juni 1917 åbnede Privatbanken sin afdeling nr. ti, og den gamle kiosk dannede forbillede for udformningen af kuplen over banklokalet.</p><p id="p1">Et nyt erhvervsfællesskab ser i disse uger dagens lys på Amager.</p><p id="p2">Navnet er Royal Business Corner, og målet er at samle erhvervsdrivende på Amager og København, som via fællesskabet skal kunne inspirere og hjælpe hinanden med at lave forretning, bl. a. ved at nyde godt af hinandens netværk.</p><p id="p3">Royal Business Corner får geografisk base på hjørnet af Vejlands Allé og Center Boulevard hos Royal Golf Club, som er den ene af tre partnere bag netværket. De to andre er firmaet Commercial Upside og Lokalavisen Amager, som er mediepartner på det nye netværk.</p><p id="p4">" Vi er meget interesseret i at skabe et unikt erhvervsnetværk, som ikke har noget med golf at gøre. Vi har nogle faciliteter vi gerne vil vise frem, vi vil gerne være med til at fremme forretning virksomheder imellem og hvis vi kan kombinere det med nogle gode faglige indlæg, masser af sparring og en masse sjov, så er det en succes for os," siger Simon Jansen, som er kommerciel direktør i Royal Golf Club og en af initiativtagerne til Royal Business Corner.</p><p id="p5"><br /><em style="bold">Mødes 30. august</em></p><p id="p6">Det nye netværk skal mødes første gang den 30. august kl. 15.00.</p><p id="p7">Ud over møder og sociale aktiviteter som f. eks. ture til stand up og segwayog mtbkørsel til møderne, er det tanken at Royal Business Corner skal mødes med andre netværk på Sjælland.</p><p id="p8">" Royal Business Corner bliver netværket, hvor vi skal skabe nye stærke forretningsrelationer og skabe værdi for hinanden. Samtidig bliver vi udstyret med ny viden, og vi skal underholdes og have det sjovt," siger Kent Ewert, Commercial Upside.</p><p id="p9">Annette Niebuhr, bladchef på Lokalavisen Amager, har også store forventninger til det nye netværk.</p><p id="p10">" Commercial Upside og Royal Golf Club har allerede nu mange gode og spændende visioner, som jeg er sikker på bliver til gavn for de lokale virksomheder her på Amager. Vi glæder os til at dele nogle af de historier med hele Amager," siger hun.</p><block><p>Hvis en forbruger i dag får lyst til at drikke øl fra Amager Bryghus, så skal vejen enten gå forbi en af bryggeriets forhandlere eller forbi butikken på selve bryggeriet i Kastrup. </p></block><p id="p1">AMAGER BAKKE ER uløseligt forbundet med skiløb og der bliver da også hele fire løjper, lift og begynderbakke samt en større forretning med salg og udlejning af ski-og vinterudstyr, men der er sandelig også tænkt på (hedder det kondister?) og andre som blot vil bevæge sig gennem et udfordrende område for at nå omkring 90 meter op over havets overflade.</p><p id="p2">Undervejs (der er tænkt på hvileområder) og på toppen venter en udsigt af de sjældne, når man tænker på andre muligheder på Amager.</p><p id="p3">Endnu domineres området omkring Amager Bakke og ARC af det omfattende byggeri og nedrivningen af den gamle forbrændingsanstalt, men Øresund og Sverige ligger mod øst og København med havn, kirker og slotte ses mod nord.</p><p id="p4">PS: Udvendig etableres en klatrevæg, så der er enekstra vej op!.</p><p id="p1">Jeg har cyklet på Amager og på broer i efterårsferien. </p><p id="p2">Der er åbnet en gang- og cykelbro mellem Fisketorvet på Sjælland og Islands Brygge på Amager. Broen hedder Bryggebroen. Den har imødekommet et behov for lige at smutte over på den anden side. </p><p id="p3">Bryggebroen er den femte bro mellem Sjælland og Amager. </p><p id="p4">Nordligst ligger Knippelsbro, der ret beset går til Christianshavn. Så følger Langebro, Bryggebroen, Sjællandsbroen og til sidst kommer motorvejsbroen, der især kendes som forbindelsen til lufthavnen og Malmø. Den hedder Kalvebod Bro. </p> <hl2>Cykel på motorvejen</hl2><p id="p5">Jeg anede ikke, at man kan cykle på motorvejsbroen, men det kan man.</p><p id="p6">Jeg var dog ret alene, da jeg fra Kalvebod Fælled asede op på Broen og havde den larmende strøm af biler lige ved siden af. Men det gik, og jeg landede ubeskadiget på Avedøre Holme, hvorfra jeg cyklede videre til den tidligere Avedørelejr, der nu kendes som Filmbyen, og hvor bl.a. Zentropa og Nimbus Film og holder til.</p><p id="p7">Den dejligste del af den tur er så afgjort stien over Kalvebod Fælled på Vestamager. Jeg kom fra området ved Amager Strandpark. Ad Englandsvej endte jeg ved Tårnby Station. Her spurgte jeg en lokal cyklist om vej til Sjælland. Den gode mand ikke blot forklarede - han valgte at køre et par kilometer sammen med mig for at være sikker på, at jeg kom ud på den smukke tur - og han skulle ikke den vej!</p> <hl2>Lån en cykel</hl2><p id="p8">Vestamager blev inddæmmet under 2. verdenskrig. Det var delvist et beskæftigelsesprojekt. Området ligger under havets overflade, så det er diger og pumper, der sikrer, at man har fast grund under cykeldækkene. </p><p id="p9">Indtil 1984 var området et militært øvelsesterræn. Nu er de 2000 ha fredet og er et vidunderligt naturområde tæt på storbyen. Har man ikke selv cykel, kan man mod et depositum låne én på Naturcentret. Storbyen rykker godt nok tættere på, når området Ørestad Syd også bliver bebygget, men der er god plads på Fælleden. </p><p id="p10">Som nævnt gik min tur videre til Avedøre, og da jeg også ville prøve Bryggebroen, hjulede jeg på hjemturen ad Gammel Køge Landevej ind mod Sydhavnen til indkøbscentret Fisketorvet. </p><p id="p11">Der bygges og bygges i det område. De dyre lejligheder ligger på Islands Brygge. Beboerne kan nu tage den lette Bryggebro til Fisketorvet, når de mangler skummetmælk. Jeg triller stille tilbage til Amager Strandpark ¿ de omkring 40-50 km kan efterhånden mærkes i benene. n</p><p id="p1">SUNDBYERNE: Kultur-og fritidsudvalget i Københavns kommune har uddelt den årlige klubhuspulje, der skal hjælpe klubberne med at realisere større eller mindre projekter til gavn for klublivet.</p><p id="p2">I år kan Amager glæde sig over, at Amager Judoskole, Rugbyklubben CSR/ Nanok, Judoklubben Mitani, Svømmeklubben MK 31, Sundby Kajakklub og BC 37 får støtte til renovering af deres klubfaciliteter.</p><p id="p3">Amager er derved klart den bydel, der har fået tildelt flest midler fra årets klubhuspulje.</p><p id="p4">Der er næsten en halv million kroner til en forbedring af Amager Judoskoles nye lokaler på Strandlodsvej med bad og omklædningsrum, mens CSR/ Nanok på Holmen har fået næsten 200.000 til at indrette kontor, depot og træningsfaciliteter i en af klubbens barakker.</p><p id="p5">Judoklubben Mitani fik knapt 149.000 kroner til en flytbar væg og isolering af en nedlagt elevatorskakt i klubbens dojo. Svømmeklubben MK 31 blev bevilget 267.000 kroner til en pavillon ved Sundby Badet.</p><p id="p6">Den skal fungere som klublokale og værested for medlemmerne, mens Sundby Kajakklub med en halv million kroner kan glæde sig over, at den kan tage hul på næste etape af sin klubhusrenovering.</p><p id="p7">Badmintonklubben BC 37 fik 74.000 kroner til energibesparende foranstaltninger.</p><p id="p8">Simon Strange ( S), medlem af Borgerrepræsentationen og næstformand for kultur-og fritidsudvalget, er tilfreds med resultatet: » Amager og bydelens dedikerede klubber skal bruges og støttes, så alle kan være med, også de sportsgrene, man ikke hører eller ser så meget til.</p><p id="p9">Vi har i år forsøgt at gøre så mange glade som muligt, fordi vi ved, hvilken kæmpe forskel det gør i det lokale klubliv, når der kan bygges om og bygges til, så ophold og aktiviteter kan ske i gode rammer. Klubberne gør en enorm og uundværlig indsats for vores sundhed, træning, venskaber og integration, « siger han.</p><p id="p10"><br /><em style="bold">Fremads hængeparti</em></p><p id="p11">Fremad Amager havde også søgt puljen til klubbens projekt om at skabe liv i klubhuset ved at etablere omklædningsrum i klubhuset på Sundbyvestervej.</p><p id="p12">Her var der ingen penge at hente i klubhuspuljen, men en af drivkræfterne i projektet Fremad 4ever, Brian Jeppe, er fortrøstningsfuld: » Vi havde foretræde på udvalgsmødet, og politikerne virkede meget positive. Vi var nu fået at vide, at der arbejdes på en løsning. Så vi arbejder videre med projektet i klubben. « Også Simon Strange mener, at der er en løsning på trapperne.</p><p id="p2">Martin Thorup stikker et par fingre ind mellem lamellerne på den blå persienne i vinduet og kigger ud på plænen mellem boligblokkene i Urban Planen. Himlen er grå. Ligesom betonen. Det regner. Han er vokset op i Svinget, lige over for Shell-tanken på Amager Fælledvej. Hyggeligt. Stille og roligt. Hans far er typograf, og hans mor er kontordame. Siden han var 15 år, har han vidst, at han ville bo i Urban Planen, og da han var 18, rykkede han ind i klubværelset. »Dengang syntes jeg, at det var fedest. Jeg kunne herregodt lide den dér betonting«, siger han.</p><p id="p3">Nu er han 25. Han hænger ikke længere med drengene på gadehjørner og ser farlig ud. Nu er der andre, der styrer biksen. Han er vild med Amager. Her er jo det hele. En masse mennesker. Beton, strand, marker. <em style="italic">You name it</em> . Han er så meget Amager, at han er lige ved at blive færdig med en cd med numre af rappere og hiphopere fra øen. Foreløbig kommer den ud i 500 eksemplarer, men med tiden skulle den gerne sælge mere. Det var jo her, det hele startede i 1988 med Rockers By Choice. »Vi ville lave et eller andet, der viser, at vi ikke er helt døde herude. At vi stadig kan lave hiphop«, siger han. Kunstnerne på hans cd er mest fra Sundby, der er tættere og højere bebygget end Kastrup, Tårnby og Dragør. Mere by. Mere København. Mere råt. »Områdemæssigt kan jeg bedst lide strækningen fra Christmas Møllers Plads til Englandsvej. Det er dér, jeg er vokset op. Det er dér, jeg har gjort mine fuckups«, siger han. Hvad han ikke kan lide, er alt det erhverv og industri, som politikerne har det med at læsse af på Amager. »Benzinøen, lossepladsen, forbrændingen, lufthavnen. Gang i den. Og Ørestaden er noget lort. De har smadret min gamle fodboldklub, Sundby Boldklub, for at bygge metro. Det er det værste, der er sket på Amager i år«, siger han. Han sætter et bånd i båndoptageren. Et nummer med U-Manden fra den kommende cd med Amager-rap. Sundby stil. Ingen kønne rim eller nydelige blondiner. Verbale tæsk til en konkurrerende rapper. <em style="italic">Livet er Amager, så jeg vil skide på hvor du kommer fra Jeg er født klar til at slutte dit liv før tid som Freaky Tah (New York rapper, der blev myrdet for nylig, red.) For dit lort lyder som en kasseret kladde Jeg efterlader dig fucked som kongehuset midt på Amagerbrogade Jeg tager dig så hårdt, så din krop skriger Og dine røvballer kontakter deres advokat med henblik på skilsmissepapirer</em> Martin rokker let i sofaen. Tager et sug af sin smøg. Han skal på arbejde lige om lidt. Han kører taxa. Amager-Øbro, selvfølgelig. Inden han går hjemmefra, lukker han persiennen, så ingen kigger ind gennem vinduet. »Det er det eneste, der er lidt nedtur ved at bo her. At man skal være paranoid over at få indbrud«, siger han.<br /><em style="bold">AMA'R STRAND</em><br />
 Amager har mange lokalpatrioter. En af dem er Hans Guldager, der er indehaver af seks Flügger-forretninger, men som bruger det meste af sin tid på græsrodsarbejde. I 20 år har han arbejdet for, at den mudrede bund i vandet på Amager Strand skal erstattes af sand, og at den smalle strimmel kyst ved siden af strandvejens fem kilometer asfalt skal udbygges med en strandpark med lagune og en lang sand-ø. Projektet har for længst fået det mytiske navn Rivieraen. »Når man tænker på alle de ting, politikerne har befængt Amager med - motorvej, broer og beton - så er det underligt, at ikke flere politikere hopper på den her opgave. Det her er ren livskvalitet for folk på Amager. Og strandparken vil koste sølle 200 millioner kroner. Det kan man ikke engang bygge et plejehjem for«, siger han. Stranden er i forvejen overbefolket på sommerdage. Her er plæner, badeanstalt, vandcykler, beachvolley, rockmusik og økologisk café. Og vand, som trods naboskabet med sejlrenden og Københavns Havn er det reneste i Øresund fra Gilleleje til Stevns. Arbejdet for Rivieraen begyndte for 20 år siden som en protest mod Københavns Kommunes plan om, ganske i historiens tråd, at lægge en losseplads for slagger i vandet ud for stranden. I øjeblikket ligger spørgsmålet om finansieringen af Rivieraen mellem syv-otte forskellige stole. Beslutningsgangene har det med at være tunge, når det gælder livskvaliteten på Amager. Hans Guldager kan historien om dengang, Hedegårdsvej skulle asfalteres. Den ene vejbane ligger i Tårnby, den anden i København. De to kommuner kunne ikke finde ud af at samarbejde og gik i gang med hver deres vejarbejde. Så hvordan skulle de kunne samarbejde om at lave en Riviera? Men Hans Guldager virker stadig optimistisk. Ifølge planen kan projektet være færdigt i 2004 - hvis politikerne vil. »Det vil hæve hele området omkring stranden. Måske kan vi endda slippe af med det gamle skældsord lorteøen«, siger han.<br /><em style="bold">AMA'R KULTUR</em><br />
 Søren Poulsen forsøger at banke noget kultur ind i Amagers bevidsthed. Han er kultur- og informationsmedarbejder i Amager Kulturpunkt, et medborgerhus på Øresundsvej, der driver en café og spillestedet Amager Bio. Her er med jævne mellemrum arrangementer med Amager Jazz Klub, Bluegrass Music Denmark, Sundby Selskabelige Teater Klub og diverse sqaure- og linedancer-foreninger. De er tilløbsstykker. Men spontan, moderne kulturudfoldelse ligger det lidt tungere med. Det er ikke sådan i Sundby, at man lige går en tur i byen og checker, hvad der sker. Folk dér ved af erfaring, at udbuddet ikke er stort. »En af hurdlerne ved at skabe et kulturliv er, at her ikke rigtig er noget cafémiljø, hvor man kan dele flyers ud og sætte plakater op. Og vi får heller ikke megen opbakning fra lokalavisen (Amager Bladet, red.). De interesserer sig mere for Fremad Amagers fodboldhold og for forretningsliv og byggeri. Den Gyldne Skovl og hvad det ellers hedder«. Amager Bio har siden 1997 fået ry som et sted med koncerter og technonætter, der ofte trækker fulde huse. Det vil sige 1.100 mennesker. Techno behøver man ikke annoncere for. Det sker bare. Mund til mund og på internetsiden <a href="http://www.techno.dk">www.techno.dk</a>. Det er en drøm for Sundbys kulturarbejdere. »Vi vil gerne skabe en stemning af, at her kan man gå i byen. En cirkulation. Et byliv for alle på Amager. Først og fremmest skal vi have de lokale til at bruge det, for vi er ramt af brosyndromet. Folk synes, der er enormt langt herud«, siger Søren Poulsen, som mener, at der bare skal prikkes hul på bylden og ryddes nogle fordomme. »Så bliver Amagers kultur- og byliv levende på samme måde som Nørrebro eller Vesterbro. For her er jo alt«, siger Søren Poulsen.<br /><em style="bold">AMA'R MAD</em><br />
 På Øresundsvej 3 er Bente og Noboru i gang med et socialt eksperiment. Hun er amagerkaner, han er japaner. I februar åbnede de en sushibar lige ved det tæt befærdede hjørne af Amagerbrogade. Folk har spurgt. På Amager? Kan man det? Mange har kigget nysgerrigt i forbifarten - eller er standset længe og undrende foran den lille biks. Hver gang går Bente ud og tilbyder smagsprøver. Og jo, det kan man faktisk, fortæller hun. Man kan godt få de konservative amagerkanere, der trods alt har taget både pizza og shawarma til sig, til også at spise rå fisk med ris. »Det er altså ikke kun bønder, der bor herude«, siger Bente. I myldretiden, når folk er på vej hjem fra arbejde, er der gang i butikken. Som selvfølgelig hedder Ama'r Sushi. »Butikken skulle jo hedde noget med sushi. Og den ligger på Amager. Så i stedet for at give den et japansk navn, som der alligevel ikke er så mange, der forstår, så kaldte vi den Ama'r Sushi. Det navn siger det hele«, siger Bente. Menuerne hedder eksempelvis Ama'r 1, Ama'r 2, Ama'r Mini eller Ama'r Børn. I den mindste voksenmenu til 80 kroner er der 11 stykker sushi. Solide stykker. Det er jo det arbejdende folk, der handler og bor i nabolaget. Og hvis man have dem til at skifte kartofler og sovs ud med raffineret japansk cuisine, skal de i det mindste have sikkerhed for at blive mætte, lyder filosofien. Bente og Noboru har været gift i 27 år. Hun er født og opvokset på Amager. De bor lidt længere nede ad Øresundsvej mod stranden. Hun har boet her altid. På nær to år i Japan og to år på Vesterbro. Japan var fint, fortæller hun, men Vesterbro var »rædsomt«. »Dér faldt jeg aldrig til. Jeg hører til her på Amager«, siger hun. Det eneste, hun savner, er biografer og teatre. Kastrup og Dragør har godt nok en biograf hver. Men det er alligevel langt fra Sundby. Så kan man ligeså godt trodse sin modvilje og krydse broen til København.<br /><em style="bold">AMA'R NEDTUR</em><br />
 Rapper og taxachauffør Martin Thorup kører ud ad H.C. Andersens Boulevard. Op ad Langebro og ned forbi Hotel Scandinavia på Amager Boulevard. »Når man har kørt rundt inde i byen længe, er der ikke noget som at trille tilbage over Langebro. Så er man på hjemmebane igen«, siger han. Hans Amager-Øbro Mercedes går næsten i stå i køen før krydset Amagerbrogade-Holmbladsgade. Han triller i gåtempo. Giver fingeren til en anden billist, der har dyttet i hornet og møvet sig indenom i køen. To gange fingeren. Stille og roligt. Han er midt på sin yndlingsstrækning af Amager. Fra Amager Boulevard til Englandsvej. Dér minder øen mest om by. Der mangler bare nogle skyskrabere. »De skulle bygge noget mere i stil med Hotel Scandinavia. Skyskrabere er fede. Hvis man byggede højere, ville der også være flere boliger til folk herude«, siger han. På hjørnet af Holmbladsgade er en pladebutik lige lukket. Og Mobilix er flyttet ind. »Det hele er telefonbutikker. Det er nedtur. Der er næsten ingen ordentlige pladebutikker længere«, siger han. Lidt efter kører han forbi Accord - en butik med brugte plader - på Amagerbrogade. Den er han glad for. Billig vinyl, som hiphop'erne bruger til scratch og til at sample fra. Og så er der længe åbent på hverdage og søndag, hvor Amager ellers slumrer over hele linien. På Amagerbrogade efter Øresundsvej letter trafikken. Hjulene ruller. Bag ham Amager Travel, Amager Chokolade, Hotel Amager, Tele Amager, Amager Centret, Amager Halogencenter. Foran ham Amager Bil Center, Amager Slagteren, Amar's Lille Grønttorv, Amager Shoppen - alt til hund og kat. Amager Landevej. Åben asfalt. Femetagers huse. Toetagers huse. Parcelhuse. Til allersidst en jordvold og bag den: lufthavnen. Martin Thorup mangler stadig en titel til sin cd. »Vi har ikke fundet på noget godt endnu«, siger han. »Men det bliver nok noget med Amager«.<br /><em style="italic"><a href="mailto:henrik.bay@pol.dk">henrik.bay@pol.dk</a></em><em style="bold">Broerne til Amager</em><br />
 Læg mærke til at broerne dengang sad fast <em style="italic">på Sjælland</em> . Hvis uafhængighed man derved har beskyttet ved jeg ikke, selv tror jeg at en vis vulgær foragt for Amager - losseplads, fladland, proletarkvarterer, aflastnings- og opkomlingsdistrikt herved har fundet udtryk. Nu er det anderledes, naturligvis med demokratisk toklapsystem en til hver fjendtlig side, men skønt øen dengang mer var vores egen så var den nye tid trods alt på vej. Klaus Rifbjerg Amagerdigte, Gyldendal 1965 (uddrag af Broerne til Amager)</p><p id="p1">Hverdagen er for alvor i gang igen efter sommerferien for familierne med skolebørn på Amager, og det betyder også opstart på alle fritidsaktiviteterne.</p><p id="p2">På Skolen på Amagerbro og Amager Fælled Skole tilbyder børnebasketklubben ' Børnebasket København' baskettræning for børn på alle niveauer på 0.-5.</p><p id="p3">klassetrin. Boldene, der spilles med, er særligt designet til små hænder, og kurvene er i en højde, så alle kan score. Træningen er netop startet op, men der er stadig plads til flere børn.</p><p id="p4">Børnebasket København er en forening, der samarbejder med BørneBasketFonden om at bringe foreningslivet ud til børnene ved at etablere børnebasketklubber på de skoler - eller tæt på - hvor BørneBasketFonden kører eller tidligere har kørt skolebasketforløb.</p><p id="p1">Det fyger med misinformation om Amager Fælled og økonomi.</p><p id="p2">Lad mig sætte nogle ting på plads.</p><p id="p3">POSTULAT 1: Det hævdes, at grundsalget på fælleden skal dække en udgift, som er afholdt. Forkert. Den samlede regning udgør 53 mia. kr. for de projekter, der er indgået aftaler om, hvoraf den nuværende metro udgør 15 mia. kr. Derfor kan vi jo lige så godt diskutere, om ikke vi skal fjerne et fremtidigt projekt og undgå byggeri på fælleden. F. eks. indgår det i aftalerne, at der skal bygges første etape af havnetunnellen, Nordhavns-tunnelen. Derved kan der spares over 2 mia. kr.</p><p id="p4">Tilsvarende kan vi erstatte en udbygning af metroen i Nordhavn med en letbane -og vupti, så sparer vi igen et milliardbeløb.</p><p id="p5">POSTULAT 2: » Kommunen skal punge ud « , hvis ikke vi sælger et areal på Amager Fælled, hævdede Frank Jensen på valgmødet. Forkert. Kommunens økonomi er ikke involveret i metrobyggeriet. Det er forankret i metroselskabet og i selskabet By &amp; Havn.</p><p id="p6">POSTULAT 3: Frank Jensen hævdede, at ' tabet' nu var langt over to mia. kr. hvis arealet ikke bebygges. Ren propaganda.</p><p id="p7">By &amp; havn opgør i deres årsrapport selv værdien af deres usolgte arealer, og bruges dette, er værdien af de aktuelle 260.000 etagemeter på Amager Fælled kun 568 mio. kr. -altså en fjerdedel af, hvad Frank Jensen hævder.</p><p id="p8">Sandheden har, som al historisk erfaring viser, ringe vilkår, når magtens interesser skal varetages.</p><p id="p9">U Det hævdes, at grundsalget på fælleden skal dække en udgift, som er afholdt. Forkert.</p><p id="p10">Den samlede regning udgør 53 mia.</p><p id="p11">kr. for de projekter, der er indgået aftaler om.</p><p>Bølgerne går højt på Facebook, og Amager Fælleds tilhængere står sammen, efter By &amp; Havn mandag kørte maskiner over Strandengen på Amager Fælled for at tynde ud i beplantningen på området.<br /></p><p id="p1">Modtag en e-mail, når Alexandra Justice har skrevet en ny artikel Modtag en e-mail, når Peter Burhøi har skrevet en ny artikel</p><p id="p2">Klokken er 14:40, og solen står højt over Amager Fælled. En gruppe mennesker står samlet ved Strandengen   det stykke af naturområdet lige over for Sundby Station, hvor vegetationen mandag blev ryddet for at skabe plads til jordboringer.</p><p id="p3">Selv om de tilstedeværende er drevet hertil af en fælles frustration og vrede, er samtalen rolig mellem cykler og barnevogne, og stemmerne overdøves af og til af de gennemkørende metroer på den anden side af gaden. På et banner med bogstaver i alle regnbuens farver understreger ordene »FÆLLES OM FÆLLEDEN« et forenet budskab, mens et andet opfordrende uddyber:»BEVAR KØBENHAVNS GRØNNE LUNGE« .</p><p id="p4">Boringerne sker i forbindelse med, at By &amp; Havn og pensionsselskabet PensionDanmark er gået sammen i et fælles projektselskab, der skal udvikle den sidste del af Ørestaden med Ørestad Fælled Kvarter lige ved Sundby Station.</p><p id="p5">Ifølge By &amp; Havn er boringerne en del af en såkaldt VVM-redegørelse, som kommunen har udbedt sig. En VVM-redegørelse er en vurdering af det kommende byggeris virkninger for miljøet.</p><p id="p6">Men på Facebook er bølgerne gået højt de sidste dage.</p><p id="p7">Strandengen er nemlig et fredet område, hvor jorden har stået uberørt i op mod 5.000 år, og hvor dyre- og plantelivet er rigt og inkluderer fredede arter. By &amp; Havn har således været under skarp beskydning fra tilhængere af Fælleden, der blandt andet anklager dem for at bruge jordprøverne som en undskyldning for at rydde området før kommunalvalget afsluttes i november, hvor det endeligt vil blive afgjort, om det skal ryddes til fordel for nye boligområder.</p><p id="p8"><br /><em style="bold">En kamp for demokratiet</em></p><p id="p9">En af de tilstedeværende ved dagens mini-demonstration er Lene Måneblomst, som har brugt Amager Fælled meget i de fire år, hun har boet på Islands Brygge. For hende er der et stort paradoks i, at man i forbindelse med en VVM-redegørelse fjerner store dele af et naturområde, som huser liv.</p><p id="p10">»Mange af de arter af frøer, der lever herude, er blevet fredet for mange år siden. Det samme gælder deres levested. Og deres levested er jo lige netop der, hvor de nu kører rundt med maskiner for at komme i gang med den her undersøgelse, som, de påstår, skal være med til at fastslå, om området faktisk skal bevares. Så dyrene bliver også slået ihjel. Når demokratiet har besluttet, at noget er fredet, kan man ikke bare overse det. Men fredningen bliver ikke respekteret, og det kan virkelig få mig op af stolen. Derfor er jeg her nu,« siger Lene Måneblomst.</p><p id="p11">»Normalt er jeg ikke så frembrusende, for jeg mener som udgangspunkt, at man kan snakke sig frem til løsninger. Men det er lige før, at jeg er parat til at lægge mig foran de biler, for det er ikke i orden, det her.« </p><p id="p12"><br /><em style="bold">Kampen om Amager Fælleds natur spidser til</em></p><p id="p13">Lene Måneblomst er ikke den eneste, der er klar til fysisk at stille sig i vejen for By &amp; Havns arbejde.</p><p id="p14">Undervejs i mandagens udtynding af områdets beplantning blev politiet nemlig tilkaldt, da By &amp; Havn fandt, at en person, der var mødt op for at demonstrere mod rydningen, bevægede sig tæt på den maskine, der stod for fældningen. En samtale mellem Frej Schmedes, som demonstranten hedder, og en specialarbejder ansat af By &amp; Havn endte med en hævet langemand fra den sidste til den første. En episode, som han fik på video og efterfølgende har postet på Facebook.</p><p id="p15">Frej Schmedes er, ligesom Lene Måneblomst og 4.944 andre mennesker, medlem af Facebookgruppen » Amager Fælleds Venner « , der kæmper for at bevare Amager Fælled, og som blandt andet også stod bag dagens spontane mini-demonstration og tidligere demonstrationer for bevarelsen af området.</p><p id="p16">Efter episoden mellem ham og By &amp; Havns specialarbejder skrev han på Facebook:</p><p id="p17">»By &amp; Havn giver fuckfinger til Amager Fælleds Venner.</p><p id="p18">Her viser By &amp; Havn deres sande holdning til os borgere, der vil beskytte den bynære urnatur, der huser fredede arter.</p><p id="p19">Dette var efter at de tilkaldte politiet, da jeg filmede deres brutale øddelæggelser af strandengen og dens truede og fredede arter.</p><p id="p20">Politiet medgav mig, at jeg har ret til at filme og være på det offentlige naturområde, men at deres bulldåser af en "buskrydder" der grinder træer og orkideer og efterlader lemlæstede frøer og mast traktosespor, var så farlig, at jeg skulde holde en afstand på 20 meter.</p><p id="p21">Mange fredede insekter, padder og andre arter er slagtet i dag af #ByogHavn. #STOPbyoghavn!!! #PasPåPadderneFrankJensen #ViBorHer #BevarAmagerFælledstop dem ved kommunalvalget!« </p><p id="p22">Kampen om Amager Fælleds natur spidser til!</p><p id="p23">I går satte de Radikale og flere af medlemmerne i den største gruppe på Facebook, der kæmper mod byggeriet, spørgsmålstegn ved, om det nu også er nødvendigt at pløje så meget vegetation ned for at tage nogle jordprøver.</p><p id="p24">Tommy Petersen, de Radikales gruppeformand, har bedt overborgmester Frank Jensen forklare sig. Mens By &amp; Havns Rikke Faaborg Jarmer over for TV 2 forklarer, at det kun er en ganske lille del af projektområdet, der bliver ryddet.</p><p id="p25">Kampen om byggeriet på Amager Fælled, som udgår den sidste etape af byggeriet i Ørestaden, har stået på i flere år. Men debatten blev intensiveret med en meningsmåling i Berlingske i slutningen af juni, der viste, at det ikke er usandsynligt, at der på den anden side af den kommende kommunalvalg i København vil være et grønt flertal bestående af EL, Alternativet, R og SF. På den ene side står især naturglade københavnere, der kæmper for at redde det den gamle naturgrund ved Sundby Metrostation.</p><p id="p26">Det samlede areal på Amager Fælled er ca. 318 ha   svarende til 3.180.000 m2.</p><p id="p27">Det samlede areal på Kalvebod Fælled er ca. 2.000 ha   svarende til 20.000.000 m2.</p><p id="p28">Projektområdet til Ørestad Fælled Kvarter, der er afgrænset i Lov om Ørestadsloven af 1992, er ca. 19 ha, svarende til 187.000 m2. Det udgør dermed cirka seks pct. af Amager Fælled.</p><p id="p29">Ørestadsarealet som fastlagt i »Lov om Ørestaden m.v.« , 1992, er på 310 ha   svarende til 3.100.000 m2.</p><p id="p30">Kilde: By &amp; Havns notat om Ørestad Fælled Kvarter.</p><p id="p1">450 ryttere deltog i SMC-løbet, der var for alle elitecykelryttere i landet. Som afslutning på dagen blev der afviklet et motionsløb for ikkecykelryttere..</p><p id="p2">Efter cykelløbet var der motionscykelløb, hvor alle kunne deltage. Team Rynkeby med Henrik Sass Larsen fra Socialdemokratiet og skuespilleren Paw Henriksen ( Kim fra Anna Phil), som nogle af de mere prominente deltagere.</p><p id="p3">Team Rynkeby brugte løbet som træning til deres etapeløb til Paris i juli. Team Rynkeby har de foregående 6 år cyklet til Paris med flere kendisser på holdet. Team Rynkeby kører til fordel for Børnecancerfonden, hvor både overskuddet fra dagens deltagelse og turen, som starter den 19. juli og hvor der cykles til Paris på 7 dage med etaper á ca.</p><p id="p4">200 km pr. dag. På turen til Paris deltager bl. a. finansminister Lars Løkke Rasmussen, studieværten Sisse Fisker og Amager Cykle Rings tidligere formand Bjarne Kratholm.</p><p id="p5">Der blev sat punktum for en vellykket søndag på Amager. A-klasseløbet blev vundet af Thomas Riber- Sellebjerg, Dame A-klassen blev vundet af Mette Nørtoft Jensen fra Randers. C-klassen blev vundet af den tidligere Amagerrytter og flerdobbelte Danmarksmester i sprint, Lars Brian Nielsen, Bedste amagerryttere i øvrige klasser var Steen Mørch som blev nr.</p><p id="p6">2 i begynderklassen og Magnus Bak Klaris som ligeledes blev nr. 2 i Mellemste drenge. Motionscykelløbet som var på 72 km, blev i al beskedenhed vundet af Jens Broberg fra Amager Cykle Ring.</p><p id="p1">Folkering 2 er navnet på den næste protest mod planerne om byggeri af Amager Fælled Kvarter, der er et byggeri bestående af 2600 boliger med servicefunktioner på de historiske strandenge på Amager Fælled vest for Sundby Metrostation.</p><p id="p2">Folkering 2 er ligeledes en protest mod andre initiativer, der vil ødelægge Amager Fælled - f. eks. planerne om en nedgravet motorvejstunnel med tilslutningsanlæg midt på Fælleden.</p><p id="p3">»Amager Fælled Kvarter vil ødelægge de historiske strandenge og deres EU-beskyttede plante-og dyrearter«, siger Klaus Mygind, der sidder i Borgerrepræsentationen for SF og som er medlem af Amager Fælleds Venner.</p><p id="p4">Københavns kommune vil endvidere ved byggeriet sandsynligvis overtræde et EU-direktiv om bevaring af naturtyper samt vilde dyr og planter, mener han.</p><p id="p5">»Byggeriet vil indskrænke offentlighedens adgang til Amager Fælled og motorvejen vil ødelægge Fælleden fuldstændigt under byggeriet og mange år efter. Tilkørselsvejen vil opdele Fælleden og støje. Regeringen har netop igangsat forberedelsesarbejdet til projektet, der kaldes Havnetunnellen eller Østlig Omfartsvej«, siger Klays Mygind.</p><p id="p6"><br /><em style="bold">Naturens værdi</em></p><p id="p7">Amager Fælleds Venner erkender, at der er brug for flere boliger i København: »Der er behov for flere boliger i København, hvis tilstrømningen af nye borgere fortsætter. Det problem skal løses, men løsningen skal ikke gå ud over unikke naturområder.</p><p id="p8">Københavns Kommune må og skal finde alternativer.</p><p id="p9">Den samfundsmæssige værdi af naturområder er vanskelig at vurdere, men der er ingen tvivl om, at betydningen og værdien af naturområder midt i København fortsat vil være markant og stigende for københavnerne.</p><p id="p10">Ødelægges naturområderne, kommer de ikke igen«, siger Amager Fælles Venner.</p><p id="p11">Københavns Borgerrepræsentation har med et lille flertal 30 for og 25 imod godkendt, at der udarbejdes forslag til en lokalplan med byggeri af Amager Fælled Kvarter. Socialdemokraterne, Venstre, Konservative, Dansk Folkeparti og Liberal Alliance støtter. Enhedslisten, SF og De Radikale er imod.</p><p id="p12">Efterfølgende er det blevet besluttet, at der skal laves en VVM redegørelse inden forslaget til lokalplan kan fremlægges i Borgerrepræsentationen.</p><p id="p13">Derefter skal lokalplanen i 8 ugers høring. Det endelige forslag til lokalplan bliver derfor først besluttet endeligt efter kommunevalget, når en ny Borgerrepræsentation er tiltrådt.</p><p id="p14">Det betyder, at spørgsmålet om byggeriet af Amager Fælled Kvarter bliver en del af valgkampen, og at det politiske flertal kan skifte. Det ser Amager Fælleds Venner frem til.</p><p id="p1">Amager Bryghus er med sin position som nr. 99 et af fire danske bryggerier lige akkurat på top-100-listen over verdens bedste bryggerier, som den ajourføres på Ratebeer - det titusindtallige, brugerdrevne onlinefællesskab for internationale yndere af gourmetøl.</p><p id="p2">Det er dog åbenlyst, at ranglisten udviser amerikansk slagside. I det beskedne udvalg af ikkeamerikanske bryggerier, der har fundet nåde for Ratebeers publikum, er den danske repræsentation på fire såmænd ikke så ringe. Urimeligt eller ej - der synes at gælde samme princip for avantgardebryggerier som for denne verdens eliteuniversiteter: Onkel Sam breder sig ud over det hele. Det er i USA, det sker, det er hinsides dammen, at kreative den innovation fejrer triumfer.</p><p id="p3">Desto mere udpræget er yankeeovermagten, når vi betænker, hvor overordentligt amerikansk inspirerede de på listen repræsenterede danske bryggerier er. Broderparret Mikkeller/ Evil Twin er for længst blevet til halvamerikanere og har senest ekspanderet kraftigt med nye faciliteter og øltempler i Brooklyn og Frisco. Og Fanø Bryghus har haft en amerikansk brygmester.</p><p id="p4">Selv Amager Bryghus bekender sig til red white and blue. Trods et oprindeligt afsæt i lokalhistorie, hvor en første - og mindeværdig - ølserie blev opkaldt efter amagerkanske landsbyoriginaler, elsker amagerkanerne tydeligvis at lege amerikansk satellitstat.</p><p id="p5"><br /><em style="bold">Et blæret udspil</em></p><p id="p6">Det så man sidste lørdag illustreret for fuld udblæsning ved et på en gang storstilet og hygsomt releaseparty. Alverdens kitschede populæramericana var sat i scene, jeg nævner i flæng: pimpede 50' er-dollargrin, tatoverede fritidsrockere, damer med silikonebarm, førsteklasses ølmarineret hot dog-køkken fra John's Deli og de drævende countryballader fra Johnny Cash-kopibandet Johnny Horsepower ikke at forglemme.</p><p id="p7">Og, nå ja, så var der selvfølgelig også la pièce de résistance: de nyreleasede øl, brygget i joint venture-samarbejder med amerikanske kultbryggere fra top-100-listens øvre ende, deriblandt Against the Grain, Cigar City og The Three Floyds.</p><p id="p8">Arctic Sunstone er et blæret disetorange udspil i pale ale-genren med en høj grad af drikkelighed på sådan en sensommerdag, takket være sin aroma af krydret humle og florale eksotiske frugtnoter, mest mango og passion. Münchener-malten er pakket ind lag på lag af humle - tomahawk, simcoe mfl., men især citra. Det får harpiks og fyrrenål til at prikke frem i smagspro-filen og gør bitterheden inciterende mild.</p><p id="p9">Smagte super til en sydstatshotdog.</p><p id="p10"><br /><em style="bold">Sjælen på Amager</em></p><p id="p11">Siden det nu også var en pølsefest i Tårnby, var det nærliggende at forsætte med den opfindsomt navngivne, men - må det siges - visuelt ikke videre indbydende Great Big Kentucky Sausage Fest. Abstraherer man fra denne såkaldte strong ales karakter af plumret fluidum, vanker der dog en hurtig belønning med nydelsesfuld kompleksitet bestående af indslag af brændt lakrids, fersken, digestive-kiks, kaffe og røg. En på en gang drillende og karakterfuld sag, og så kan den yde modspil til selv den mest arrogante krydderpølse.</p><p id="p12">Med Xiquic and The Hero Twins går vi yderligere en vægtklasse op til imperial stout, endda en pebertilsmagt af slagsen - samarbejdsbryggets heltemodige tvillinger er Amagers Jacob Storm og Cigar Citys Wayne Wambles. Sidstnævntes signaturnoter af ceder-og sandeltræ er naturligvis og lykkeligvis også til stede i denne krydrede bad boy, der dog midt i sin fuldtonende chokolade og kafferfylde måske kan virke lidt underkarboneret. Potent bekendtskab og som sådan meget amerikansk. Jovist, noget af Amerikas sjæl findes utvivlsomt på Amager.</p><p id="p13">nil@information.dk </p><p id="p1">- Der er ingen argumenter for ikke at bygge Amager Bakke. Anlægget bliver det mest miljøog klimavenlige energianlæg baseret på aff ald til dato, siger direktør på Amagerforbrændingen Ulla Röttger. Der har været mange skriverier om Amagerforbrændings nye anlæg, Amager Bakke, den seneste tid. Hvidovre, Tårnby og Dragør har sagt ja til det spektakulære byggeri, mens Københavns Borgerrepræsentation foreløbig vil have undersøgt sagen igen, før de siger ja eller nej ti,l at Amager Forbrænding må optage lån på 3,5 milliarder kroner. - Nogle fremsætter den pointe, at vi ikke skal etablere det nye anlæg, men i stedet skal satse entydigt på at genanvende. Selvfølgelig skal vi genanvende og genanvende mere i fremtiden. Ingen tvivl om det. Men genanvendelse er ikke løsningen for alt aff ald, siger direktøren. Mere eff ektivt, mere udbytte Amagerforbrændings nuværende anlæg blev bygget i 1970 og står til en udskiftning under alle omstændigheder. Kapaciteten er 60 ton i timen på det nuværende anlæg; med Amager Bakke bliver kapacitet på 70 ton i timen. - Vi bygger, så vi kan levere mere el om dagen end om natten, og mere varme om vinteren end om sommeren. - Fra 2016 vil vi være 25 procent mere effektive og producere 25 procent mere energi af et ton aff ald, end vi gør i dag. Vi har til den tid det mest miljøvenlige og energieff ektive forbrændingsanlæg. I dag har vi et af Europas ældste. - Får vi ikke et Amager Bakke, skal aff aldet køres af lastbiler til andre ældre forbrændingsanlæg, og det er der jo ingen miljø- og klimagevinst ved, tværtimod, siger Ulla Röttger og håber at byggeriet kan starte i 2012. Amagerforbrænding er et I/S ejet af kommunerne Dragør, Frederiksberg, Hvidovre, København og Tårnby. </p><p id="p1">En søndag på Amager: »Lige efter nytår begynder man at glæde sig til fastelavnen. Og jo nærmere, man kommer, jo mere tændt bliver man,« siger Gert Schmidt, der i år for ottende gang deltager i den traditionelle tøndeslagning til hest i Store Magleby på Amager. Tøndeslagningen stammer fra de hollændere, der i 1521 blev bragt til Danmark af kong Christian den Anden. I går tyvstartede Amager Museumsforening på fastelavnen, og omkring 300 lokale fandt vej til Nordgård i Store Magleby, hvor de to fastelavnsryttere Harald Hoielt - til venstre - og Gert Schmidt Hansen lod store og små komme helt tæt på hesten O'Mally. Tøndeslagningen til hest finder sted i Store Magleby fastelavns-mandag kl. 16. I Dragør rider man til tønden på søndag, og i Ullerup fejres fastelavnen onsdag den 24. februar.sild Foto: Bjarke Ørsted</p><p id="p1">Børn, der før krøb langs panelerne, kan få troen på sig selv, når de først har prøvet at stå på scenen i Amager Bio.</p><p id="p2">"Det giver dem et kæmpe løft. Alle går fra Amager Bio med en succesoplevelse. Nogle af børnene, der før kravlede hen ad væggen får et løft og bliver mere åbne. Det er en grænseoverskridende oplevelse for rigtig mange af dem, og en oplevelse man aldrig kan tage fra dem," fortæller medarrangør Kasper Burholt, som er pædagog i idrætsfritidsklubben Spor-To.</p><p id="p3">Stjerneparade er en 'look-alike' sangkonkurrence for børn og unge mellem 10 og 14 år fra forskellige fritidsklubber på Amager. Børnene optræder i grupper med en sang fra et kendt band, som de selv vælger. Det kan være alt fra gamle Grand Prix hits til moderne rap og pop. Konkurrencen går ud på at efterligne bandet på bedst mulig vis, både hvad angår sang, kostume og optræden. I år stiller 12 grupper op i skikkelse af blandt andre Colbie Caillat, Rihanna og Infernal.</p><p id="p4">Emma Gram på 12 år fra idrætsfritidsklubben Spor-To deltog i Stjerneparade sidste år:</p><p id="p5">"Jeg synes det var sjovt at skulle finde sang og kostume. Men det var også dejligt, da det var ovre, for man har mange sommerfugle i maven," husker hun.</p><p id="p6"><br /><em style="bold">Pædagogisk idé</em></p><p id="p7">Stjerneparade-finalen i Amager Bio er et stort arrangement med cirka 600 deltagende, som primært er kammerater, forældre og søskende til de optrædende. Dommerpanelet består af kendte personer. I år er kultur- og fritidsborgmester i København, Pia Allerslev, og musiker Michel Belli, søn af Peter Belli, blandt de frivillige dommere.</p><p id="p8">Showet forløber næsten som et Melodi Grand Prix: Først optræder alle grupperne med deres nummer, og bagefter voterer dommerne. Efter en halv times spænding kårer dommerne en første, anden og tredjeplads. Der er også priser til bedste kostume, bedste vokal og en publikumspris. Det er ikke tilfældigt, at der er så mange priser:</p><p id="p9">"Der ligger selvfølgelig en pædagogisk idé bag arrangementet. Det handler om at børnene skal gå hjem med en god oplevelse. Derfor er det ikke kun én gruppe, der får en præmie," fortæller Kasper Burholt fra Spor-To.</p><p id="p10"><br /><em style="bold">Gad ikke være drenge</em></p><p id="p11">Stjerneparade er et samarbejde mellem mange af fritidsklubberne på Amager. I år, hvor arrangementet afholdes for tolvte gang, er seks klubber med. Showet i Amager Bio er kulminationen på en lang proces. Mange af fritidsklubberne har forinden afholdt hver deres interne Stjerneparade for at kåre to vindergrupper, som går videre til den store finale i Amager Bio. Fire piger fra idrætsfritidsklubben Spor-To stillede i år op til den interne konkurrence som 80'er bandet OneTwo. De gik ikke videre til finalen, men synes, det var sjovt at være med: </p><p id="p12">"Det er fedt at stå på en scene og få lov til at optræde," fortæller 13-årige Mathilde Kjærulff. De fire piger diskuterede længe, hvilken sang de skulle vælge:</p><p id="p13">"Vi tænkte på Abba, men vi gad ikke være drenge," fortæller Emma Gram med et smil på læben. Valget blev derfor gruppen OneTwo, som har to kvindelige sangere i front. </p><p id="p14"><br /><em style="bold">Støtte fra Ørepuljen</em></p><p id="p15">I fritidsklubberne er der kun få penge til at afholde Stjerneparade. Derfor må de søge penge andre steder fra for at kunne holde arrangementet på storstilet facon i Amager Bio. I år fik de 18.000 kroner fra Ørepuljen. </p><p id="p16">"Amager Bio er prikken over i'et. Der en stor scene og professionel lyd og lys, som alt sammen er med til at løfte arrangementet. Men Amager Bio kunne vi ikke få uden støtte fra Ørepuljen," fortæller Kasper Burholt.</p><p id="p17">Ørepuljen giver penge til initiativer, der gavner kvarteret, og det mener Kasper Burholt Sjerneparade gør:</p><p id="p18">"Udover at børnene vokser mentalt, får de også nye venner fra de andre fritidsklubber og forældrene lærer hinanden at kende på tværs igennem børnenes venskaber. Så på den måde er Stjerneparaden også med til at styrke de sociale netværk i området," siger han.</p><p id="p19"><br /><em style="bold">japeb-l.dk</em></p><p id="p1">På lørdag kl. 10 starter en såkaldt ' bioblitz' på amager Fælled. I løbet af 24 timer skal deltagerne finde og registrere så mange som muligt af Amager Fælleds pattedyr, padder, insekter, planter og svampe. Alle kan være med, og de vil blive rådet og vejledt af feltbiologer der også vil med-bringe deres specialudstyr.</p><p id="p2">Man kan være med til at svinge fangstnettet i et vandhul og på engen. Man kan opleve lyslokning af natinsekter og opdage de skjulte fugle med kikkert, eller lytte til nattens og morgenens lyde fra flagermus, frøer og fugle.</p><p id="p3">Hjælp til biologerne Bioblitzen starter kl. 10.00 lørdag 16. juni og fortsætter til kl. 10.00 om søndagen.</p><p id="p4">" Vi vil her i fællesskab hjælpe biologerne med at indsamle information om alle de arter der findes på Amager Fælled og så sørger forskerne for den videnskabelige registrering," skriver Amager Fælleds Venner.</p><p id="p5"><br /><em style="bold">Nye byggefelter på fælleden</em></p><p id="p6">Foreningen har i godt et år kæmpet imod byggeriet af Ørestad Fælled Kvarter ved Sundby Metrostation. I november 2017 måtte Københavns Kommune opgive at lave lokalplan for området, da det politiske flertal for planen smuldrede.</p><p id="p7">Nu er Fælledvennerne på barrikaderne igen. Kommunen har nemlig udpeget fire alternative placeringer for byggeri af de 2500 boliger.</p><p id="p8">Blandt andet på to felter ved DR Byen og Islands Brygge metrostation. Og endnu et felt ved Vandrehjemmet på Vejlands allé.</p><p id="p9">Amager Fælleds Venner ønsker ikke at der bygges på Amager Fælled overhovedet.</p><p id="p10">11. maj gennemførte foreningen således en orkidéoptælling og fandt 2.134 fredede orkideer i den nordlige del af Amager Fælled. 22 optællere afsøgte et område på 2.600 kvm. Foreningen mener at der vokser ' mindst' 4000 af de fredede orkidéarter riddergøgeurt og ægbladet fliglæbe i området. Planter som ikke må beskadiges eller fjernes fra deres voksested. Og det kan blive meget svært at bygge 2500 boliger udenom så mange planter.</p><p id="p1">16 forskellige foreninger i et bredt spektrum fra boligforeninger, over økohaver og en karateklub til frivilligt socialt arbejde, kultur- og ældreforeninger. Læg dertil syv politikere fra lige så mange forskellige partier - så har man sammensætningen i Amager Vest Lokaludvalg - det ene af to nye lokaludvalg i den københavnske del af Amager, der blev etableret for et år siden.</p><p id="p2">Og en af de meget positive overraskelser for Birgitte Thuesen Maltesen, som repræsenterer Sundbyernes Grundejerfællesskab i udvalget, er at den bredt sammensatte flok ikke trækker i hver sin retning.</p><p id="p3">"Vi finder til enighed i rigtig mange sager, og jeg tror, det handler om vores lokale forankring - vi bor her og lever her. Jeg synes også, vi har en positiv dialog med forvaltningen og politikerne - ønsket med lokaludvalgene er jo at komme tidligt ind i beslutningsprocessen. For eksempel er jeg med i en arbejdsgruppe, der hedder Fysisk Plan, og vi har været i dialog med forvaltningen i forbindelse med et ønske om at etablere såkaldte lommeparker rundt omkring i København - altså små, grønne åndehuller, og der vil vi meget gerne have Amager på kortet," siger Birgitte Thuesen Maltesen.</p><p id="p4">Udvalgets brede sammensætning udvider også horisonten for den enkelte.</p><p id="p5">"Det er virkelig en øjen-åbner at høre så mange vinkler på en sag, og det gør, at vi føler os trygge ved, at vi nok skal komme hele horisonten rundt i en sag, fordi vi kommer fra alle de steder, som vi gør. Vi får et bredt blik på Amager og de ting, der foregår her på øen," siger Birgitte Thuesen Maltesen.</p><p id="p6"><br /><em style="bold">Grundejernes interesse</em></p><p id="p7">Selv repræsenterer hun Sundbyernes Grundejerfællesskab.</p><p id="p8">"En 126 år gammel para-plyorganisation for grundejer-, ejer- og andelsforeninger på Amager. Så jeg repræsenterer grundejeres interesse i bred forstand i lokaludvalget, og det handler jo især tit om trafik og parkering." </p><p id="p9">"Det lød som en spændende udfordring, hvordan man i lokaludvalget kan være med til at påvirke lokalområdet. Vi kommer jo fra foreninger, fordi vi vil noget med vores område - med Amager," fortæller Birgitte Thuesen Maltesen.</p><p id="p10">Lokaludvalget har til forskel for de foreninger, medlemmerne kommer fra, dels et millionbudget til rådighed, hvorfra der kan uddeles midler til lokale projekter, dels sit eget sekretariat, der tager sig af praktiske opgaver.</p><p id="p11">"Foreningerne er vant til, at vi selv må ud og være arme og ben, og dér gør sekretariatet en stor forskel for os - det er ikke altid, der kan findes arbejdskraft til en opgave i en forening. Og selvfølgelig ér det noget andet. Vores foreninger er lokale og med et konkret omdrejningspunkt - det her er et politisk udvalg."</p><p id="p12">Birgitte Thuesen Maltesen føler sig overbevist om, at når bevillinger til lokale projekter lægges ud i et lokaludvalg, vil noget blive tilgodeset, som måske ellers ikke havde fundet velvilje højere oppe i det politiske system.</p><p id="p13">"Nogle gange falder projekter på økonomien, men nu kan vi give tilskud, og vi bestræber os på at nå ud og ramme nogle steder, som ellers ikke ville have fået penge. Vi har for eksempel lige støttet et projekt med nogle lokale netværksaktiviteter på Islands Brygge - man kunne måske forestille sig, det projekt ellers ikke havde fået støtte"</p><p id="p14">"Det er en anden hverdag, når man sidder her i Amager Vest, end når man sidder inde på rådhuset, og på den måde bruger politikere og embedsfolk vores kendskab til den lokale geografi og foreningslivet positivt."</p><p id="p15"><br /><em style="bold">Kom og vær med</em></p><p id="p16">Der skal selvklart læses noget papirmateriale igennem, når lokaludvalget skal sætte sig ind i de sager, der sendes til høring hos dem.</p><p id="p17">"Der er lange dagsordener, men vi har delt emnerne ud på forskellige arbejdsgrupper - foruden Fysisk Plan er der Kultur og Fritid samt det Sociale Område. Faktisk er vores arbejdsgrupper åbne for alle borgere. Man bliver så ikke involveret i at træffe beslutninger i sagerne - arbejdsgrupperne laver det forberedende arbejde og indstillingerne til lokaludvalget," siger Birgitte Thuesen Maltesen.</p><p id="p18">Lokaludvalget har også meget omfattende sager på sin dagsorden - for eksempel er de høringspart i processen med at udvikle en trafikal helhedsplan for København. </p><p id="p19">Nogle sager er endda så omfangsrige, at lokaludvalget har valgt at træde et skridt tilbage. </p><p id="p20">"For eksempel fik vi en miljøvurderingssag i forbindelse med en affaldsplan ude ved Kalvebod Fælled. Oplægget var på 700 sider, og der sagde vi, at vi ikke kunne tilføje noget - der havde siddet så mange kvalificerede folk og givet deres input, og det blev simpelthen for fagspecifikt."</p><p id="p1">"Det er søndag på Amager og gud er gået til ro. Jeg spiller softball med lykken, det er søndag på Amager og enden den var go'. Jeg spiller hardball i skyggen, hardball i skyggen og jeg vil leve, jeg vil dø, på min stedsebrune ø."</p><p id="p2">Amager Bladet møder Fløjls tekstforfatter og forsanger Peter Hegård i stuen på Islands Brygge, hvor sangene på bandets nye album "Søndag på Amager" er blevet til. Og som det mærkes på teksten fra titelmelodien, ligger der en stor del kærlighed til øen i sangene.</p><p id="p3">"Det med det stedsebrune... den er jo lidt strid. Amager er jo blevet kaldt for lorteøen. Det kan man jo ikke rigtigt lide, men jeg er også selv begyndt at kalde den det. Så det stedsegrønne blev til stedsebrune - jeg kan godt lide brunt og brændt - det er måske også en form for søgen tilbage til noget 70'er-agtigt.</p><p id="p4">Det er ikke ligefrem en hjemstavnsplade, men jeg har brugt Amager som en referenceramme, en slags mytologisk stemning af eftertænksomhed og nærvær. Vi har altid øvet og indspillet på Amager, og jeg har boet her det meste af mit liv. Sangene er blevet til, mens jeg har siddet her, kigget ud over Islands Brygge og tænkt over tingene. Eller er gået hjem over Langebro... Jeg har hele mit virke her omkring og arbejder på Sønderbro Skole nu.</p><p id="p5">Islands Brygge har sådan en form for lilleby-karakter, som er meget inspirerende. Det er nok ved at være overstået nu med alt nybyggeriet, men det findes stadig... Samtidig er Amager - på grund af lufthavnen - sidste station inden verden. Både provins og storby. Et mageløst sted."</p><p id="p6">Peter Heegaard er vokset op på Amager med et års afstikker til Texas, USA, hvor faderen var udstationeret fra flyvevåbnet. De første fire år i Kongelunden og sidenhen på Holmbladsgade, hvor han slog sig ned, da han var begyndt på lærerseminariet. Her mødte han de fleste af Fløjls nuværende medlemmer og orkestret blev dannet for seks år siden.</p><p id="p7">Sammen opfandt seminarievennerne stilarten AmeriDana - en særlig blanding af dansk rock- og sangtradition og deres musikalske inspiration, som spænder over countrylegenden Gram Parsons, Eric Clapton, Ryan Adams, Bob Dylan og Tom Petty - en form for sammensmeltning af Amerika og Amager.</p><p id="p8">Fløjl nåede i 2004 til finalen i DRs program "Karrierekanonen," hvor de blev slået på målstregen af Rasmus Nøhr. Året efter udgav de debutalbummet "Lejlighedssange" og singlen herfra "(Løber rundt på) Amager Fælled" er blevet spillet flittigt i radioen. "Søndag på Amager" er indspillet i Fløjls øvelokaler på "Chokoladefabrikken," Prags Boulevard, hvor Toms havde til huse fra 1926 til 1961. Orkestret består ud over Hegård af Ronny Gregersen på bas, Thomas Dinesen på trommer, Klaus Møller på guitar og Mikkel Sørensen på keyboards.</p><p id="p9"><br /><em style="bold">Vind en koncert</em></p><p id="p10">De er alle med, når Fløjl liner op til koncert hos den af Amager Bladets læsere, der kan ramme deres hjerter med hans eller hendes beskrivelse af den perfekte søndag på Amager.</p><p id="p11">Selv har Hegård dette bud:</p><p id="p12">"Den starter måske ikke helt på Amager, men med en tur til Christianshavn, ned til Lagkagehuset og købe morgenbrød. Og så hjem med de store poser og hygge sig. Derefter en tur langs havnen her på Islands Brygge - det er et fantastisk sted, specielt efter vi har fået kulturhuset. Om eftermiddagen går turen til Dragør for at spise en stor is - det er helt perfekt. Førhen havde vi nogle venner, der havde kolonihavehus tæt ved lufthavnen - det var fascinerende, selv om man skulle holde pause i snakken hvert femte minut. Så der går turen også hen. Og så forbi Kongelunden, hvor jeg boede de første fire år af mit liv - det er virkelig et dragende sted, når man kommer ud på de små veje. Dernæst en gåtur på fælleden, hvor jeg har gået i timevis med barnevognen, og så skal der rundes af på et af de fantastiske spisesteder, vi har fået her på bryggen. Til sidst en aftentur langs havnen og kigge lidt på vandet," fortæller Hegård.</p><p id="p13">Koncerten foregår lørdag 26. april klokken 22.00 og slutter først, når det er blevet søndag på Amager. De eneste krav er, at vinderen bor på Amager, rydder et hjørne af stuen til de fem musikere og stiller strøm til rådighed. Alternativt kan koncerten foregå i et beboerlokale eller lignende. Amager Bladet forbeholder sig ret til at dukke op med fotograf og forevige begivenheden.</p><p id="p14">Skriv din version af "Søndag på Amager" og send den på e-mail til japeb-l.dk eller med posten til Amager Bladet, Ebertsgade 2, 2300 København S, så vi har den senest tirsdag 8. april. Husk navn, adresse og telefonnummer. Herefter voterer bandet og vinderen får besked senest 10 dage før koncerten.</p><p id="p15">Skulle du ikke være så heldig at vinde den eksklusive privatkoncert med Fløjl, kan bandet opleves 9. maj klokken 20.00 i Kulturhuset Islands Brygge.</p><p id="p16">Læs mere og hør musikken på www.floejl.dk.</p><p id="p1">Selvom politikerne på Københavns Rådhus har droppet ideen om at lade en havnetunnel få opkørsel på Amager Fælled, fortsætter Vejdirektoratet ufortrødent sit arbejde med tilkørselsveje til en tunnel netop på fælleden.</p><p id="p2">Det bekræfter Vejdirektoratet overfor Havnefronten.</p><p id="p3">" Der er jo flere parter i undersøgelsen, så for at få så bredt beslutningsgrundlag som muligt må vi nødvendigvis have så mange aspekter med som muligt herunder blandt andet med og uden påvirkning af Amager Fælled. Hvis der for eksempel er nogen, der vil vide hvad den billigste løsning er, vil vi gerne kunne fortælle det, selvom det omfatter en påvirkning af Amager Fælled", siger Ulrik Larsen, der er projektchef i Vejdirektoratets afdeling for Vejplan og Miljø til Havnefronten.</p><p id="p4"><br /><em style="bold">Undren hos Amager Fælled Venner</em></p><p id="p5">Det svar vækker undren hos Amager Fælled Venner. Foreningens talsmand Steffen Rasmussen siger til Havnefronten, at til-og frakørsler fra en Havnetunnel i givet fald kommer til at tage endnu et areal af fælleden.</p><p id="p6">" Vi forstår ikke, hvorfor man fortsat undersøger opkørsel på fælleden, når alle politikere nu har sagt, at den opkørsel er aflyst", siger Steffen Rasmussen.</p><p id="p7">Han har tidligere beregnet, at de samlede havnetunnel-anlæg ved en Amager Fælled løsning vil tage cirka fem procent af det tilbageværende areal.</p><p id="p8">Havnefronten har spurgt overborgmester Frank Jensen (S) om sagen, men fra hans pressefolk henvises der til tidligere udtalelser om, at man " i foråret satte en forundersøgelse af en østlig omfartsvej i gang sammen med Transportministeriet, og her stillede vi krav om, at undersøgelsen skal pege på, hvordan en evt.</p><p id="p9">østlig omfartsvej kan laves uden et tilslutningsanlæg på Amager Fælled. Den endelige placering og udformning af et tilslutningsanlæg er det derfor for tidligt at sige noget om, men jeg vil gerne garantere, at det ikke kommer til at tage en bid af Amager Fælled".</p><p id="p10">Havnefronten har derfor spurgt Frank Jensen, hvorfor partierne i København ikke har rettet henvendelse til Vejdirektoratet, nu hvor de har meldt ud, at de ikke kun vil undersøge andre muligheder, men også afviser en havnetunnel via fælleden.</p><p id="p11">Det har imidlertid ikke været muligt at få svar på det fra overborgmester Frank Jensen inden deadline.</p><p id="p12"><br /><em style="bold">Oppositionen vil rette henvendelse</em></p><p id="p13">Venstres spidskandidat Cecilia Lonning-Skovgaard siger til Havnefronten, at hun synes Københavns Kommune skal rette henvendelse til de øvrige parter i aftalen.</p><p id="p14">" Vi ved, at vi ikke ønsker opkørslerne på Amager Fælled.</p><p id="p15">Vi skal ikke kun sige, at andre muligheder skal undersøges.</p><p id="p16">Vi kan lige så godt lade være med at spilde penge på at undersøge opkørsler vi ved, at vi ikke vil have", siger Cecilia Lonning-Skovgaard (V).</p><p id="p17">Hos Vejdirektoratet har man noteret sig de politiske udmeldinger.</p><p id="p18">Men indtil der ligger et andet beslutningsgrundlag, fortsætter man også med at undersøge opkørsler på Amager Fælled.</p><p id="p19">" Vi følger de vedtagne kommissorier.</p><p id="p20">Vi er helt opmærksomme på de udmeldinger, der er kommet fra politikere fra kommunen, men det ændrer ikke på rammerne for opgaven", fastslår Ulrik Larsen fra Vejdirektoratet.</p><p id="p1">Bestyrelsen bag det stærkt kritiserede affaldsanlæg Amager Bakke langer nu hårdt ud efter selskabets direktør for at mørklægge centrale forhold i selskabet. Direktøren for Amager Ressourcecenter (ARC), Ulla Röttger, er i forvejen blevet udskældt for sin rolle i det problemramte prestigeprojekt Amager Bakke, og nu møder hun massiv kritik for en livsfarlig eksplosion på anlægget og for ikke at informere sin bestyrelse om det.</p><p id="p2">»Det er simpelthen fuldstændigt uacceptabelt. Og det er noget, som vi må have en drøftelse af i bestyrelsen,« siger bestyrelsesformand Lars Weiss, der samtidig er socialdemokratisk politiker i Københavns Kommuner.</p><p id="p3">Ulykken, der fandt sted den 15. februar, skete i det gamle anlæg, som efter planen skal erstattes af den nye Amager Bakke senere i år.</p><p id="p4">Ifølge en intern orientering til medarbejderne, som Jyllands-Posten er i besiddelse af, var det et rør med ca. 250 grader varmt vand, der sprang inde i en af kedlerne under højt tryk. Det betød, at kedlen revnede, så damp, støv og isoleringsmateriale blev blæst ud i hele ovnhallen.</p><p id="p5">Ingen kom til skade, men ulykken kunne have kostet menneskeliv.</p><p id="p6">I orienteringen forklarer energichef Dan Fredskov, at ulykken skete efter et kommunikationssvigt.</p><p id="p7">»Det rør, der havde bruddet, var tyndslidt og burde have været udskiftet. Det vidste vi desværre godt, idet det blev konstateret ved den sidste revision. Desværre blev den viden glemt i forbindelse med de mange forlængelser af driften af det gamle anlæg, kombineret med personalerokader og udskiftning af personale,« står der er orienteringen.</p><p id="p8"><br /><em style="bold">Redningsplan</em></p><p id="p9">Eksplosionen kommer efter en problemfyldt periode for Ulla Röttger. I foråret 2016 blev det konstateret, at Amager Bakke stod til at tabe 1,9 mia. kr., fordi affaldsdirektørens skøn for affaldsmængderne slog fejl. Politikerne i de fem ejerkommuner vedtog i efteråret en økonomisk redningsplan, som betyder, at der skal sejles mere end 100.000 tons affald til Amager hvert år. Efterfølgende har affaldsdirektøren mødt hård kritik for sin rolle i forløbet.</p><p id="p10">Nu stiger presset på affaldsdirektøren igen. Bestyrelsesformanden er langtfra tilfreds med affaldsledelsens håndtering af den farlige eksplosion, der har sat en fjerdedel af det gamle værk ud af drift for bestandig.</p><p id="p11">»Jeg er meget overrasket og forundret over at blive orienteret om en så alvorlig hændelse gennem pressen. Jeg har bedt om, at direktionen øjeblikkeligt orienterer den samlede bestyrelse om, hvad det er for en hændelse,« siger Lars Weiss.</p><p id="p12">Utilfredse politikere Jyllands-Posten har talt med flere utilfredse politikere i ejerkommunerne. En af dem er den radikale politiker i Københavns Borgerrepræsentation Mette Annelie Rasmussen, der har mistet tilliden til Ulla Röttger.</p><p id="p13">»Jeg er glad for, at ingen medarbejdere er kommet til skade. På samme tid er jeg dybt rystet over, at man har været klar over den potentielle fare for en rørsprængning og intet gjort. Det er en grov forsømmelse, som vi må have undersøgt. Det er ingen hemmelighed, at vi længe har været betænkelige ved den måde, som ARC er drevet på. Og nu føler jeg, at vi står ved en skillevej, hvor der må ske noget,« siger Mette Annelie Rasmussen.</p><p id="p14">Det har ikke været muligt at få en kommentar fra Ulla Röttger. Energichef Dan Fredskov lægger sig fladt ned og beklager, at det kunne ske.</p><p id="p15">»Det er en menneskelig fejl, som er sket her,« siger han.</p><p id="p16">jakob.j.martini@finans.dk niels.sandoe@finans.dk </p><p id="p17">(...) Desværre blev den viden glemt i forbindelse med de mange forlængelser af driften af det gamle anlæg, kombineret med personalerokader og udskiftning af personale.</p><p id="p18">Uddrag fra orientering til medarbejdere.</p><p id="p19"><br /><em style="bold">Fakta: TIDSLINJE</em></p><p id="p20">2009: Et nyt kæmpe affaldsforbrændingsanlæg planlægges til afløsning for den 40 år gamle Amagerforbrænding. Der lægges ud med et udspil om et anlæg med mulighed for årligt at afbrænde 560.000 tons affald mod det gamle anlægs kapacitet på 440.000 ton. 6. december 2010: Affaldsforbrændingsanlægget vil ifølge en kritisk rapport blive 1,5 mia.</p><p id="p21">kr. dyrere end forventet i sammenligning med andre anlæg.</p><p id="p22">Samtidig advarer rapporten om, at anlægget vil være for stort til de fremtidige a  aldsmængder. 25. januar 2011: Den danske stjernearkitekt Bjarke Ingels vinder arkitektkonkurrencen.</p><p id="p23">Det nye forbrændingsanlæg skal have en 90 meter høj skibakke på toppen. Anlægget døbes Amager Bakke. 10. januar 2012: Økonomiudvalget i Københavns Kommune skyder projektet til hjørne ved at afvise en nødvendig lånegaranti på 2,5 mia. kr. Politikerne er bl. a. bekymrede for, at anlægget er for stort, fordi regeringen og EU fremover vil genbruge mere og afbrænde mindre affald. 19. januar 2012: Den amerikanskejede Esbjerg-virksomhed B&amp;W Vølund udråbes som vinder af milliard-ordren på Amager Bakke på trods af den usikre politiske situation. Februar 2012: Finansminister Bjarne Corydon (S) og miljøminister Ida Auken (SF) underskriver et brev, der fastslår, at Københavns Kommune ikke kan bruge regeringens miljøpolitik som årsag til at afvise finansieringen.</p><p id="p24">Ida Auken har efterfølgende forklaret, at hun underskrev brevet med armen vredet om på ryggen.</p><p id="p25">31. august 2012: Fem ejerkommuner bliver enige om en borgmesteraftale, der går ud på at gennemføre byggeriet af Amager Bakke. Ifølge estimater fra ledelsen på Amager Bakke vil der være rigeligt med a  ald til det store anlæg. Den politiske aftale bliver betinget af, at der ikke må importeres affald fra udlandet. 19. april 2016: En intern redegørelse viser, at Amager Bakke har udsigt til at mangle 1,9 mia.</p><p id="p26">kr. Det skyldes, at der ikke er lokalt affald nok til at få økonomi i det store anlæg. 13. juni 2016: Borgmestrene i de fem ejerkommuner aftaler en redningsplan. Den går ud på, at Amager Bakke stik imod de oprindelige hensigter skal have grønt lys til import af store mængder affald for at forhindre et milliardtab. Forslaget bliver stemt igennem i kommunerne i august. 11. oktober 2016: Affaldsdirektør Ulla Röttger meddeler, at der er problemer med det nye anlæg. B&amp;W Vølund er blevet forsinket, og det kan udløse en ekstraregning på 100 mio. kr. 20. november 2016: Jyllands-Posten og Finans afslører, at Ulla Röttger stod bag flere fejlskøn i beslutningsprocessen omkring Amager Bakke. Hun advarede bl. a. om en kæmperegning og behovet for en ny miljøgodkendelse, men ingen af delene havde hold i virkeligheden. Januar 2017: Adm. direktør for B&amp;W Vølund John Veje Olesen bliver fyret på grund af problemerne med at levere forbrændingsovnene til Amager Bakke.</p><p id="p27">B&amp;W Vølund har tabt et trecifret millionbeløb på ordren. 15. februar 2017: En af fire kedler på det gamle affaldsforbrændingsanlæg ved Amager Bakke eksploderer. Det sker efter en fejl. Ledelsen holdt hændelsen for sig selv uden at informere bestyrelsen.</p><p id="p1">Op gennem 00' erne er nye byområder skudt op omkring Amager Fælled. Som New Yorks Central Park er Fælleden nu smukt omkranset af by til alle sider og værdsættes af de mange nye beboere. Men hvor Central Parks natur er nøje anlagt, er Amager Fælled unik i kraft af de naturområder, der i flere tusinde år har stået uberørte hen. Disse områder skal nu bebygges, hvis den nu over 20 år gamle masterplan skal følges. København mangler boliger, og den oparbejdede gæld fra metroen skal forståeligt nok betales. Med loven om Ørestad gav Folketinget for 24 år siden mulighed for at bygge netop her. Men er der andre måder at bygge på, som også forsyner de nye københavnere med lige så attraktive boliger, der kan finansiere metroen, mens de uerstattelige naturområder skånes?.</p><p id="p2"><br /><em style="bold">Styrk det der fungerer</em></p><p id="p3">blevet kritiseret for manglende byliv. Ørestad City blev anlagt på bar mark, eller rettere sagt bar fælled, uden større relation til omgivelserne. Det tager tid at bygge en by, sagde man dengang. Det er korrekt, men man har dog også taget ved lære af nogle af fejltagelserne. Den monumentale skala fra den oprindelige masterplan er for eksempel nu ændret i store dele af Ørestad Syd. Frem for at starte forfra på Amager Fælled er det oplagt at bygge videre på det, der nu fungerer. Styrk Ørestad Syd og City med 7.000 nye indbyggere frem for at starte fra nul.</p><p id="p4">I en stribe langs bykvarterernes vestlige kant kan der bygges på 18 hektar på Kalvebod Fælled med samme tæthed og med samme kvaliteter som Amager Fælled.</p><p id="p5">Nej - faktisk er det endnu bedre. De nye indbyggere kan sende deres børn i lokale børneinstitutioner og skoler fra dag ét. De kan købe ind - ikke bare i Fields, men også gå eller cykle til de nye butikker i stueetagerne, der heldigvis bliver gjort plads til nu. Der er metro i nærheden, og hvis de har bil, kan de parkere i de allerede etablerede parkeringshuse, som dermed kan udnyttes bedre. Måske kan man endda spare anlæggelsen af et par stykker og give plads til endnu flere boliger. De kan tage på café, bruge de lokale sportsfaciliteter og tilslutte sig det spirende foreningsliv - alt sammen ingredienser, der er med til at skabe en rigtig by, og som sælger langt bedre end byggeri på bar mark.</p><p id="p6"><br /><em style="bold">Ny og gammel natur</em></p><p id="p7">Er vi ikke lige vidt, hvis der i stedet bygges på et lige så stort område af Kalvebod Fælled som på Amager Fælled? Langt fra! Den omtalte del af Kalvebod Fælled var indtil 50' erne havbund, der blev kunstigt inddæmmet.</p><p id="p8">Naturen er nyanlagt.</p><p id="p9">Det udpegede områder af Amager Fælled er derimod oprindelig strandeng. Den er over 5.000 år gammel og har udviklet et uerstatteligt plante-og dyreliv.</p><p id="p10">I en igangværende ambitiøs arkitektkonkurrence bliver det snart afgjort, hvorledes et bæredygtigt bykvarter kan integreres i Fælledens natur. Kræfterne er dog langtfra spildte. De gode principper kan overføres til Kalvebod Fælled, hvor vinderteamet kan få opgaven med at udvikle en bydel, der er endnu mere bæredygtig, med menneskeskabt natur på den ene side og en by, der bliver strammet op, på den anden side.</p><p id="p11">Den nordlige del af striben tilpasses det nuværende golfområde, hvor store dele mod øst ikke er benyttet.</p><p id="p12">Her får de nye indbyggere blandt andet Fields, Ørestad Skole og Ørestad Bibliotek i gåafstand. I den sydlige del er der større fleksibilitet, og byområdet kan have den bredde, der skal til, for at passe til det bagvedliggende område.</p><p id="p13">Her får indbyggerne blandt andet den nye Kalvebod Fælled Skole, Royal Arena og en svømmehal i gåafstand.</p><p id="p14">På samme vis vil det være oplagt én gang for alle at give Amager Fælled den krammer, som den fortjener.</p><p id="p15">Området bør friholdes fra fremtidige byggerier og indrammes, så også fremtidige generationer har glæde af den.</p><p id="p16"><br /><em style="bold">Historiske fejltrin er afværget før</em></p><p id="p17">I 1958 blev de første streger til Søringen tegnet: En sekssporet motorvej i førstesalshøjde langs Københavns søer. Planen blev vedtaget i Københavns Borgerrepræsentation og efterfølgende i Folketinget.</p><p id="p18">15 år senere var politikerne heldigvis blevet klogere. De uoprettelige skader for bylivet og miljøet vejede nu højere end fremkommelighed, og planen blev skrinlagt.</p><p id="p19">Loven om Ørestad blev vedtaget i Folketinget for et kvart århundrede siden.</p><p id="p20">I dag sidder der en helt ny generation af politikere i Tinget. De fleste har ikke har været med til at beslutte ørestadsloven og har en helt anden viden om naturbeskyttelse end tidligere.</p><p id="p21">Ørestadsloven er ændret flere gange gennem tiden - blandt andet i 1995, hvor Grønjordssøen blev fritaget fra byggeri.</p><p id="p22">På samme måde kan Folketinget vedtage at friholde den resterende del af den oprindelige strandeng og i stedet tillade byggeri på en bynær stribe af Kalvebod Fælleds nyanlagte landskab.</p><p id="p23"><br /><em style="bold">FAKTA OM BCVA:</em></p><p id="p24">BCVA er en tegnestue med fokus på bytransformation og byfortætning.</p><p id="p25">BCVA har blandt andet udarbejdet planer for Næstved og Hvidovre Kommune, der fremover vil koncentrere deres bymidter frem for at sprede udviklingen. Det giver flere folk i bykernen, bedre grobund for byliv, større incitament til at bruge offentlig transport og mindre belastning af naturområder.</p><p id="p26">BCVA udvikler også debatskabende projekter.</p><p id="p27">Tegnestuen har tidligere foreslået B&amp;W hallerne omdannet til 2000 ungdomsboliger - som svar på boligmanglen for studerende og hallernes uvisse fremtid. BCVA har også foreslået en fortætning af Ørestad og overdækning af E20 som alternativ til at bygge på Amager Fælled.</p><p id="p28"><br /><em style="bold">FAKTA OM KALVEBOD-STRIBEN:</em></p><p id="p29">Kalvebodstriben kan bygges på et kunstigt inddæmmet område, der kun er 65 år gammelt.</p><p id="p30">Kalvebodstriben er 19 hektar - præcis som det planlagte Amager Fælled Kvarter.</p><p id="p31">Kalvebodstriben kan bebygges med samme tæthed og boligtyper som Amager Fælled Kvarter.</p><p id="p32">Kalvebod Fælled er ejet af staten.</p><p id="p33">Kalvebodstriben kan realiseres med en ændring af ørestadsloven.</p><p id="p34">Folketinget har tidligere vedtaget ændringer af ørestadsloven, blandt andet i 1995 og 2004.</p><p id="p35">Vinderteamet fra den igangværende arkitektkonkurrence om Amager Fælled Kvarter kan tilpasse principper til Kalvebodstriben.</p><p id="p1">140 ÅR: Hvem har nogen sinde forbundet noget strømlinjet med Amager? Derfor kan man også ryste lidt i bukserne ved tanken om, at der nu skal lægges ansigter i alvorlige folder, så man kan finde ud af, hvad der skal ske med øen i den nærmeste fremtid.</p><p id="p2">For noget af det, der gør Amager tiltrækkende og ikke mindst gjorde, er netop planløsheden.</p><p id="p3">Tænk hvor godt det var at lege! Det vrimlede med kolonihaver og tømmerpladser; forladte fabrikker, ubeboede områder, skæve vinkler og rådne plankeværker, ukrudtsvoksede jernbanespor og grøfter fulde af frøer og haletudser. Det var på det -som på så mange andre områder -et paradis, og det er da også meget karakteristisk, at da de progressive pædagoger fik et ord at skulle have sagt, begyndte man at lave skammellegepladser og » byggere « , hvor unger kunne folde sig ud og få afløb for deres fantasi -alt sammen i Amagers billede.</p><p id="p4">Men hvad er nu det for en snak i sammenhæng, hvor arkitekten og byplanlæggere fører det store ord? Man kan da ikke knæsætte begreber med ord som rod og planløshed og fantasi, når det netop drejer som om planlægning og fremtid. Det ville jo være hele malabarisk at sige; lav Amager til en endnu større rodebutik, end den er i forvejen, og jeg kan godt se, det ikke dur.</p><p id="p5">Alligevel er noget af tanken, ikke mindst baggrund af, hvad man hidtil har gjort for at » forbedre « miljøet ved at lægge planer. Den som Urban Hansen har lagt navn til, kan enhver i dag se, er en katastrofe. Hvor der før var marker og små remiser, skrutryggede huse og væltede kålplanter, troner i dag den ene cementkasse ved siden af den anden, og de er alle sammen med fejl i, inklusive ældreskryskraberen på Peder Lykkesvej, hvor min mor sad som olding, indtil hun prøvede på at hoppe ud af vinduet af bare fortrivelse.</p><p id="p6">Jeg er smertelig vished klar over, at jeg aldrig kan få min tabte ungdom og mit barndomsland tilbage. Jeg ved godt, at Kastrup Lufthavn ikke kan nøjes med græsbaner og Hammers Restaurant og en enkelt vindpose, men jeg har til gengæld svært ved at se fornuften i at plastre alt til med cement, så selv den sidste uregelmæssighed bliver banket på plads, og intet hænger udenfor og blafrer. I funktionalismens og den vækst navn.</p><p id="p7">» Be ein Mensh « lyder Mr. Baxter i Billy Wilders » Nøglen under måtten « , og dette jødisk-tysk-amerikanske bonmot kan man egentlig holde op for alle de storslåede eksperter, der prøver at gøre sig forestillinger om, hvordan verden i fremtiden skal se ud.</p><p id="p8">Også når det gælder Amager. For det er vel næsten altid mennesket man glemmer, når det drejer sig om fremtidsvisioner, og hvis man vil have belæg for sagen, kan man roligt kaste et blik på Amager i forbindelse med anlæggelsen af den nye Øresundsforbindelse og hvad dermed følger. Det er så grimt, at det gør ondt, og selvom Amager i visse menneskers øjne altid har bemærket sig ved grimhed osede af menneskelighed, af frugtbar afveksling, muligvis af forvirring og mangel på overblik, men det var måske den form for styring, der kommer af det menneskelige hensyn og frisat fantasi på et meget personligt, for ikke at sige privat plan.</p><p id="p9">Jeg har ingen anelse om, hvordan man skal overføre et humanistisk jævnt livssyn på fremtidsbelægning, men jeg kan dog sige, at jeg synes man skal vogte sig for det momumentalt selvgode, for ikke at sige selvoforherligende.</p><p id="p10">Det grandiose vil klæde Amager meget dårligt, området omkring Kastrup Lufthavn stinker allerede af for meget af megalomani. Vil man for alvor noget, synes jeg, man skal regulere følsomt, bevare og reparere i stedet for at rydde og bulldoze. Lad være med at plastre Kløvermarken til med umenneskelige beboelsesejendomme, og prøv for himlens skyld ikke at lave Amager Strand til en mondæn strip for de rige og dumme! Bland først og fremmest kortene, og hvis man vil noget ved havnefronten også fra Amagersiden -hvad jeg synes er en god idé -så lad vær med at sløjfe al romantikken for ikke at sige mystikken! For det er en uafsløret hemmelighed for de fleste, at Amager er en eventyrø, og det siger jeg ikke kun, fordi jeg voksede op der og elsker stedet, men fordi øen, i modsætning til næsten alle andre kvarterer i København, men sin kaotiske sammensætning og sit iboende demokratiske sindelag ikke ligner noget, man overhovedet konstruere sig til på et tegnebrædt eller i hovedet på et fornuftigt menneske.</p><p id="p11">Tiden og de vise mænd og kvinder vil forandre alt det, og sådan må det være, men jeg det vil være i alles interesse at bevare en stump af den gamle genius loci. Ikke fordi jeg er sentimental eller sygeligt nostalgisk, men fordi jeg tror det er afgørende vigtigt at være » ein Mensch «.</p><p id="p12">Klaus Rifbjerg er født 15. december 1931. Han voksede op på 1930' ernes Amager (bor i dag i Spanien og i Skodsborg). Han debuterede i 1956 med digtsamlingen Under Vejr med mig selv. Klaus Rifbjerg, populært kaldet Store Klaus, er kendt for ofte at berette om sit eget barndomsliv på Amager, hvor han voksede op på Ingolfs Allé.</p><p id="p13"><br /><em style="bold">1973 DET STOD I AMAGER BLADET 1978 AMAGER-KRØNIKEN</em></p><p id="p14">1973: » Årets Amagerkaner « bliver Amagerbankens direktør Børge Knudsen som anerkendelse af vellykket gennemførelse af den lokale banks moderniseringsprogram med nybygget hovedsæde.</p><p id="p15">1974: Dragør og Store Magleby Kommuner lægges sammen fra 1. april, og Albert C. Svendsen (C) bliver fælleskommunens første borgmester.</p><p id="p16">1975: Det nye Bella Center på Vestamager indvies.</p><p id="p17">1976: Medicinalfabrikken Dumex og dens naboer i Sundbyøster kom på talefod, da det længt om længe lykkedes at få et møde et stand op virksomheden.</p><p id="p18">En beboergruppe viste sig at have overvægt af medlemmer med postadresse på kollegier i Uplandsgade og på Brydes Allé, som fik lejlighed til at bese virksomheden.</p><p id="p19">Solsikker kan man aldrig være i sin sag, når man begynder at fremsætte formodninger om, at øens højeste solsikke er en vækst, som har passeret de tre meter. For intet at regne, melder Laurits Rasmussen, Olymposvej 39 i Sundby. Han dokumenter en solsikke på 3,26 meter.</p><p id="p20">Trafikminister Niels Matthiasen fik tungtvejende stof med hjem fra borgermøde i Tårnby; 10.929 underskrifter imod lufthavnsmotorvejens forlængelse.</p><p id="p21">1977: Tirsdag 3. maj 1977 udkommer Amager Bladet for første gang gratis.</p><p id="p22">1978: Første afsnit af fjernsynsserien » Matador « går over skærmen.</p><p id="p1">SUNDBY: » Vi ønsker at bevare fælleden som den er, så den unikke og vilde natur kan nydes af alle nuværende og kommende borgere. « Formand for Amager Vest Lokaludvalg, Lars Rimfalk Jensen, udtrykker nu for første gang lokaludvalgets fælles holdning til Amager Fælled og planerne for, at en kommende havnetunnels linjeføring kan skære igennem fælleden.</p><p id="p2">I september sidste år havde lokaludvalget inviteret 150 mennesker til en rundvisning på fælleden for at give en konkret udlægning af, hvor linjeføringen for en kommende havnetunnel kan sætte spor. Arrangementet blev efterfølgende kritiseret for at været politisk motiveret.</p><p id="p3">» Amager Vest Lokaludvalg har længe været optaget af drøftelserne om en havnetunnel. Hvis tunnelen realiseres med den planlagte linjeføring, vil dette have store konsekvenser for Amager Fælled. Anlæggelsen vil gøre stor skade og naturen vil først være genoprettet årtier senere. Dertil vil et tilslutningsanlæg ved Islands Brygge betyde, at den unikke naturoplevelse forstyrres af markante støjgener og luftforurening, da trafikbelastningen omkring Islands Brygge forventes at stige markant, « understreger Lars Rimfalk Jensen.</p><p id="p4">Lokaludvalgets formand præciserer, at lokaludvalgets fælles beslutning ikke udelukkende skyldes planerne for en havnetunnel, men at der er tale om en samlet vurdering.</p><p id="p5">» Udvidelsen af vandrerhjemmet ved Vejlands Allé med en campingplads har inddraget en del af det tilbageværende grønne område, og det kommende bykvarter Amager Fælled Vest vil ligeledes tage en meget stor del af Amager Fælled. Behovet for en ny skole på Islands Brygge betyder også, at forslag om at inddrage dele af Amager Fælled til skoleformål kommer på bordet.</p><p id="p6">Derudover er belyste og befæstede cykelstier samt planer om boldbaner og andre rekreative tiltag konstant med til at true fælleden.</p><p id="p7">Hvert enkelt projekt er i sig selv kun et lille indgreb, men sammen udgør de en stor trussel mod Amager Fælled ved stille og roligt at æde sig ind i den vilde natur, « siger han.</p><p id="p8">Vi skal være om dette stykke natur, der tilbyder et helt unikt helle for storbyens hverdag. Ikke mindst for vores børn og unge, der kan nyde og lære om naturen.</p><p id="p9">LARS RIMFALK JENSEN, formand, Amager Vest Lokaludvalg.</p><p id="p1">AMAGERBRO: Selvom antallet af indbrud i København heldigvis falder, så er julen højsæson for indbrudstyve. Derfor har Københavns Kommune og Københavns Politi sammen lavet en særligt fokuseret indsats i december for at forebygge indbrud.</p><p id="p2">Som led i en bydækkende kampagne mod indbrud var lokalpolitiet og medlemmer af Amager Øst Lokaludvalg derfor på gaden -og blandt de julehandlende i Amager Centret -med gode råd til at undgå indbrud.</p><p id="p3"><br /><em style="bold">Gode råd og julekager</em></p><p id="p4">Til kampagnen er der udarbejdet en pjece med gode råd om, hvordan indbrud kan forebygges. De blev delt ud sammen med anti-indbrudsjulekager.</p><p id="p5">Den lokale ' din betjent', Simon Jensen, håbede inden turen, at kampagnen kan hjælpe på indbrudsmulighederne i juledagene: » Jeg ser frem til at møde en masse borgere i Amager Centeret og ikke mindst at få lejlighed til at give en masse gode råd videre til københavnerne om, hvordan vi holder indbrudstyvene i skak i julen, « sagde han.</p><p id="p6">Også Ole Pedersen, formand for Amager Øst Lokaludvalg, var glad for initiativet under turen i centret: » Jeg ønsker borgerne en glædelig jul og giver dem et godt råd med på vejen, så vi forhåbentligt kan være med til at sikre, at alle borgere i Amager Øst får en tryg og fredfyldt jul uden ubehagelige overraskelser, når de vender hjem fra juleferie. « Københavns Kommune og Københavns Politi har siden 2010 hvert år ved juletid samarbejdet om at gennemføre en kampagne mod indbrud. Kampagnen under temaet ' Stop indbrud - start snakken' gennemføres igen i år, dels via en bydækkende indsats med plakater på alle plakatsøjler og dels via en række lokale aktiviteter i udvalgte bydele. Det drejer sig om bydelene Valby, Brønshøj-Husum, Vanløse, Amager og Nørrebro.</p><p id="p7"><br /><em style="bold">Faldende indbrudstal</em></p><p id="p8">Kampagnematerialet er udviklet af Københavns Kommune i samarbejde med Københavns Politi, Det Kriminalpræventive Råd og Trygfonden.</p><p id="p9">Antallet af indbrud i Københavns Kommune er faldende. Ifølge de seneste tal fra Københavns Politi er antallet af indbrud i København i første til tredje kvartal faldet med 30 procent fra 2009 til 2014. Fra 2013 til 2014 er det faldet med 22 procent i den samme periode.</p><p id="p10">Vigtige råd til, hvordan du kan undgå indbrud, og hvad du skal gøre, hvis du har haft indbrud: Tal med din nabo og aftal at holde øje med hinandens hjem (start snakken).</p><p id="p11">Tænd lys eller radio, når du er ude.</p><p id="p12">Fortæl ikke på Facebook eller din telefonsvarer, at du er på ferie.</p><p id="p13">Tøm jævnligt din postkasse og få din nabo til det, når du er bortrejst.</p><p id="p14">Åbn kun hoveddøren via dørtelefon for personer, som du kender.</p><p id="p15">Ring 112 -hvis der er indbrud lige nu! Ring 114 -hvis der har været indbrud og tyven er væk.</p><p id="p1">HELE ØEN: Tænketanken CEPOS (Center for Politiske Studier) har netop lavet en opgørelse over, hvilke skoler, der klarer sig bedst fagligt, når man vel at mærke tager højde for forældrenes sociale og økonomiske situation. Deres undersøgelse beskriver, hvordan den enkelte skoles elever har klaret afgangsprøverne sammenlignet med andre elever på landsplan -den såkaldte » undervisningseffekt «.</p><p id="p2"><br /><em style="bold">Privatskoler i teten</em></p><p id="p3">Deres referencetal siger dermed noget om skolens evne til af løfte eleverne set i forhold til de ' forventelige' præstationer rent socialt og økonomisk.</p><p id="p4">Blandt de københavnske folkeskoler er Amager Fælled Skole den skole, som klarer sig bedst på Amager, og samtidig er Amager Fælled Skole nummer to på listen i hele København, når man kigger på det faglige løft på folkeskolerne.</p><p id="p5">Privatskolen Amager's International School er øens højdespringer som nummer 21 -helt overordnet opnår privatskoler stadig en noget højere score end de offentlige -mens Skottegårdsskolen i Tårnby er den bedst placerede folkeskole på Amager som nummer 37.</p><p id="p6">Det står måske en smule i kontrast til den modvind, Tårnbys skolevæsen har været i det seneste års tid, for generelt ligger Tårnby Kommune nummer 21 ud af landets 98 kommuner, mens Dragør sniger sig ind som nummer 43 og København må tage til takke med en 77.-plads.</p><p id="p7"><br /><em style="bold">Glad skoleleder</em></p><p id="p8">Analysen bygger på tal fra Undervisningsministeriet og tager højde for elevernes sociale og økonomiske baggrund via en ' socio-økonomisk reference'.</p><p id="p9">Helt konkret har Amager Fælled Skole løftet eleverne med omkring 0,5 karakterpoint mere end forventeligt ud fra elevernes baggrund.</p><p id="p10">Tallene, der refereres til, er relative og beskriver, hvor de enkelte skoler ligger i forhold til landsgennemsnittet. I forhold til dette er Amager Fælled Skole nummer 169 på listen ud af 1.382 skoler, det være sig privatskole, folkeskole og efterskoler på listen.</p><p id="p11">Det er skolens nye skoleleder Torben Højman Jensen pavestolt over: » Vi er meget glade for dette resultat, men tillige ydmyge over for det, da der i sagens natur vil opstå forskydninger mellem skolernes relative præstationer fra år til år, når afgangsklasserne skal til afgangsprøver.</p><p id="p12">Det er dog godt at se, at det faglige fokus, vi arbejder med i udskolingen - uagtet elevernes socio-økonomiske baggrund - bærer frugt.</p><p id="p13">Vi ser det som et af flere nyttige redskaber til at give en indikation af, om vi fagligt flytter os og om det arbejde, som blev påbegyndt år tilbage med at arbejde målrettet og strategisk med at løfte skolen på det såvel faglige som på trivsel, går i den rigtige retning.</p><p id="p14">Vi skal dog fortsat arbejde på at gøre det endnu bedre, men vi kan se mønstre på, at vi går i den rigtige retning, og det er da dejligt at vide, « siger han.</p><p id="p15">Vi er meget glade for dette resultat, men tillige ydmyge over for det, da der i sagens natur vil opstå forskydninger mellem skolernes relative præstationer fra år til år, når afgangsklasserne skal til afgangsprøver.</p><p id="p16">TORBEN HØJMAN JENSEN, skoleleder, Amager Fælled Skole.</p><p id="p17">Skolernes » undervisningseffekt « ifølge CEPOS' opgørelse (af 1.382) Amagers bedste 5 : Amager's International School, 21 Skottegårdsskolen, 37 Amager Fælled Skole, 169 Nordregårdsskolen, 212 Sankt Annæ Skole, 324 Kommunerne (af 98 ) : Tårnby, 21 Dragør, 43 København, 77 Se mere: www.undervisningseffekt.dk.</p><p id="p1">Der er plads til 1.000 mennesker i den ombyggede og nyåbnede Amager Bio.  Det blev bevist fredag aften, hvor det gjaldt om ikke at have for stort behov for albuerum.
»I føler jer tæt på hinanden i aften.  Forhåbentlig ikke for tæt, men vi ville så gerne se jer allesammen,« indledte Jesper Nordahl, leder af Amager Kulturpunkt, den begivenhedsrige soiré.
Og så gav han tøjlerne fri til nogle af alle de aktiviteter, den ny scene kan magte.
Der var både et afrikansk trommeband, som dog efter hudfarven at dømme højst kunne komme fra Sydafrika, selv om rytmerne svingede autentisk nok.  Og det var teenage-rapperne fra »Ude af takt«, der sørgede for party in the house til you all.</p><p id="p2">Måske er det ikke tilfældigt med disse optrædender; amagerkanerne har længe været en slags »hovedstadens hvide negre«, som der uden særlig grund er blevet set ned på.  »Mange siger, at der ikke er nogen kultur på Amager,«
sagde overborgmester Jens Kramer Mikkelsen under buh-råb, der ændrede sig til jubel, da han fortsatte:  »Men Amager har en helt unik folkekultur, som de andre dele af hovedstadens store fællesskab.  Tillykke Amager, tillykke København,« sluttede
overborgmesteren sin officielle åbningstale.
Der var nok at fejre for det specielt indbudte publikum af lokale og kulturarbejdere, der hele tiden vendte sig og opdagede en ny del af Bio'ens muligheder.  Kunstneriske højdepunkter var Debbie Camerons version af »Round Midnight« fra balkonen, hvor
også en duet fra Mozarts Don Juan blev opført af sangere fra Det unge Operacompagnie.
Vi fik også prøver på den store scene på actionballetten »Rageland«, der er på Bio'ens program i april, og en dukkefører lod på den lille scene sin marionetpianist improvisere sig gennem »Good Golly Miss Molly«.  Pludselig dukkede en olding-maskeret
stripper op midt på gulvet, og han vred sig gennem »New York, New York«, beskyttet af fire mafiosi-bodyguards.
Sådan varierede udbudet, indtil Score-Kaj præsenterede disco-bandet »Nightfever«, som fremviste et par kor/solist-piger med virkelig lækkert hår, paillet-bikinitoppe og påmalede leopardbukser risikabelt lavtsiddende på hofterne.  Et minde om de glade
dage, hvor kvinder havde form som en Coca-Cola flaske, uanset deres mening om multinationale selskaber.
Forsangeren i kulørt kalvekrøs-skjorte fik med »Carwash« og andre klassikere Amager ud på dansegulvet.
Festen stoppede først ved 05-tiden, så Amager Bios frivillige arbejdskraft havde travt lørdag, hvor der allerede om aftenen var marathon-rock hele natten.</p><p id="p1">Amager Fælled tog sig smukt ud i eftermiddagssolen tirsdag den 27. august, da 150 borgere deltog i Amager Vest Lokaludvalgs gåtur for at se nærmere på, hvor en eventuel havnetunnel skal løbe igennem området.</p><p id="p2">- Vi ønsker, at borgerne skal vide og kunne debattere, hvad der skal ske i deres bydel. Derfor arrangerede vi denne gåtur, da det er vores opfattelse, at rigtig mange borgere ikke kender de konkrete planer for, hvordan og hvor en fremtidig havnetunnel planlægges anlagt. Og et kæmpeprojekt som en havnetunnel fortjener at blive debatteret fra alle kanter af byen, udtaler André Just Vedgren, dagens turguide og næstformand i Amager Vest Lokaludvalg.</p><p id="p3">Gåturen startede på hjørnet af Dreschselsgade og Artillerivej, hvorfra den store gruppe gik ind på det sted midt på Fælleden, hvor der ifølge den linjeføring, der tidligere er principbesluttet i Borgerrepræsentationen, skal anlægges en til-og frakørsel, som skal knytte an til Artillerivej.</p><p id="p4">Det er i omegnen af, hvor politiets stalde ligger nu.</p><p id="p5">Herefter gik turen videre sydpå mod Haveforeningen Sønderbro på den anden side af Artillerivej, hvor der blev serveret suppe.</p><p id="p6"><br /><em style="bold">Cut and cover</em></p><p id="p7">Undervejs fortalte André Just Vedgren om, hvor der konkret kommer vejanlæg, tilkørsler, og hvor meget de forskellige dele forventes at fylde. Han fortalte også om den primære anlægsmetode, der hedder »cut and cover«. Det betyder, at der graves en bred rende diagonalt igennem Fælleden fra Slusen til Danmarks Radio, hvori tunnelen støbes.</p><p id="p8">Herefter dækkes hullet til, så Fælleden kan vokse op igen. I anlægsfasen vil projektet påvirke Boldklubben Heklas baner.</p><p id="p9">BMX-banen og motocrossbanen ved Slusen vil blive beskåret af de til-og frakørselsveje, der skal etableres fra tunnelen til Amagermotorvejen.</p><p id="p10"><br /><em style="bold">Forudsætninger</em></p><p id="p11">Der er dog nogle væsentlige forudsætninger, der skal være til stede, for at projektet kan sættes i gang: Dels skal Folketinget vedtage en anlægslov, dels skal der findes 30 milliarder kroner.</p><p id="p12">Hvis disse forudsætninger opfyldes, er det planen, at en havnetunnel står færdig i 2032. Ifølge den valgte linjeføring kommer hele havnetunnelen til at bestå af en tunnel fra Nordhavnsvej til Nordhavn, fra Nordhavn via Refshaleøen, Kløvermarken og Amager Fælled til Amagermotorvejen ved Sjællandsbroen.</p><p id="p13">Lokaludvalgets formål med gåturen var at oplyse byens borgere, blandt andet ud fra Rambølls skitser af linjeføringen.</p><p id="p14"><br /><em style="bold">Debatmøde</em></p><p id="p15">Lokaludvalget er ikke i sig selv for eller imod en havnetunnel, men ønsker at bidrage til en bred debat.</p><p id="p16">Derfor arrangerer lokaludvalget også et debatmøde om havnetunnelen den 25.</p><p id="p17">september klokken 19-21.30 i Peder Lykke Skolens auditorium, Brydes Alle 25.</p><p id="p18">Arrangementet er åbent for alle, gratis og uden tilmelding.</p><p id="p1">Amager - eller »aaarma'r«, som de indfødte siger - er på én og samme gang så tæt på og alligevel så langt fra København.</p><p id="p2">Flere broer og metroen forbinder øen med fastlandet, og store dele af Danmarks tættest befolkede ø hører under hovedstadens administration.</p><p id="p3">Men Amager er nu engang helt sin egen.</p><p id="p4">»Én gang amagerkaner, altid amagerkaner,« lyder påstanden i audiowalken Amager Lovestory, som er en byrundtur, der via en mp3-afspiller guider dig rundt i Amagers vestkvarter ved Øresundsvej.</p><p id="p5">Lydsporet er stemmerne af det 87-årige ægtepar Lillian og Verner Jensen, der med kærlighed til øen og hinanden følger lytteren på en tur i gaderne, parker, langs lejlighedskomplekser med hvide altaner, grå industri og kolonihaveforeninger.</p><p id="p6">Med deres stemmer i ørerne er turen ikke alene en vandring i nutiden, men også glimt tilbage til en anden tid.</p><p id="p7">Flere bygninger fra Lillian og Verners liv er ikke mere, sporvognene er for længst kørt til den evige remise, og tiden mærker også ægteparret.</p><p id="p8">To brækkede hofter og diskusprolaps sætter forhindringer op. Der er sket meget siden sidste år. Lydsporet blev optaget i foråret 2010 - nogle måneder inden ægteparrets krondiamantbryllup.</p><p id="p9">I 66 år har de opdraget to børn, arbejdet, nippet roser og hugget ukrudt i deres kolonihave, men nu kommer efteråret, og tempoet daler.</p><p id="p10"><br /><em style="bold">Intet varer evigt</em></p><p id="p11">»Audiowalken betyder mere og mere for os, nu da det går op for os, at de ikke er for evigt,« siger deres barnebarn Stine Mogenshøj Leer.</p><p id="p12">Sammen med sin søn, Joakim, og sin mor, Anette Jensen på 60 år, går hun med på ruten, der begynder ved Amager Kulturpunkt.</p><p id="p13">Her havde Øresundsvejens Skole adresse, men rødstensbygningen huser lokale kulturtilbud i dag. Det er en af den slags bygninger, som ligner en skole. Med en vis portion selvhøjtidelighed. Høje vinduer med sprosser, hvor små hoveder har vendt ud mod den amagerkanske horisont og drømt sig væk fra skolen. En af dem var Verner, som ikke altid havde det lige nemt. Sådan var det, når man var en dreng fra en fattig baggård.</p><p id="p14"><br /><em style="bold">På rottejagt</em></p><p id="p15">Vi drejer ned ad Øresundsvej, nye og gamle ejendomme i en skønsom blanding på hver side, mens Verner tager os med på rottejagt. Han voksede op i en lille lejlighed, hvor rotterne løb over gulvet, og Verners far måtte drukne skadedyrene i en balje vand. Flere af historierne fra sin fars barndom har Anette ikke hørt tidligere.</p><p id="p16">»Først på det seneste er han begyndt at fortælle om sin barndomsminder. Måske er det en form for sentimentalitet, fordi han godt ved, at han ikke bliver yngre.«.</p><p id="p17"><br /><em style="bold">Det dansende par</em></p><p id="p18">Vi går igennem Rødegårdsparken ad grusede stier og drejer af ved legepladsen.</p><p id="p19">Audiowalken fortæller om arbejderboliger og udvikling i bybilledet.</p><p id="p20">»Min far er slidt ned i dag.</p><p id="p21">Han har haft et hårdt arbejdsliv,« siger Anette Jensen.</p><p id="p22">Som ganske ung arbejdede Verner som arbejdsdreng på en galvaniseringsanstalt i Holmbladsgade.</p><p id="p23">»Det var noget rigtig beskidt arbejde. Jeg fik 2 kr. i timen.</p><p id="p24">Vi rørte blandt andet ved syre uden handsker. I dag ville den slags ikke være tilladt, og da slet ikke for børn.« Verners stemme bevæger sig forsigtigt frem i et eftertænksomt tempo, mens Lillians stemme perler i klare vendinger.</p><p id="p25">Lillian voksede op i andre kår. 3-værelseslejlighed og flødekager om søndagen.</p><p id="p26">Men kun om søndagen.</p><p id="p27">Lillian fik job som syerske, men hun gik hjemme, da Benni og Anette var små. Så ville hun altså også ud. Hun fik job i Magasin og havde 23 gode år i stormagasinet.</p><p id="p28">Vindblæst Wittenberggade Fremme ved det vindblæste hjørne af Wittenberggade og Lyongade danser en mand og en kvinde i tæt omfavnelse.</p><p id="p29">Selv om statuen er grå, lidt rå, er den også kærlig i sin bevægelse.</p><p id="p30">Overraskende i det urbane rum. Amagerkanerne synes, at den er meget amager'sk.</p><p id="p31">Knud Ross Sørensens statue manglede musik, syntes en lokal beboerformand, Lizzie Liptak, og kampagnerede sig til en ny statue: En harmonikaspillende kvinde.</p><p id="p32">Men pladsen var mørk om aftenen, mente flere beboere.</p><p id="p33">Endnu en kampagne førte til den cirkulære lysekrone, der skaber ballroom-stemning over de sparsomme kvadratmeter, som beboerne kalder »Lizzies Plads«. Anette og Stine står i stilhed og kigger på statuen, mens Lillians stemme væver tilbage til dagen, da Verner bød hende op til dans.</p><p id="p34">»Jeg var lige fyldt 18, og jeg gik til dans for let øvede. En dag, da en veninde og jeg var til dans, blev vi bedt om at gå ned og hjælpe på begynderholdet, for der manglede man damer. Naaiiij, det gad vi virkelig ikke, for de var sådan nogle små nogle. Nej, der er altså nogle pæne høje nogen, sagde danselæreren.</p><p id="p35">Den første dag lærte jeg Verner at kende,« husker Lillian på lydsporet.</p><p id="p36">En afbrydelse Verner afbryder: »Jeg havde jo set hende, og hun var en flot pige.« »Han stod ovre på den anden side af salen. Han vinkede, og selv om jeg ikke kendte ham, så vinkede jeg igen.</p><p id="p37">Siden har han fortalt, at han kan huske min nederdel.« »Den var skotskternet. En gul, skotskternet nederdel,« siger Verner og bliver afbrudt af Lillian: »Som jeg selv havde syet.« Hendes mand indskyder stilfærdigt: »Du var en flot pige.« »Ja, og så fulgtes vi hjem bagefter. Vi stoppede ved en pølsevogn og fik røde pølser.</p><p id="p38">Og så aftalte vi at mødes igen.« Kærlighed til kolonihaven Videre fører byrundturen os til Ungarnsgade, hvorfra Lillians barneverden gik. Hun voksede op i gaden, legede i gaden og gik i Ungarnsgades Skole. På hjørnet blev Lillian og Verner gift i Allehelgens Kirke den 22. september 1945. Et bryllup med suppe, steg, is og dejligt vejr. Så dejligt, at taxachaufføren, der hentede parret, kørte dem en tur nede ved stranden.</p><p id="p39">Sidste år gik hele familien byrundturen, dog var Lillian og Verner i kørestole. I deres nyforelskede dage gik Verner og Lillian lange ture hånd i hånd, for der var ikke altid råd til sporvognen.</p><p id="p40">Væk er den snurrende linje 5. I dag danner metroen lange spor under Amagers overflade, og vi går forbi Lergravsparkens metrostation.</p><p id="p41">Audiowalken byder os at kigge efter rester af Amagerbanen; den jernbanestrækning på 12 kilometer, der bragte øens borgere fra Amagerbrogade til Dragør.</p><p id="p42"><br /><em style="bold">Her er en duft af..</em></p><p id="p43">Lillian og Verner kan endnu huske dengang, da lugten sved i næseborene i den nordøstlige del af Amager.</p><p id="p44">Dengang Kjøbenhavns Grundejeres Renholdningsselskab rensede latrinspande, hvoraf øen har sit knap så pæne øgenavn, Lorteøen.</p><p id="p45">Væk er den latrinære stank. I dag mimrer næseborene i den salte blæst ved Amager Strand.</p><p id="p46">Bydelsrundturen slutter ved en af de kolonihaveforeninger, der er så mange af på øen. Klassisk kolonihave.</p><p id="p47">Vejrhaner med schwung, hvide stakitter og høje buske - dog med kig til naboen.</p><p id="p48">I H/ F Amager Strand har Lillian og Verner og deres børn, 5 børnebørn og 7 oldebørn tilbragt alle somre siden 1950' erne.</p><p id="p49">»Ja, vi har haft mange gode år dernede,« siger Lillian på lydsporet.</p><p id="p50">Verner brummer bekræftende.</p><p id="p51">»Vi skulle gerne have et par stykker til Ikke?,« siger Lillian.</p><p id="p52">lea.pagh@jp.dk </p><p id="p53"><br /><em style="bold">Fakta: Vandring i lydsporet</em></p><p id="p54">Audiowalken tager tilhørerne med på denne rute rundt på Amager. -Byrundturen inkl.</p><p id="p55">mp3-afspiller udlånes på Sundby Bibliotek.</p><p id="p56">-Turen er 2,5 kilometer lang og varer ca. 45 minutter.</p><p id="p57">-Er produceret af Charlotte Isabella Jerne og Trine Damgaard Kristensen.</p><p id="p1">Da de to klubber tørnede sammen i Basketligaen for første gang, siden coach Krone forlod BK Amager denne sommer, blev det til en 84-72 sejr for den nye Amager-træner Jesper Sørensen og hans relativt uprøvede trup.</p><p id="p2">Siden da er det gået fremad for BK Amager, der inden lørdagens opgør var noteret for ti point i ni kampe. Den seneste sejr over Horsens kom i hus med blot et point forrige søndag, og ugen forinden havde amagerkanerne endog besejret mægtige Bakken Bears.</p><p id="p3">Men lørdag var det tid til revanche for Jesper Krones nye tropper fra Gentofte. Kampen startede ellers med et solidt BKA overtag og en sikker føring ved halvleg.</p><p id="p4">Amagers Peter Johansen var tilbage efter en længere skadesperiode, om end ikke for fuld kraft, og Mads Vægter, der før denne sæson sad ude med en korsbåndsskade, døjede kampen igennem med knæet, men fightede bravt.</p><p id="p5">Efter pausen virkede det som om, Jesper Krone havde luret sit gamle hold. Sisu fik presset langt ind i hjemmeholdets zone, og med et par heldige skud åd de sig hurtigt ind på Amagers 12 points forspring. </p><p id="p6">"De spillede faktisk en rigtig god kamp, med en voldsom høj udnyttelsesprocent - jeg tror, den var helt oppe på 68 - og en god fysik. De ramte dagen, og vores nøglespillere levede ikke op til forventningerne. Det er bare pokkers ærgerligt, at det lige skulle ske mod Sisu, som vi ekstra gerne vil slå," konkluderede Jesper Sørensen.</p><p id="p7">BK Amager blev bogstaveligt talt løbet over ende i kampens sidste halvdel, hvor gæsterne fik over til helbanepres. Ethvert modtræk syntes umuligt, og gæsterne trak sig sejrrigt ud af affæren med resultatet 84-94.</p><p id="p8">Topscorere for Amager blev Matt Cooper med 18 point og Mads Vægter med 16. Sisus to amerikanere Trenton Würtz og Joe Hamilton var de helt store matchvindere med henholdsvis 34 og 25 point.</p><p id="p9">"Det var nu ikke, fordi Jesper Krone havde luret os. Han er en superdygtig træner, som får meget ud af sine spillere, men jeg har kendt ham, siden jeg var fem, så jeg ved godt, hvordan han tænker," forklarede coach Sørensen.</p><p id="p10">Med resultatet indtager BK Amager femtepladsen i ligaen med 10 point, mens Sisu hægtede sig på feltet i bunden af tabellen, hvor tre hold har seks point.</p><p id="p11"><br /><em style="bold">Tæt liga</em></p><p id="p12">"Om vi bliver nummer tre eller otte, det er fuldstændig umuligt at sige. Bakken og Svendborg er nok stadig et niveau over os andre, men rækken er så tæt som aldrig før, og det er kampe som den her, der afgør, om vi skal kigge opad eller nedad i tabellen. Jeg kan ikke huske, at det nogensinde har været så tæt, og jeg har trods alt været med i 15 år. Sportsligt er det rigtig lækkert, men som træner er det hårdt. Man får ikke et pusterum i nogen af kampene," sluttede træneren.</p><p id="p13">På torsdag har BK Amager endnu en hjemmekamp i Amagerhallen, når Svendborg kommer på besøg klokken 20.15.</p><p id="p1">I den aktuelle strid om bebyggelse af værdifulde naturområder på Amager Fælled kan jeg ikke undgå at føle mig personligt berørt. Som direktør i Danmarks Naturfredningsforening i årene 1984-96 repræsenterede jeg en af de grønne foreninger, som regeringen og Københavns Kommune dengang søgte at narre om beskyttelsen af Vestamager og Amager Fælled.</p><p id="p2">I 1995 lovede Københavns Kommune i et udvalg, hvor jeg sad for Naturfredningsforeningen, at en naturmæssigt værdifuld del af Amager Fælled tidligst ville kunne bebygges i 2025, og at området indtil et evt. byggeri skal plejes som natur. Alligevel vil kommunen bebygge området allerede nu - hvad der har givet anledning til voldsom offentlig protest, rettet mod byggeriet i det hele taget, snarere end mod tidspunktet. Forståeligt nok.</p><p id="p3">Nogle har bebrejdet Naturfredningsforeningen, at den overhovedet gik med til, at området skulle kunne bebygges. Men det var foreningen nødt til, for Folketinget havde - ved en kuplovgivning - givet lov til byggeriet.</p><p id="p4">I 1992 oplevede vi nemlig den helt uhørte situation, at VK-regeringen med Per Stig Møller (K) som miljøminister fik Socialdemokratiet med på en lov, der ophævede en fredning, som det københavnske fredningsnævn - under ledelse af en dommer - havde gennemført af Amager Fælled.</p><p id="p5">Det gjorde VK og S for at gennemføre den Ørestad, som de tre partier havde aftalt, uden der havde været lejlighed til en ordentlig offentlig debat om projektet.</p><p id="p6"><br /><em style="bold">Pænt råd</em></p><p id="p7">For at få Ørestadsloven til at se pænere ud havde de tre partier indsat en bestemmelse om et fagligt udvalg - ' Ørestadsrådet' - til at rådgive om natur og planlægning i tilknytning til Ørestaden.</p><p id="p8">Loven bestemte, at Naturfredningsforeningen og Friluftsrådet skulle tilbydes plads. Selv om sagens forhistorie ikke var opmuntrende, sagde Naturfredningsforeningen (lige som Friluftsrådet) ja til at indtræde - ud fra den betragtning, at landets nationale naturorganisation ikke kan afslå en mulighed for at opnå grønne forbedringer.</p><p id="p9">Foreningen sendte mig som sin repræsentant.</p><p id="p10">Til vores overraskelse lykkedes det faktisk i en 1995-aftale at opnå positive resultater. Føringen af vej og metrobane nord-syd gennem Ørestaden blev flyttet til Ørestadens østlige skel og ikke det vestlige, hvor den ville have brudt sammenhængen med natur og vådområder. Vi fik også formindsket udstrækningen af de områder på Amager Fælled, hvor Ørestadsloven gav lov til bebyggelse. Hvad angår området i den nordlige del - ved Sjællandsbroen - som der nu er ballade om, kunne vi ikke forhindre en bebyggelse, for den gav Ørestadsloven lov til. Men vi opnåede myndighedernes tilsagn om, at en bebyggelse tidligst kunne finde sted efter 30 år - altså fra 2025.</p><p id="p11">Om dette resultat skrev jeg og formanden for Naturfredningsforeningens lokalkomité i 1995 i foreningens medlemsblad: »Vi håber, at myndighederne til den tid er blevet så meget klogere, at bebyggelsen aldrig bliver til noget.« Let spydigt tilføjede vi: »Der skal jo også være noget for kommende generationer i Danmarks Naturfredningsforening at slås for.«.</p><p id="p12"><br /><em style="bold">Dramatisk forhistorie</em></p><p id="p13">Når vi havde lyst til at være spydige, skyldtes det netop den helt usædvanlige historie, der gik forud for 1995-aftalen om Ørestaden på Amager Fælled.</p><p id="p14">Allerede i 1972 havde Naturfredningsforeningen rejst fredningssag for den sydligste del af Vestamager - den del, der er beliggende i Tårnby Kommune. De følgende mange år lykkedes det myndighederne at forhale sagen, således at Fredningsnævnet ingen afgørelse traf. Det fik i 1986 Naturfredningsforeningen til at rejse fredningssag for hele Vestamager, også den del, der ligger i Københavns Kommune, syd for Sjællandsbroen.</p><p id="p15">Foreningen bebudede samtidig, at den ville følge op med et fredningsforslag for Amager Fælled, altså naturarealerne nord for Sjællandsbroen. Tårnby og Københavns kommuner søgte at få Fredningsnævnet til at afvise sagen, men nævnets flertal, herunder Københavns Kommunes egen repræsentant, fulgte Naturfredningsforeningen.</p><p id="p16">Det skabte et gennembrud for bestræbelserne på at beskytte Vestamager og Amager Fælled. Daværende miljøminister Chr. Christensen fra Kristeligt Folkeparti fik nedsat et udvalg, der skulle komme med et forslag til en samlet løsning. I udvalget, der fik det lidt akavede navn Kalvebodkile-Udvalget, sad repræsentanter for myndighederne og Danmarks Naturfredningsforening og Friluftsrådet. Jeg var Naturfredningsforeningens repræsentant.</p><p id="p17">Efter hårde forhandlinger lykkedes det i 1987 at nå frem til et enigt forslag, der gik ud på at bevare ni tiendedele af området som natur.</p><p id="p18"><br /><em style="bold">Udførelsen</em></p><p id="p19">Men hvordan skulle 1987-aftalen rent teknisk føres ud i livet? Kommunerne insisterede på, at de naturarealer, der lå i byzone, skulle beskyttes gennem regionplanlægningen, mens en egentlig fredning kun kunne bruges for arealerne i landzone. Det gav en pudsig opdeling, for grænsen mellem by-og landzone følger, hvad der var kystlinje, før inddæmning og opfyldning fandt sted. I byzonen ligger derfor værdifulde vådområder, mens landzonen, der blev sikret ved fredning, udgøres af opfyldte arealer. Men da kommunerne gjorde denne opdeling til en forudsætning for en aftale, følte vi i Naturfredningsforeningen os nødsaget til at gå med. Andre grønne organisationer - herunder Dansk Ornitologisk Forening - mente, at det var naivt at tro på myndighederne.</p><p id="p20">Men så sent som i 1990, da Naturklagenævnet holdt offentligt møde om sagen, lovede Københavns Kommunes repræsentanter, at de i regionplanen ville overholde aftalen om beskyttelse af vådområderne.</p><p id="p21">Et halvt år senere erfarede vi i Naturfredningsforeningen, at kommunen og staten i hemmelighed længe havde arbejdet med planerne om en Ørestad - der blandt andet betød, at Amager Fælleds naturområder skulle bebygges. Et lovforslag nåede imidlertid ikke at blive gennemført inden Folketingets sommerferie i 1991.</p><p id="p22">Naturfredningsforeningen skyndte sig derfor at rejse fredningssag for de arealer, der skulle være beskyttet af regionplanen, men ikke blev det.</p><p id="p23">Fredningsnævnet vedtog enstemmigt den 18. juni 1992 at gennemføre fredningen. Hvorpå VK og S dagen efter gennemførte et lovforslag, der indebar bebyggelse af Amager Fælleds naturarealer. Loven indeholdt bestemmelse om, at »verserende fredningssager for området« bortfalder.</p><p id="p24">For at være sikker på, at fredningen stadig var verserende, havde staten indanket Fredningsnævnets afgørelse for Naturklagenævnet.</p><p id="p25">Et grimt myndighedstrick. Men ikke det sidste i kampen om Amager Fælled.</p><p id="p26">dare@information.dk </p><p id="p1">Fremad Amager har stort set hele sæsonen været med i de øverste luftlag i 2. Division, og sluttede sæsonen på en fjerdeplads med 56 points.</p><p id="p2">Og selv om det ikke blev til oprykning kunne spillere og fans glæde sig over at slutte sæsonen med maner. De suveræne oprykkere fra Helsingør blev slået 3-2 i Sundby Idrætspark - i en kamp hvor Fremad var klart bedst, og sejren var fortjent.</p><p id="p3">Vigtig at slutte med sejr " Det var vigtigt for os at slutte på denne måde. Sæsonen starter jo snart igen, og med den nye struktur i 2. Division er der noget på spil allerede fra første kamp.</p><p id="p4">Så den selvtillid, vi kan tage med fra Helsingør-kampen, kan vi forhåbentlig bruge til noget når det går løs igen i august," siger Fremad Amagers sportschef, Ole Bjur. 2.</p><p id="p5">division vil i efteråret blive afviklet i 3 puljer med 8 hold i hver - en jysk pulje, en københavnsk pulje og en midterpulje. Ved lodtrækning kom Fremad Amager i midterpuljen, hvor de værste konkurrenter på forhånd forventes at være storsatsende Nykøbing FC, lokalrivalerne fra Frem samt fynske Marienlyst. " Sportsligt har vi fået en fin lodtrækning, men samtidig er vi ærgerlige over at blive skilt fra de to andre Amager-klubber, AB Tårnby og B 1908, i efterårssæsonen," siger Ole Bjur.</p><p id="p6">Skal være blandt de fire tophold Målsætningen for Fremad Amager er meget klar. " Vi skal selvfølgelig være blandt de fire hold, som kvalificerer sig til oprykningsslutspillet," siger Ole Bjur. " Det mener jeg at vi har holdet til, og med gode placeringer i divisionen i de to sidste sæsoner tror jeg også at vi efterhånden har fået indarbejdet noget målrettethed og kynisme som kan bære os langt," siger han. Fra de tre puljer kvalifi-cerer de fire øverste hold sig til oprykningsslutspillet, og de fire nederste til nedrykningsslutspillet.</p><p id="p7">" Det betyder at vi næste forår skal møde 4 hold fra den jyske pulje, og 4 hold fra den københavnske.</p><p id="p8">Så der har vi jo muligheden for at blive genforenet med vores amagerkanske venner," siger Ole Bjur. Fremad Amager-sportschefen betegner den kommende 2. Division som den " måske bedste nogensinde".</p><p id="p9">" Der er virkelig stærke hold med. Nykøbing satser mange penge på at komme op, AB fortsætter med et set-up der ligner det de havde i 1. Division, Frem og Hvidovre har vist styrken i de seneste sæsoner, Brønshøj har gjort det godt i 1.</p><p id="p10">Division og så er Marienlyst også et af de hold man ville placere et sted mellem 1. og 2. Division," siger Ole Bjur som understreger, at Fremad Amagers ambition stadig er at rykke op. " Men selvfølgelig bliver det meget svært. Penge afgør meget i fodbold, og jeg kan i hvert fald få øje på et par hold, som kører med større budgetter end vores.</p><p id="p11">Samtidig er der jo nu, med den nye superliga-struktur, blevet tre oprykningspladser at spille om. Det kan man glæde sig over - men det betyder helt sikkert også, at de stærke hold i divisionen vil være endnu mere opsatte på at satse," siger Ole Bjur.</p><p id="p12">Mere stabilt Fremad Amager Sportschefen hæfter sig meget ved, at Fremad Amager-holdet er blevet mere stabilt i den forgangne sæson.</p><p id="p13">" Vi lavede 56 points mod 51 året før. Det er et skridt i den rigtige retning. Men mest af alt fortæller tallene om et hold som er blevet mere stabilt - vi lukker færre mål ind og scorer også færre. Målforskellen er nærmest identisk i de to sæsoner, men i den seneste sæson lukkede vi kun 35 mål ind mod 55 sæsonen før. Og jeg tror på, at vi skal blive endnu mere stabile bagude, hvis vi skal et hak længere op i hierarkiet," siger Ole Bjur. Sportschefen er i fuld sving med at sammensætte truppen til næste sæson, men har en del af truppen på længere kontrakter. Der vil også være spillere, som forlader truppen - bl. a. Tobias Hansen og målmand Kasper Vilfort - og det er der en grund til. " Tobias og Kasper er eksempler på spillere, som i andre 2. Divisionklubber ville kunne starte inde hver gang, men hos os har de været marginalspillere. Og det er jo ikke optimalt for hverken dem eller os, så de skal nu spille andre steder hvor de forhåbentlig får den spilletid de håber på," siger Ole Bjur.</p><p id="p14"><br /><em style="bold">SÅDAN SER PULJERNE UD FOR 2. DIVISION I SÆSONEN 2015/ 2016</em></p><p id="p15">Pulje 1: AB Brønshøj AB Tårnby HIK Avarta B1908 Holbæk Hvidovre Pulje 2: Frem Fremad Amager Nykøbing FC B93 Marienlyst Dalum Svendborg Rishøj (hvis de vinder playoff) Næsby (hvis Rishøj taber play-off) Pulje 3: Århus Fremad Jammerbugt Thisted Skovbakken Odder Brabrand Kolding IF Middelfart (hvis Rishøj taber play-off) Næsby (hvis Rishøj vinder play-off).</p><p id="p1">Scenelyset skifter i alle regnbuens farver i takt med, at trommeslageren markerer sine bækkenslag. Bassisten bevæger sig hjemmevant hen over den store scene. Højlydt lever de fire unge 'amagerkanere' fint op til deres navn - Why Anonymous. Bag mixerpulten står to unge piger. Lysanlægget betjenes af en ung mand. Sammen med 15 andre studerende på den et-årige uddannelse på Bagscenens lyd- og lys-teknikerlinie afprøver de deres færdigheder på Amager Bios professionelle anlæg. Arrangementet har de kaldt AmarGetOn. Spillestedet, der er en ombygget biograf, er Amagers kulturelle perle.</p><p id="p2">Maghonigulvet, hitech-balkonen og den helt rigtige akustiske vægbeklædning er resultat af en renovering til 12 mio. kr. for tre år siden. Stedet har plads til 1.200 mennesker. Denne aften er der 'kun' 120 - hovedsageligt unge fra Amager og omegn. »Det er fuldstændig unikt, at de unge har mulighed for at betjene knapperne ved en koncert på et rigtigt spillested med et topprofessionelt anlæg. Det er jo det, man lærer noget af«, råber lederen af Amager Kulturpunkt, Jesper Nordahl, begejstret gennem larmen. Den 38-årige leder har nu i fire år haft ansvaret for både Amager Bio, ældrecentret Loftet og et medborgerhus med café, værksteder, møde- og undervisningslokaler. Hele stedet, som samlet går under navnet Amager Kulturpunkt, er en af de sidst tilkomne af de 20 aktiviteter under den selvejende institution KUC - i disse dage bliver beskyldt for 'pampervælde' og 'socialkammerateri'. Amager Kulturpunkt har i den forløbne uge sydet af liv på alle aktiviteterne. Især på spillestedet, der med tre internationale koncerter og et arrangement med 'den femte Beatle', George Martin, har trukket fulde huse. Alligevel har Jesper Nordahl svært ved at nyde succesen. Han er »følelsesmæssigt berørt« af den negative omtale af KUC. »I pressen ser det ud som om, at KUC er en central størrelse. Men det er faktisk os på de enkelte aktiviteter, der er KUC. Vi har alle sammen en meget forskellig profil. Men det, der binder os sammen, er, at medarbejdere og brugere er meget engagerede på stederne - netop fordi de er brugerstyrede og tager afsæt i lokalmiljøet. Det er enormt irriterende, at vi her på stedet nu får et dårligt image, fordi nogle folk i den centrale ledelse har lavet noget lort. For os er KUC mest en administrativ foranstaltning, der kører vores regnskab«, siger Jesper Nordahl, som understreger, at han tager »stærk afstand fra det fusk, der er lavet i KUCs bestyrelse«. Politiken har spurgt lederne - eller bestyrerne, som de bliver kaldt på de KUC-steder - hvad det ud over den negative omtale betyder for dem at høre under KUC. Ord som selvbestemmelse og frihed går igen hos dem alle. Jesper Nordahl formulerer det således: »Vi ville slet ikke kunne agere på samme frie måde, hvis vi hørte under en kommunal forvaltning. Så skulle vi som bibliotekerne være underlagt et stift, bureaukratisk system og skrive alting i 14 eksemplarer. Det ville blive en ren spændetrøje, hvor vi ikke havde mulighed for at realisere skæve ideer og tage chancer«. En anden vigtig ting er ifølge Nordahl, at Amager Kulturpunkt ved at høre direkte under kommunen ikke ville have samme mulighed for at blande forretning med kommunale tilskud, som med ca. 45 mio. kr. bidrager til halvdelen af KUCs samlede omsætning. Resten tjener de forskellige steder selv.<br /><em style="bold">BANKO OG BLOKFLØJTE</em><br />
 Hvis de har overskud - hvad primært sportshallerne har - går det med en andel på 20 procent ned i en fælles kasse, der på solidarisk vis kommer de andre steder til gode. Udbuddet af muligheder og aktiviteter på Amager Kulturpunkt spænder bredt. Ved middagstid spillede over 100 pensionister banko på Loftet, der ifølge Nordahl er byens mest aktive ældrecenter. Samtidig gik pensionisten Bent alene rundt i medborgerhusets keramikværksted og lavede gipsforme til keramikskåle, mens en ung pige sad i øvelokalet og spillede på sin tværfløjte. For Jesper Nordahl har det været vigtigt at skabe et kulturhus, der henvender sig til alle borgere - børn, unge som gamle - og ikke mindst, at de enkelte aktiviteter spiller sammen. I den forbindelse er han glad for at lægge hus til kulturuddannelsen Bagscenen, der med sine knap 60 elever lejer sig ind i medborgerhuset. »Det er vigtigt, at der er liv i huset i dagtimerne. Dertil kommer, at huset nyder godt af Bagscenen som idéudviklere og projektmagere«. For en måned siden var Bagscenen involveret i et 'wiwex'-arrangement i Amager Bio for 350 ældre, som til Ulla Henningsens Liva Weel-sange kunne træde dansen til et rigtigt gammeldags danseorkester. Succesen var så stor, at arrangementet bliver gentaget til efteråret. Samme sal danner derudover ramme for professionelle musik- og perfomancearrangementer, som henvender sig til alle fra gamle Uriah Heep-fans til de mest hippe hip hop'ere. Denne aften, hvor de unge i AmarGetOn laver lyd og lys for fire amatørbands, kommer 32-årige Thorbjørn Nesjan forbi. Han er medlem af den syv mand store styringsgruppe i Amager Kulturpunkt og var som aktiv i foreningen Amager Kulturråd for ti år siden med til at starte kulturpunktet. Han er udpeget af Københavns tre kulturhuse til at sidde i KUCs bestyrelse som repræsentant for brugerne og tilhører derfor i øjeblikket en temmelig udskældt 'befolkningsgruppe'. Thorbjørn Nesjan er sur over at blive skudt i skoene, at bestyrelsen har villet lægge låg på sagen om misbrug af kreditkort, et stort rejseforbrug og dyre restaurationsbesøg i KUCs bestyrelse og direktion. »Hvis vi ville dække over noget, havde vi jo aldrig valgt at offentliggøre den kritiske revisionsrapport fra Ernst &amp; Young«, siger Thorbjørn Nesjan, der har siddet i bestyrelsen siden marts 1999. Han er også irriteret over, at bestyrelsesmedlemmerne i pressen bliver fremstillet som de rene idioter, og at »visse politikere har travlt med at stille sig i kø foran håndvasken«.</p><p id="p1">Vi er tilbage, hvor vi begyndte.</p><p id="p2">Det er i hvert fald sådan, Nikolaj Kirk ser på situationen på Amager Fælled fredag morgen, mens han stopper sin pibe.</p><p id="p3">Natten til fredag faldt en aftale på plads på Københavns Rådhus, da et politisk flertal blev enige om at bygge på det såkaldte campingområde i den sydligste ende af Amager Fælled.</p><p id="p4">Kok og aktivist i Amager Fælleds Venner Nikolaj Kirk mener dog ikke, at aftalen nødvendigvis er den endelige beslutning for det omdiskuterede byggeprojekt:</p><p id="p5">»Det glædelige i den her sag er, at der er lavet et budget og en plan, man har godkendt. Men bulldozere og maskiner bliver jo ikke sat ind i morgen. Det giver os tid til at få talt naturen op, så vi kan få belyst problemet. Vi er sådan set tilbage til dengang, da politikerne ville bygge på Strandengen. Dengang var det også besluttet. Nu har vi tid til at sætte os ned og få lagt en plan for, hvordan vi får talt natur op i København, så politikerne også kommer til at tage det seriøst,« fortæller han.</p><p id="p6">Vi skal se hinanden i øjnene og spørge, om vi vil udfordre biodiversiteten så meget. Sangfuglene kan blive helt udryddet i byen. Det ender med, at københavnerbørn skal sidde og kigge i billedbøger for at se hvilke arter, vi har i Danmark</p><p id="p7">Nikolaj Kirk, kok og aktivist i Amager Fælleds Venner</p><p id="p8">Nikolaj Kirk understreger, at han ikke hartalt med borgergruppen Amager Fælleds Venner efter nattens beslutning, og at de er nødt til at holde et møde om det næste skridt i sagen om bebyggelse på Amager Fælled.</p><p id="p9">Men til spørgsmålet om hvorvidt han selv har mod på at blive ved med at kæmpe for fælleden, svarer han:</p><p id="p10">»Jeg har al den tid, det kræver. Amager Fælleds Venner handler om at beskytte Amager Fælled som helhed. Vi mener ikke, at den kan blive mindre end den størrelse, den har nu, uden at det går ud over arterne. Vi mener, at man bør være ekstra varsom og bruge ekstra tid på overhovedet at tage sådan nogle beslutninger.« </p><p id="p11"><img src="https://bdk.bmcdn.dk/media/cache/resolve/image_700x/image/99/994900/22022276-bm.jpg" class="" alt="Kok Nikolaj Kirk er en del af aktivistgruppen Amager Fælleds Venner, som har kæmpet for at stoppe byggerierne på den grønne københavnske oase. En af hans største bekymringer er det pres resten af Amager Fælled bliver udsat for, hvis man bygger på campingområdet i den sydligste ende af fælleden.»Hvis man bygger på Amager Fælled, så vil det give et massivt aftryk på resten af fælleden. Hvis man smider 2.000 boliger ind, vil det give et tryk, der skader 'lærkesletten' og viberne, men der vil også komme så kraftigt et tryk på resten af sangerfulgene. De vil få det sværere, og det synes jeg, vi skylder hinanden at få belyst ordentligt.« Hans ønske er at få taget en seriøs snak om Københavns natur. Heldigvis starter byggeriet ikke i morgen, og der er stadig tid til at tage den afgørende snak, siger han." /></p><p id="p12"><br /><em style="bold">Politikerne har rykket sig, men ikke nok</em></p><p id="p13">Nikolaj Kirk fremhæver det positive i, at politikerne har forstået, at Strandengen ved Amager Fælled bør fredes. Det er god, klog og saglig politik, som Nikolaj Kirk beskriver det. Men det er ikke nok til at redde fælleden, mener han.</p><p id="p14">Campingområdet, som Københavns Kommune har besluttet skal bebygges i stedet, er i den seneste rapport fra Økonomiudvalget beskrevet som et område af Amager Fælled med »ringe« eller»ubetydelig« naturværdi.</p><p id="p15">Det er stadig ikke nok for Nikolaj Kirk og fælledens venner. Nikolaj Kirk forklarer, at man er nødt til at se fælleden som et samlet naturareal og ikke et areal, man kan dele op og skære fra.</p><p id="p16">»Det er klart, at Strandengen er et 'større'naturområde end campingområdet. Men de hænger desværre sammen, fordi natur hænger sammen. Arter kræver plads til at udfolde sig. Det er ikke sådan, at en fugl bor det samme sted hele året. Den har sin rede, men så har den også et jagtområde. Natur er kompliceret.« </p><p id="p17">»Vi skal se hinanden i øjnene og spørge, om vi vil udfordre biodiversiteten så meget. Sangfuglene kan blive helt udryddet i byen. Det ender med, at københavnerbørn skal sidde og kigge i billedbøger for at se hvilke arter, vi har i Danmark.« </p><block><p>Biologer har set på den nordlige del af Amager Fælled og fundet blomster, der ikke må beskadiges eller fjernes. </p></block><p id="p1"><br /><em style="bold">Kun to kampvalg til menighedsråd</em></p><p id="p2">Blot to steder på Amager er der kampvalg ved menighedsrådsvalget 11. november - i Filips Kirke og i Vor Frelsers Kirke - i alle andre sogne opstiller der ikke flere kandidater, end der er plads til i rådene.</p><p id="p3"><br /><em style="bold">Ny plads til spejltjek</em></p><p id="p4">Amagerforbrænding etablerer en ny spejlkontrolplads, hvor lastbilchauffører ved hjælp af nogle cyklistpapfigurer ved vejkant kan tjekke, om deres sidespejle er ordentligt indstillet. Formålet er at nedbringe højresvingsulykker, hvor cyklister kommer alvorligt til skade under højresvingende lastbiler. 11 cyklister har allerede i år mistet i livet på den måde.</p><p id="p5"><br /><em style="bold">Amager Centret redder parkering</em></p><p id="p6">483 nye cykelparkeringspladser skal etableres ved Amagerbro Metrostation, og 43 p-pladser til biler skal nedlægges for at gøre plads til dette. Amager Centret gør planerne gennemførbare ved at tilbyde, at nogle af centrets indendørs kundeparkeringspladser fremover kan benyttes af beboere i bestemte matrikelnumre tæt på centret, som en erstatning for de nedlagte p-pladser. Bestemte beboere vil få en særlig p-tilladelse til centrets pladser.</p><p id="p7"><br /><em style="bold">Vejstrid om en varebil</em></p><p id="p8">En parkeret varevogn med lad på Røde Mellemvej får ifølge grundejerforeningen Gylfe tung trafik til at køre på det modsatte fortov for at komme forbi - og Gylfe må betale for de knækkede fliser, der kommer ud af den trafik. Varevognens ejer nægter at parkere noget andet sted, og teknik- og miljøforvaltningen har efter syv måneder endnu ikke svaret på Gylfes ansøgning om en tilladelse til at sætte steler op, så man ikke længere kan køre på fortovet.</p><p id="p9"><br /><em style="bold">Zimino frygter for Dragørs økonomi</em></p><p id="p10">Tårnbys borgmester Henrik Zimino håber, at Dragørs politikere kan leve op til ønsket om selvstændighed, men frygter det værste: "Jeg foretrækker, at Dragør kommer til os for at forhandle sammenlægning ad frivillighedens vej, inden tvangssammenlægning bliver aktuel," siger han til Amager Bladet.</p><p id="p11"><br /><em style="bold">Amager Hospital SOM sundhedshus</em></p><p id="p12">Københavns Kommune har lejet sig ind i en del af det tidligere Sankt Elisabeth Hospital, hvor man vil samle en stribe sundhedsfunktioner, bl.a. træningscenter, sygeplejerske-klinik og praktiserende læger.</p><p id="p13"><br /><em style="bold">Mystisk egernfund i Kongelunden</em></p><p id="p14">Officielt findes der ikke egern på Amager. Alligevel har to drenge fundet et dødt egern i Kongelunden. Har egernet selv taget turen derover, eller har nogen sluppet det ud i et forsøg på at berige den amagerkanske natur? Spørgsmålet er ubesvaret.</p><p id="p15"><br /><em style="bold">Salling vraget som V-kandidat i Tårnby</em></p><p id="p16">Venstres mangeårige spidskandidat i Tårnby, Ebbe Salling, er vraget. Louis Hjelmsø vandt partiet opstillingsmøde, og hans opgave er at vippe Henrik Zimino af pinden. "Vi skal vinde det tabte mandat tilbage fra 2005 og gerne vinde et nyt ved næste valg," siger han.</p><p id="p17"><br /><em style="bold">trekantsgrunden ramt af aflysning</em></p><p id="p18">Boligprojektet på trekantsområdet over for DR-Byen bliver alligevel ikke til noget, fordi økonomien ikke længere hænger sammen. Finansieringsmodellen, der skulle sikre billige boliger i København, hænger ikke sammen på grund af stigende renter og faldende ejendomspriser. Overborgmester Ritt Bjerregaard (S) vil forsøge at finde en anden model for billige boliger, men Venstre vil ikke støtte projektet, og SF og Radikale føler sig ikke forpligtede til at støtte overborgmesteren, efter Socialdemokraterne for nylig indgik budgetforlig med de borgerlige partier.</p><p id="p19"><br /><em style="bold">Godt bidrag til nærdemokratiet</em></p><p id="p20">Et år efter etableringen af Amagers to nye lokaludvalg fortæller Birgitte Thuesen Maltesen fra Amager Vest Lokaludvalg om en overraskende positiv evne til at finde til enighed i de meget bredt sammensatte lokaludvalg. "Jeg tror, det handler om vores lokale forankring - vi bor her og lever her," siger hun til Amager Bladet.</p><p id="p1">Det var de helt brede smil, der blev luftet lørdag formiddag, da bestyrelsesformand i Fremad Amagers aktieselskab, Todi Jónsson, og formændene for Fremad A. og Kastrup Boldklub, Erik Truelsen og Erik Brise, efter længere tids forhandling kunne sætte deres signaturer på den samarbejdsaftale, der skal bane vejen for et fælles fodboldflagskib på Amager.</p><p id="p2">Der skrives således et nyt kapitel i det fodboldeventyr, som færingen satte i søen, da han sammen med en gruppe investorer overtog aktiemajoriteten i Fremad Amager for knapt et år siden. De to gamle rivaler danner fælles front på grønsværen fra næste sæson - indtil videre i Sundby Idrætspark, i blå og hvide farver.</p><p id="p3"><br /><em style="bold">Aktiekapitalen udvidet</em></p><p id="p4">Fremads aktieselskab har netop udvidet aktiekapitalen med 3,5 millioner kroner, og bestyrelsesmedlem Karsten Østergaard forventer en yderligere pengeindsprøjtning i løbet af et halvt års tid. Alle de klubber, der deltager i FC Amager, får ens aktieposter i selskabet.</p><p id="p5">"Det er selvfølgelig ikke en bestemmende aktiepost, men bliver det her den succes, som vi håber på - à la FCK - så bliver klubberne rige. Det her har været min store drøm, lige siden der blev indført professionel fodbold i Danmark," fortæller Østergaard.</p><p id="p6">Fremad Amager har to bestyrelsesposter i FC Amager, mens de øvrige klubber vælger et fælles medlem til bestyrelsen.</p><p id="p7">Også Kløvermarkens Forenede Boldklubber og Amager FF er skrevet ind i samarbejdsaftalen, men kan først give endeligt tilsagn efter interne generalforsamlinger. Kastrups medlemmer sagde ja tak til en overbygning baseret på Fremads licens allerede i november 2006, men klubbens alliance med Tårnby Boldklub, i Amager United, forhindrede et lynægteskab.</p><p id="p8">Drømmen om en slagkraftig fodboldalliance på Amager har eksisteret i over 20 år og fik ny næring, da Fremads daværende formand, Karsten Østergaard, og Kastrup Boldklubs Søren Mortensen inviterede interesserede amagerklubber til stormøde i oktober 2005. Af de ti klubber, der viste interesse, er de fire stadig med i planerne.</p><p id="p9">Søren Mortensen blev efter stormødet udnævnt til tovholder for det ambitiøse forsøg på at forene fodboldøen, men trak sig i baggrunden sidste år, da Todi Jónsson tog over i Fremad.</p><p id="p10">"Det var der jo en årsag til, nemlig at vi skulle have overstået vores ægteskab med Amager United. Udgangspunktet var jo også, at der skulle professionelle folk til, for nu har vi amatører kvajet os nok. Lige nu er der så fire klubber med i aftalen, men det er ingen hemmelighed, at både B 1908 og Dragør Boldklub har været med et langt stykke hen ad vejen. Så de bliver kontaktet med henblik på at gøre kredsen endnu større. Hensigten var jo oprindeligt en Amager Boldklub, og det er det stadigvæk," fastslår Mortensen.</p><p id="p11"><br /><em style="bold">Hængepartier</em></p><p id="p12">Spørgsmålet er nu, om Kastrup Boldklubs førstehold, der p.t. spiller i Danmarksserien, kan agere reservehold for FCA, ligesom KB fungerer for FC København. Det kræver velvilje fra DBU, da Kastrup ikke har kontraktfodbold,og reglerne om spillernes tilhørsforhold ikke umiddelbart giver mulighed for at rykke dem frem og tilbage mellem moderklub og overbygning. Men Kastrup skal fungere som rugekasse for FCA-talenterne, også selv om Fremads andethold officielt må agere reservehold for FC Amager.</p><p id="p13">Det er også usikkert, hvorvidt holdet kan træne på det eftertragtede fodboldanlæg i Kastrup, siger Østergaard:</p><p id="p14">"I og med at selskabet er registreret i Københavns Kommune, så kan der komme nogle problemer. Men vi vil selvfølgelig helst træne der, hvor faciliteterne er bedst."</p><p id="p15">Ambitionen er fortsat et solidt økonomisk fundament, der kan bringe Superligafodbolden til Amager inden for få år.</p><p id="p1">HELE ØEN: Da forfatteren Gustav Wied er lærer ved Sundby Realskole fra 1887 til 1889, affyrer han en dag et skud med en pistol som en del af undervisningen.</p><p id="p2">Seksuelt misbrug og fattigdom er en del af fofatteren Iris Garnovs opvækst på Islands Brygge i 1940' erne. Det og mange andre oplevelser tager tidligere bibliotikar Helge Scheuer Nielsen fat på i sin nye udgivelse » Forfattere på Amager, en notesbog « . Den lille bog giver en kort introduktion til 11 kendte danske forfattere, som enten har boet, arbejdet eller besøgt Amager i deres levetid. Det er Herman Bang, Gustav Wied, Edvard Brandes, Carl Ewald, Thit Jensen, Tove Ditlevsen, Margarete Steffin, Hans-Jørgen Nielsen, Peter Ronild, Iris Garnov og Klaus Rifbjerg.</p><p id="p3">Fra noter til bog Helge Scheuer Nielsen har samlet materiale til sin bog i ualmindeligt mange år.</p><p id="p4">» Siden jeg var 17-18 år har jeg læst en kolossal masse. Og så har jeg undervejs skrevet sedler til mig selv om, at den her forfatter har noget at gøre med Amager, « fortæller den nu 72-årige forfatter.</p><p id="p5">Både hans interesse for Amager og provisorietiden fra 1885 til 1894 er baggrunden for den nye notesbog.</p><p id="p6">» Jeg har skrevet bogen, fordi jeg var med til at starte Sundby Lokalhistoriske Arkiv og har været bibliotikar på Amager. Og så har jeg dyrket provisorietiden, hvor Edvard Brandes og Viggo Hørup kæmpede for demokratiet, mens statsminister Estrup regerede mod Folketingets flertal, « siger Helge Scheuer Nielsen.</p><p id="p7">Han fortsætter: » Dels vil jeg altid gerne gøre reklame for Amager. Jeg voksede selv op på Islands Brygge og har været knyttet til Amager hele mit liv. Og så synes jeg, at det er lidt sjovt, at de her kendte navne tager til øen. « I flæng nævner Helge Sheuer Nielsen, at Klaus Rifbjerg boede på Ingolfs Allé, at Gustav Wied underviste på Frankrigsgade, og at Herman Bang besøgte en del caféer på Amager, der er omtalt i bogen.</p><p id="p8"><br /><em style="bold">Smittende læselyst</em></p><p id="p9">Det er den tidligere bibliotikars ønske, at andre får lyst til at læse de beskrevne forfatteres værker.</p><p id="p10">» Jeg håber, at læserne vil få inspiration til at læse nogle af de bøger, jeg selv holder meget af. Eksempelvis Iris Garnovs bog » En utrolig historie « . Hun havde en opvækst under forfærdelige forhold, der minder om Tønder-sagen, « slutter Helge Scheuer Nielsen.</p><p id="p11">Bogen » Forfattere på Amager, en notesbog « kan købes for 50 kroner, hvis man sender en mail til Helge Scheuer Nielsen på hsnbf@email. dk.</p><p id="p1">Langt ind i folketinget er der modstand mod at bygge 260.000 kvadratmeter boliger på Amager Fælled. Det blev understreget i sidste uge på det store borgermøde, som Amager Vest Lokaludvalg sammen med Amager Fælleds Venner og en række andre organisationer havde indkaldt til på Skolen ved Islands Brygge.</p><p id="p2">En tæt pakket idrætshal fik her en beskrivelse af alternativerne til det kontroversielle byggeri.</p><p id="p3">Blandt dem var seks folketingsmedlemmer, og flere af dem erklærede, at de er modstandere af at bebygge Amager Fælled, som rummer noget af Danmarks sidste oprindelige natur.</p><p id="p4">En af dem var den radikale Ida Auken, som er tidligere miljøminister for SF. Hun vil ligesom SF have undersøgt, om der kan findes et alternativ i Ørestaden til det byggeri på 2300-2500 boliger, som et flertal i Borgerrepræsentationen har sagt ja til at bygge på fælleden. Salget af arealet på Fælleden er en del af en 24 år gammel politisk aftale, som skal finansiere metrobyggeriet.</p><p id="p5">" Der er få steder i Danmark, der kan matche den kvalitet af natur, som vi ser her. Så det er en perle for hele Danmark. Det er værd at have med i overvejelserne, for når først der er bygget på Amager Fælled, kan det ikke gøres om," sagde Ida Auken.</p><p id="p6">Meget værdifuld natur At det er en unik natur, blev på mødet understreget af lektor emeritus Peter Vestergaard fra Københavns Universitet. Han holdt et indlæg om naturen på fælleden og fortalte, at strandengs-arealet er et op mod 7000 år gammelt stykke urnatur. Det er rigt på både planter og dyr og rummer en række planter, som er meget sjældne, bl. a. rødlistet brændeskærm. Ifølge Peter Vestergaard er der tale om en meget værdifuld naturtype.</p><p id="p7">Og den skal bevares, mener Ida Auken: " Det er 5000 års natur, som vi ikke får tilbage, hvis vi fortryder byggeriet om 15 år. Vi synes i Det Radikale Venstre, at det er en perle i vores by, og vi synes ikke at det er mest oplagte sted at bygge. Derfor synes vi, at det skal undersøges, om der er alternative steder, hvor man kan hente finansieringen," sagde hun.</p><p id="p8"><br /><em style="bold">Appel til borgerne</em></p><p id="p9">Konkret foreslog Ida Auken, at det udvalgte areal på fælleden skal fredes, mens et andet område i Ørestaden så skal affredes og bebygges.</p><p id="p10">" Men så må jeg også appellere til jer: Så skal I være villige til at acceptere byggeriet et andet sted," sagde hun til forsamlingen.</p><p id="p11">Også SFs Trine Torp, Alternativets Christian Poll og Enhedslistens Søren Eggen Rasmussen erklærede sig som modstandere af Amager Fælled-byggeriet.</p><p id="p12">Ingen af de tre regeringspartier Venstre, Det Konservative Folkeparti og Liberal Alliance var med på mødet.</p><p id="p13">Der er få steder i Danmark, der kan matche den kvalitet af natur, som vi ser her Ida Auken, folketingsmedlem, Det Radikale Venstre.</p><p id="p1">140 ÅR: » Jeg kender to virkelig store borgmestre i denne verden. Den ene er Urban. Den anden er overborgmesteren i Jerusalem. « Sådan sagde komikeren og entertaineren Danny Kaye til Amager Bladet under et besøg i november 1977 hos familien Urban Hansen i hjemmet på Store Møllevej.</p><p id="p2">Den 64-årige Danny Kaye kom direkte fra TV-Byen, hvor udsendelsen » Lørdagshjørnet « var blevet optaget.</p><p id="p3">Ovenstående er blot én af mange historier, der har været bragt i Amager Bladets 140-årige levetid.</p><p id="p4">Bogtrykker Theodor Nielsen udsendte det første nummer den 1. juli 1874. Det begyndte med fire sider -fra hans beskedne bladhus og bogtrykkeri blev ' Amager Avis' produceret.</p><p id="p5">Amager Bladet, som den senere kom til at hedde, voksede ikke alene i oplaget, men også i antal sider i redaktør Gunnar Haastrup Vigs tid.</p><p id="p6">HAN FIK UVURDERLIG betydning for Amager Bladets rolle i lokalsamfundet. Som forretningsfører og redaktør tegnede han Amager Bladets profil. Haastrup Vig trak sig tilbage i 1970, efter at have været Amager Bladets redaktør i 40 år. Ved afskeden med medarbejderne sagde Haastrup Vig: » Dét at være leder af Amager Bladet har jo ikke bare været et job, hvorved jeg tjente til livets ophold, et arbejde jeg kunne lide, men en livsopgave, der fyldte min tilværelse og gav mig mulighed for at kæmpe for alt, hvad jeg har mig kært. « En skelsættende dato i Amager Bladet historie er den 3. maj 1977, hvor bladet mistede dets mangeårige status som abonnementsblad.</p><p id="p7">De mange tilkendegivelser fra læsere og annoncører viste, at ledelsen havde handlet rigtigt.</p><p id="p8">» Når amagerkanere i fremtiden skal vide noget om, hvad der sker på øen, så er nyhedskilden Amager Bladet, « skrev chefredaktør Claus Arboe Rasmussen.</p><p id="p9">Men det er først og fremmest Theodor Nielsens sans for avisens rolle som lokal nyhedsformidler og sparringspartner, der skabte grundlaget for, at Amager Bladet i dag kan fejre et imponerende jubilæum i dansk avishistorie.</p><p id="p10">Haastrup Vig solgte Amager Bladet til Berlingske Lokalaviser, og bladet blev således medlem af en stor avis-familie. Det er bladet stadigvæk, omend ejeren i dag hedder North Media og lokalavisselskabet Østerbro-Amager.</p><p id="p11">Men der er også en verden uden for øen.</p><p id="p12">Amager er blevet landfast med Sverige, og Øresundsregionen er blevet et interessant objekt for mange mennesker. Og lige som broen bygger bro mellem mennesker, vil Amager Bladet også i fremtiden bygge bro mellem kommunegrænserne på vores flade ø. Dygtige bladfolk har gennem tiden forankret Amager Bladet i læsernes og annoncørernes bevidsthed -ja, den ældre generation af borgerne kan simpelthen ikke undvære Amager Bladet. Men også nyamagerkanere og den unge generation tager vi dybt alvorligt.</p><p id="p13">DET VAR BLANDT ANDET baggrunden for Danmarkshistoriens første medieprojekt i 1992, hvor 22 gymnasieelever fra Christianshavn og Tårnby fik mulighed for at producere en udgave af Amager Bladet.</p><p id="p14">» Eleverne fik nærmest frygtindgydende frie hænder, « skrev Berlingske Tidende onsdag 11.</p><p id="p15">november det år.</p><p id="p16">I den unge version af Amager Bladet kunne man på forsiden se overskrifter som » Sex er mit liv « og » Nøgen mand amok med haglgevær « . Men skal der bare bryster og skarpe sensationer til, før nutidens unge gider at læse aviser? Nej, budskabet var klart: Unge vil hellere høre almindelige menneskers mening end læse om politikere og beslutningstagere.</p><p id="p17">Amager Bladets ledelse og medarbejdere høstede gode erfaringer fra projektet. Samtidig med at vi støtter og omtaler livet på Amager i stort og småt, vil vi nemlig gerne være en aktiv lokalavis, som læserne kan bruge til noget.</p><p id="p18">Sproget og faconen er måske en anden end på redaktør Gunnar Haastrup Vigs tid, men ord på tryk er altid med vægt og bliver ikke hængende i luften eller forsvinder -som det talte.</p><p id="p19">Vi skildrer livet på Amager på godt og ondt, men vi er først og fremmest vågne observatører, hvis der træffes beslutninger, som forringer amagerkanernes vilkår. Dagbladene er forlængst begyndt at interessere sig for, hvad der sker på Amager. Sådan var det ikke i 1874, hvor Theodor Nielsen så ganske klart, at øen savnede et lokalblad.</p><p id="p20">Dagbladene bragte ikke meget nyt fra Amager, og ser man i Berlingske Tidende fra dengang, er det småt med Amager-nyheder. I de første dage omkring den første udgivelse bragte Berlingske Tidende en meddelelse om, at ' den ved Dragør Fyr sunkne fiskerbåd er funden'.</p><p id="p21">Den nyhed havde sikkert ikke fundet vej til Tante Berlingers læsere uden Amager Avis.</p><p id="p22">Tankevækkende er det også, at 140 år ikke løser alle problemer.</p><p id="p23">JEG KAN IKKE LADE VÆRE med at citere redaktør Kjeld B. Nilsson, som ved Amager Bladets 100 års jubilæum i 1974 skrev: » Når man pløjer gamle årgange af Amagers blad igennem, er det slående, hvordan de dagligdagsproblemer står uforandret på dagsordenen.</p><p id="p24">Væsentligt på grund af den triste omstændighed, at et århundrede ikke har været nok til at opfylde blot de væsentligste af Amagers ønsker.</p><p id="p25">I 1874 som i 1974 beklagede man sig over de fortvivlede forhold for trafikken over havneløbets broer, og ønsket om en havnetunnel har været fremført med hyppige mellemrum af desperate Amagere, som ville fritages for lunefulde brooplukninger. Alene den teknologiske udvikling har skabt variation i de suk, som Amagers beboere gennem årtierne har udstødt i Amager Bladets spalter.</p><p id="p26">Man har følt sig systematisk forsømt og forfordelt med hensyn til kollektiv trafik -først med elektriske sporvogne, siden med lokaltog, busser og bybanestrækninger.</p><p id="p27">Lossepladser, ildelugtende og forurenende industri -den, der tror, at forurening er et modeord skal blot læse Amager Bladet fra århundredets barndom -og en uforholdsmæssig tung andel i løsningen af storbyens sociale problemer har været lod i alle 100 år, Amager Bladet er udkommet.</p><p id="p28">Om 100 år er alting glemt, når ingenting får lov til at gå over i historien. Man kan såmænd undre sig over, at et belastende indslag i amagernes daglige tilværelse som » Bommen « på Amagerbrogade, hvor der blev afkrævet afgifter for at passere fra Amagerland til Amagerbro, overhovedet lod sig nedkæmpe. Men det tog også mere end det halve århundrede af vor levetid.</p><p id="p29">Udviklingen rider langsomt, siger man.</p><p id="p30">Det tør vi godt også sige » Ama'r « på.</p><p id="p31">Hvis Ellehammer havde været endnu tidligere på færde, havde vi såmænd kunnet fejre endnu mere imponerende jubilæer med Amagers lufthavnsproblemer. « VED AMAGER BLADETS 140 års jubilæum er ordene de samme, men de positive sider af øen er ikke gået i glemmebogen.</p><p id="p32">Det er dét, vi afspejler i denne jubilæumsavis, hvor sammenhold og lokalpatriotisme har haft overordentlig betydning for øens udvikling. For detailhandelen. For virksomhederne. For kulturlivet.</p><p id="p33">For beboerne. Og for Amager Bladet.</p><p id="p34">Så selv om dagene nu bliver kortere, så ser vi lyst på fremtiden. Ama'r!.</p><p id="p1">Det er et stykke tid siden Nordea-fonden med en donation på 55 millioner kroner og udlodningsmidler til friluftsliv fra Friluftsrådet på fem millioner satte gang i et projektprogram for Naturpark Amager.</p><p id="p2">Der skulle være andet end natur, uden at det går ud over naturoplevelsen.</p><p id="p3">Projektet, som blev sat i gang, svarer nogenlunde til Regnar Lodbrogs krav til skønheden Kraka om at komme nøgen, men ikke upåklædt, alene men ikke uledsaget.</p><p id="p4">Opgaven er at lokke gæsterne til at bevæge sig rundt mellem hovedindgange og de såkaldte støttepunkter; der skal være en grund til at bevæge sig i terrænet Et team bestående af Møller &amp; Grønborg med Adept, SNC-Lavalin Atkins og BARK Rådgivning er blevet udpeget som vinder af projektkonkurrencen for udvikling af Naturpark Amager.</p><p id="p5">Vinderforslaget giver sit bud på den arkitektoniske udformning af tre nye, letgenkendelige hovedindgange langs Ørestad og samlingssteder for naturoplevelser og friluftsaktiviteter som kajak, fiskeri og badning langs kysten ved Kalvebod Fælled og Amager Fælled. Hovedindgange kommer til at ligge ved Naturcenter Amager, Asger Jorns Allé og DR Byen, hvor der er faciliteter til naturformidling.</p><p id="p6">Fire blå støttepunkter langs kysten, der med bådebroer og overdækkede arealer skal fungere som samlingssteder for naturoplevelser og vandaktiviteter såsom kajak, fiskeri og badning.</p><p id="p7">Nu forestår yderligere et par år med planlægning af detaljer, myndighedsbehandling i tre kommuner og endelig den praktiske udførelse og så er millionerne også brugt.</p><block><p>Ledelsessituationen er fuldstændig uholdbar på det 4 mia. kr. dyre prestigeprojekt Amager Bakke efter et dramatisk bestyrelsesopgør om direktør Ulla Röttger. </p></block><p id="p1">BASKETBALL: Hvis BK Amager havde planer om at revanchere sidste sæsons samlede DMsemifinale-nederlag til Stevnsgade, så kom de hurtigt på andre tanker.</p><p id="p2">Værterne fulgte kun med i de første fem minutter frem til stillingen 7-6. Herefter stod der Stevnsgade på det hele. Anført af holdets nye amerikanske forward, Jordan Sullivan, lavede gæsterne 11 point på stribe til føring på 7-17. 1. periode sluttede 11-18.</p><p id="p3">Stevnsgade-dominansen fortsatte i 2. periode. Amager havde svært ved at komme til kvalificerede afslutninger mod de velspillende gæster.</p><p id="p4">Hos Stevnsgade lyste især Ida Tryggedsson Preetzmann op. Med ikke færre end 14 point i 2. periode var hun stærkt medvirkende til, at Nørrebro-holdet trak afgørende fra.</p><p id="p5">Stevnsgade vandt perioden med hele 11-29 og kunne gå til pause med en bundsolid føring på 22-47.</p><p id="p6"><br /><em style="bold">Tre ud af tre</em></p><p id="p7">Amager kom bedre med i 2.halvleg, men formåede på intet tidspunkt at true Stevnsgades sejr, som blev på 59-80, efter at 3. og 4. periode sluttede henholdsvis 19-20 og 18-13.</p><p id="p8">Ida Tryggedsson Preetzmann og Jordan Sulivan overskyggede alt og alle. Tryggedsson blev kampens topscorer med 33 point, mens Sullivan tegnede sig for 23 point.</p><p id="p9">Sejren var Stevnsgades tredje i lige så mange forsøg i indeværende sæson.</p><block><p>Der var tale om en blank afvisning, da bestyrelsesformand Lars Weiss for otte måneder siden blev spurgt om, hvorvidt det kriseramte kommunale affaldsselskab Amager Ressourcecenter (ARC) havde planer om at overtage driften af skraldebilerne i Københavns Kommune. </p></block><p id="p1">Det var dengang, da danskerne fik småkagen galt i halsen, da Kølig Kaj vandt Melodi Grand Prix. Og det var dengang, da Aqua hærgede kloden rundt med deres sang om et stykke legetøj. Men det var også dengang, hvor københavnerne fik et nyt spillested, der ikke var bange for at præsentere bands fra hele den musikalske palet. </p><p id="p2">28. februar 1997 blev dørene åbnet til den nye udgave af Amager Bio. Cowboyrækkerne og popcornmaskinerne var afløst af fadølsanlæg og en stor koncertsal. </p><p id="p3">Det var kulminationen på en lang kamp om den gamle biograf. </p><p id="p4">De lokale ville have kultur, og A.P. Møller, der ejede bygningen, ville have en Netto. Det endte med en aftale, der gav Københavns Kommune brugsret over lokalerne, og A.P. Møller fik en Netto i nærheden.</p><p id="p5"><br /><em style="bold">600 bedste venner</em></p><p id="p6">Onsdag aften er det præcis 10 år siden, at amagerkanerne fik deres spillested. 600 af bioens bedste venner er samlet for at fejre deres fælles projekt. Hvis enhver kan defineres ud fra sine venner, er Amager Bio en forvirret størrelse. Men det er netop charmen. Det er det gennemgående budskab i den lange række af skåltaler. </p><p id="p7">»Her kommer upcoming bands, her kommer de etablerede bands, og så kommer der dem, man ikke anede eksisterede længere,« får kultur- og fritidsborgmester Martin Geertsen (V) sagt med en slet skjult hentydning til aftenens konferencier, Frede Fup.</p><p id="p8">Stedet har haft besøg af omkring 1.000 bands og solister. De har haft navne, der får anmelderne til at overskrive notesblokken med superlativer. Og de har haft navne, der skriger på fadøl og folkefest. Fra de eksperimenterende amerikanere i Flaming Lips til Sussi og Leo. Fra danskspoget hiphop med Malk De Koijn til beatles-kopierne i RubberBand. </p><p id="p9">»Vi satser på at lave koncerter af høj kvalitet. Og så kan det lige så godt være hiphop som metal,« fortæller Jesper Nordahl, der har været leder siden starten. </p><p id="p10">Fortsættes side 4</p><p id="p2">Smarte cafeer, livsstilsbutikker og eksploderende boligpriser vidner om, at Amager er in. Om blot en måned åbner Metroen, og det puster liv i drømmen om en gylden fremtid hos øens handlende og ejendomsmæglere.Det er ikke til at opdrive en forretning på Amagerbro, som ikke har gyldne håb for fremtiden. Nye smarte cafeer skyder op, livsstilsbutikker åbner, Amager Centret udvider, og huspriserne stiger, i takt med at Amager forvandler sig til et attraktivt område. På øen er man enig om, at Metroen vil sætte endnu mere fart på udviklingen. Marlene Wessel er én af de unge amagerkanere, der satser på den nye trend. Hun driver på andet år en skoforretning i Holmbladsgade fyldt med moderne sko, man før i tiden skulle til Indre By for at finde.</p><p id="p3">"Hold bare skindet på næsen, indtil Metroen åbner, så skal der nok komme penge i kassen, lyder ordsproget herude," siger Marlene, der selv tror, Holmbladsgade bliver Amagers nye knudepunkt. Den positive udvikling på Amagerbro skyldes ikke mindst Metroen, mener Otto Anker Nielsen fra Center for Trafik og Transport. "Metrostrækningen, der åbner til oktober med stationer på foreløbig Christianshavn, Amagerbro og Lergravsparken, kan betyde, at Amager bliver en del af København city," siger han. Amager Centrets direktør, Marianne Karlsen, satser også på, at Metroen vil få flere kunder til at lægge vejen forbi centret. Ifølge Ørestadsselskabets trafikberegninger vil omkring 6.000 mennesker dagligt benytte Amagerbro Station, der ligger lige ved hovedindgangen til Amager Centret. Og i 2010 vil tallet være helt oppe på 16.000 passagerer om dagen, forudser selskabet. Over 30 procent af passagererne vil være folk, der i dag ikke benytter sig af offentlig transport og dermed ikke før er kommet i nærheden af centret på vej til eller fra arbejde.<br /><em style="bold">Det gyldne stykke</em><br />
 Også den lokale sammenslutning af detailhandlende på Amager, Sundbyernes Handelsforening, glæder sig over Metroens snarlige åbning. "Vi døjer med dårlige trafikale forhold på Amager, og derfor er Metroen et kærkomment supplement til kunderne. Det tager kun fem minutter at komme fra Indre By herud, og vi satser naturligvis på, at Metroen giver flere kunder til området," siger formand Lars Albrecht. Holmbladsgade på det centrale Amager har gennem de seneste fire år fået en større skønhedsbehandling i form af byfornyelse og facaderenovering. En gåtur op og ned ad gaden vidner om, at flere tager springet og åbner utraditionelle forretninger. Designertøj, moderigtige sko, cafeer for det unge publikum og livsstilsbutikker erstatter de gamle værtshuse, købmænd og bedemandsforretninger. På Amager kaldes denne lille bydel for Det Gyldne Stykke underforstået: dér, hvor der sker noget. Ifølge Lars Albrecht åbner der cirka syv nye forretninger om året i Amagerbro-kvarteret alle af den smarte og tidssvarende slags. "Det er en god blanding af sjove blomsterbutikker, kunsthåndværk og store kæder inden for f.eks. mobiltelefoni," siger han.<br /><em style="bold">Huspriserne eksploderer</em><br />
 Den positive udvikling har heller ikke forbigået hus-priserne på Amager. Danbolig på Christianshavns Torv og Sundbyvester Plads oplever i disse år en stærkt stigende interesse for at flytte til øen. En treværelseslejlighed på Islands Brygge og ved Christmas Møllers Plads koster i dag i omegnen af 1,8 mio. kr. - dobbelt så meget som for fem år siden. "Det er typisk karrierefolk med gode indtægter, der ikke gider hus og have- løsningen, som køber sådan en lejlighed," siger Torben Hald fra Danbolig. I Holmbladsgade er billedet det samme. Førhen var det kun amagerkanere eller prisbevidste jyder, der købte lejligheder i dette område, men nu sælges de også til tilflyttere fra Østerbro og Frederiksberg. "For fire år siden fik man en typisk lejlighed her i kvarteret smidt i nakken. I dag kan vi sælge en toværelsers til en lille million kroner," siger Henrik Frederiksen fra Nybolig. Danbolig forventer endnu højere priser i området, når Metroen åbner. <a href="mailto:jpk@jp.dk">jpk@jp.dk</a></p><p id="p1">Museum Amager spænder vidt, og som besøgende kan man både dykke ned i historien om den nederlandske indvandring i Store Magleby og om livet i skipperbyen Drag ør.</p><p id="p2">Museum Amager består af fire museer: Amagermuseet, Drag ør Museum med museumskutteren Elisabeth K571, Danmarks Lodsmuseum og Mølsteds Atelier.</p><p id="p3">Der er udarbejdet en samlet handlings-og forskningsplan for Museum Amager, men de enkelte udstillingssteder har hver deres særpræg og giver på hver sin måde et indblik i Amagers unikke lokalhistorie.</p><p id="p4">Og selvom kommunens borgere måske nok betragter Museum Amager som deres lokalmuseum, kommer et flertal af gæsterne nu udefra, fortæller museumsleder Søren Mentz. Og det kræver noget andet af formidlingen, for mens en del af historien vil være velkendt for de lokalkendte, er det nyt for andre gæster. Museet er gået fra at være et lokaltdrevet museum for de lokale til at være et professionelt museum for udefrakommende også.</p><p id="p5">I år har museet fokuseret skarpt på Amagermuseet, og museumsleder Sørens Mentz har inviteret Drag ør Nyt på en rundtur i de gamle bygninger i St. Magleby.</p><p id="p6">Og ser man bort fra lyden fra de startende fly, er det svært ikke at føle sig hensat til en anden tid, når man går gennem nyttehaven, hvor museets frivilliggruppe med liv og lyst dyrker både de grøntsager, som var hollænderbøndernes kendetegn, samt blomster i mange forskellige sorter, som er blevet fremavlet herude gennem tiden.</p><p id="p7">Her er bistader, får og geder, og idyllen er til at tage at føle på, da Drag ør Nyt under en skyfri forårssol går over de toppede brosten med museums leder Søren Mentz som engageret og entusiastisk fortæller.</p><p id="p8"><br /><em style="bold">Amagermuseet</em></p><p id="p9">Amagermuseet består af to firlængede gårde. Den gamle museumsgård, der blev erhvervet i 1921, og Nordgård, der blev en del af museet i 1973.</p><p id="p10">Tilsammen fortæller gårdene og omgivelserne historien om den hollandske indvandring til Amager - hidkaldt af Christian II i 1500-tallet.</p><p id="p11">De hollandske indvandrere havde forstand på grøntsagsdyrkning og blev kendt som Kongens Amagere, men foruden at levere grøntsager til hoffet solgte de også deres grøntsager på Amagertorv i København.</p><p id="p12">Magasinrum med fryser museet er i fuld gang med at etablere magasinrum.</p><p id="p13">Amagermuseet har tidligere haft en del ting opmagasineret på lofter rundtomkring på gårdene i St. Magleby landsby - og selvom man ikke har problemer med skimmelsvamp - er det godt at få flyttet de mere følsomme ting til et bedre magasin, fortæller Søren Mentz.</p><p id="p14">Magasinet rummer også en fryser - så skulle en genstand være offer for borebiller, bliver de bogstavelig talt frosset ud.</p><p id="p15">Med penge fra Slots-og Kulturstyrelsen indleder museet samtidig en kassationsrunde.</p><p id="p16">Har man for eksempel seks river, bevarer man kun den ene, hvor man kender historien - det der i museumsverdenen kaldes proveniens.</p><p id="p17">De håndskrevne kartotekskort og data på computer køres sammen, så man får ét samlet arkiv.</p><p id="p18">Endvidere er gårdenes facader gennemgået, og en ny brand-og tyverialarm er installeret, så systemet er helt up to date.</p><p id="p19">Der er blevet kalket og istandsat vinduer, og Museum Amager har udskiftet de seks gamle gasfyr - heraf de fire på Amagermuseet.</p><p id="p20">Det bremser for den museale udvikling, at man må prioritere bygningerne - men er nødvendigt, konstaterer Søren Mentz.</p><p id="p21">Amagermuseet har længe været et aktivitetssted, og levendegørelsen i juli måned, der er meget populær hos gæster i alle aldresgrupper, er veludviklet. Det betyder ikke, der ikke sker fornyelse, men aktiviteten ligger i rygraden, smiler Søren Mentz, der fortæller, at man derfor nu har sat fokus på at forbedre udstillingerne.</p><p id="p22">Lokal identitet - udstillinger og formidling I vor moderne verden er lokal identitet blevet mere udvandet - så den rodfæstethed, vi har på Amager - og ikke mindst i Store Magleby og Drag ør - er unik, konstateres det af Søren Mentz.</p><p id="p23">Museet viser, hvordan man levede engang, men det handler ikke om, at vi skal tilbage til det gamle, men om at vi kan kigge tilbage og bruge den viden i vor egen samtid, lyder det fra Søren Mentz.</p><p id="p24">Lokalhistorien skal sættes ind i noget større.</p><p id="p25">Et eksempel på dette er forårets særudstilling om Amagerhylden. Her sås det, at designet ændrer sig, mens navnet lever videre.</p><p id="p26">Når man går gennem Amagermuseet, ser man ikke alene, hvordan man indrettede sig i forgangne tider, men får også et fint billede af, hvordan man rent faktisk levede.</p><p id="p27">For eksempel i Dirch Jansens stue, hvor der er dækket op med hans og hustruens sølvbryllupsstel.</p><p id="p28">Dirch Jansen, der var ejer af Hollandsminde, var selv ivrig samler og lavede sit eget museum på sin gård, så Amagermuseet har også et righoldigt udvalg af invitationer, festsange og takkekort - og dermed et indblik i, hvordan man levede i lokalsamfundet, hvor det handlede om ikke at skille sig ud, men om at gøre, som alle andre.</p><p id="p29">Også - og måske ikke mindst - når man holdt sølvbryllup.</p><p id="p30">Genstandene på museet har stor proveniens, fordi man via lokalarkivet ikke alene har kunnet finde billeder af de oprindelige ejere og dem, der deltog i festerne, men også efterkommere, som kan bidrage til historien. Det gør det formidlingsegnet, fordi der er så mange ting - både genstande og navne, siger Søren Mentz.</p><p id="p31">Amagermuseet har også en drag ør-og en tårnbystue i den permanente udstilling - og skulle besøgende undre sig over, hvorfor Dirch Jansens standur står i Drag ørstuen, er forklaringen såmænd rent praktisk - der mangler fem centimeter i loftshøjden i Dirch Jansens stue, fortæller museumslederen med et grin.</p><p id="p32">I storstuen på Nordgård er der indlagt et nyt nænsomt lys, så man nu får lyst til at lægge hovedet tilbage og se loftets smukke udsmykning.</p><p id="p33"><br /><em style="bold">Moderne it i malerisamlingen</em></p><p id="p34">I malerisamlingen, der rummer den største samling af Julius Exners billeder fra Amager, er der installeret en stor, interaktiv skærm. Her kan gæsterne få en detaljeret beskrivelse af Exners liv, og børn kan gå på jagt i motiverne og for eksempel lede efter særlige beklædningsgenstande.</p><p id="p35">Med et stort smil berører Søren Mentz skærmen, hvorefter tonerne fra Heibergs vaudeville En søndag på Amager lyder ud i rummet.</p><p id="p36">Julius Exner er den første kunstner, der viste dansk folkeliv og satte bonden i fokus.</p><p id="p37">Men selvom han var en dygtig kunstner, er han stort set glemt i dag, fordi motiverne siger så meget om kunstnerens egen samtid. Det appelerer ikke til folk i dag, siger Søren Mentz. Men de sætter lys på livet på Amager.</p><p id="p38"><br /><em style="bold">Kål til København</em></p><p id="p39">Amagermuseet er i øjeblikket ved at opbygge en ny lege-og læringsudstilling: Kål til København.</p><p id="p40">Her vil være fotostater og interaktive skærme, og på væggen vil Mathilde fra ungdomsskolen via en projektor give den i rollen som bondepigen Cornelia. Trykker man hende på »maven«, taler hun og guider gennem udstillingen.</p><p id="p41">En stor bunke kål udført i plastic vil give børne mulighed for at forsøge sig med den ikke helt enkle kunst at stable kål, og gennem en »port« kommer børnene til »København« og kan blandt andet med forskellige gamle vægte opleve, hvordan et marked i København foregik.</p><p id="p42">Alle inspektører har arbejdet sammen om at skabe denne udstilling, og Nexus Kommunikation har hjulpet med at udvikle den tekniske del, siger Søren Mentz, der åbenlyst glæder sig til at modtage publikum i udstillingen, der vil appellere til både børn og voksne.</p><p id="p43">Teknologien er i høj grad taget med i formidlingen - der er også udviklet en app, der kan hentes til smartphonen, hvor man vil blive taget gennem highlight i udstillingerne.</p><p id="p44">Man arbejder tillige på udvikling af en app til en børnetur - en lydguide til at opleve museet med børneøjne.</p><p id="p45"><br /><em style="bold">Drag ør Museum</em></p><p id="p46">Drag ør Museum holder lukket i sommer på grund af renovering.</p><p id="p47">Men fra 2019 vil der blive fokuseret stærkt på Dragør Museum, fortæller Søren Mentz. I Drag ør er turisterne, og man vil i tæt samarbejde med Drag ør Turistkontor gerne løfte besøgstallet for museet, der holder til i et af byens ældste huse fra 1753.</p><p id="p48">Det særlige ved Drag ørs historie er, at det var en kvindeby - mændene sejlede - og det ses tydeligt i blandt andet interiør og finurlige ting, som byens sømænd har hjembragt fra fjerne egne gennem århundrede.</p><p id="p49">Museumskutteren Elisabeth K571, der ligger fortøjet i havnen ved Lodstårnet, er den sidste kendte kutter, der deltog i sejladsen af danske jøder til sikkerhed i Sverige i oktober 1943.</p><p id="p50">Drag ør Museum erhvervede kutteren i 2003, hvorefter den gennemgik en omfattende restaurering. I år er motoren istandsat, og det er muligt at komme ud at sejle en tur på Øresund med den historiske kutter.</p><p id="p51">I umiddelbar nærhed på havnen finder man Danmarks Lodsmuseum, der er etableret i Drag ørs gamle lodsstation.</p><p id="p52">Drag ør Lodseri blev grundlagt i 1684 som Danmarks første priviligerede lodseri.</p><p id="p53">I 1823 blev den nuværende lodsbygning, som museet nu ligger i, opført, og den fremstår i dag, som da lodserne den 1. januar 2006 forlod den og flyttede ud i den nye lodsstation i den gamle færgehavn.</p><p id="p54">Ud over at fortælle om lodsernes arbejde er her sommeren igennem aktiviteter for de besøgende - ikke mindst i børnehøjde - med særligt fokus på lodsens dag.</p><p id="p55">I Drag ør gamle by finder man det sidste af museerne under Museum Amager, nemlig Mølsteds Atelier.</p><p id="p56">Christian Mølsted, der er født i Drag ør, hvor han også bosatte sig med sin hustru og børn, var i sin samtid en anerkendt marinemaler, og atelieret viser et stort udvalg af hans arbejder.</p><p id="p57">Mølsteds Atelier holder åbent fra juli til midt september, og Mølsted Lav vil lave guidede ture.</p><p id="p58"><br /><em style="bold">Mulig ændring i statsstøtte truer</em></p><p id="p59">Fremtiden ser således på mange måder lys ud for Museum Amager. Der er en stærk frivillig tilslutning, et godt samarbejde med kommunen, lokalarkivet, bibliotekerne og turistkontoret. Museets protektor, den nederlanske ambassadør, viser også stor interesse og opmærksomhed.</p><p id="p60">Alligevel er Sørens Mentz bekymret på grund af den reform af tilskudsordningen til statsanerkendte museer, som kulturministeren har givet udtryk for, hun arbejder på.</p><p id="p61">Museum Amager er et provinsmuseum, siger han, men bliver fra ministerkontoret betragtet som et københavnermuseum - men mentalt ligger Drag ør langt fra København.</p><p id="p62">Kulturministeren vil ændre på reglerne for tildeling af statsstøtte, og det kan føre til en meget stram økonomisk ramme.</p><p id="p63">Det mindste et statsanerkendt museum i dag kan få i statsstøtte er én million kroner - det får Museum Amager - men det minimumsbeløb foreslås halveret - og i så fald skal tiden bruges på at søge fonde, konstaterer Søren Mentz. Her vil Museum Amager være oppe imod store museer med afdelinger til at søge fondsmidler, mens det på Museum Amager vil betyde flytning af ressourcer fra det faglige til det administrative.</p><p id="p64">Museum Amager er i en opdyrkningsfase, og han frygter, at man i kulturministeriet vil kigge på den gamle evalueringsrapport uden at opdage, at der er sket store ændringer og forbedringer.</p><p id="p65">Han håber derfor ikke mindst, at Drag ørs politikere vil bruge deres indflydelse på Christiansborg.</p><p id="p66">»En god museumschef er ikke alene administrator, men vil også bruge tid på det faglige,« siger Søren Mentz, der ikke lægger skjul på, at hans store ambition netop er fagligheden og formidlingen.</p><p id="p67"><br /><em style="bold">Anerkendt museumsmand og historiker</em></p><p id="p68">At Museum Amagers leder brænder for den historiske faglighed og dens formidling ses blandt andet af hans bidrag til Historien om Danmark, som blev vist på DR i bedste sendetid.</p><p id="p69">Søren Mentz har også bidraget til fembindsværket om Danmark og kolonierne. Her har han skrevet om blandt andet den danske handelsstation Tranquebar, og bøgerne har ud over store anmelderroser også modtaget Blixenprisen som årets bedste fagbog.</p><p id="p70">Formidling er en mærkesag, og museet planlægger at invitere nytilflyttere til kommunen til en sen eftermiddag, hvor lokalmiljøet præsenteres, ligesom man til september vil indbyde flygtningefamilier til besøg på museet.</p><p id="p71">Om nogle år fejres 500-årsjubilæet for den hollandske indvandring, og Søren Mentz håber, det vil blive hele kommunens jubilæum med en særudstilling, der skal vise historien op gennem tiden, og hvordan hollændernes ankomst stadig lever blandt borgerne herude.</p><p id="p1">140 ÅR: Amager er historien om industri, losseplads og danmarkshistoriens værste forbrydelser, men også strandparker, hippe kaffebarer og prisbelønnet arkitektur. Måske er Amager selve tværsummen af Danmark? Palle Strøm tog hjem til ' Lorteøen' for at se, hvad der sker, når man blander noget gammelt, noget nyt, Grøn Tuborg og caffe latte.</p><p id="p2">Jeg har en del venner, der ikke kan svare på det helt enkle spørgsmål ' Hvor kommer du fra?' De kan en lang remse af byer, de har boet i som børn, men de slutter altid af med at vælge én og sige, de nok mest kommer derfra. Det må være et grundlæggende behov. Man vil komme fra et sted.</p><p id="p3">Jeg kommer fra et sted. På en måde en pudsig provins med en stærk identitet kringsat af københavnere, der talte om, at man burde brænde broerne ud til ' Lorte-øen'. Det var ikke et drilleri, der bed, for det var jo rigtigt nok. Amager havde kedelig storindustri, stinkende kemikaliefabrikker, den gamle losseplads, hvor sigøjnerne boede, og hvad ved jeg.</p><p id="p4">Jeg plejede at kalde det ' Københavns Manhattan' for at tage lidt pis på det, men voksede alligevel op med en ukuelig stolthed over et Amager, der føltes som en uforanderlig størrelse de 32 år, jeg boede der. Men omkring årtusindskiftet skete der pludselig noget.</p><p id="p5">Da Amar Sushi åbnede på Øresundsvej, var jeg ved at kløjes i kaffen.</p><p id="p6">Det var, som om monolitten fra ' Rumrejsen 2001' var landet i et kvarter, der stadig mest havde grillbarer, smørrebrød og billig fastfood. Men det bredte sig. Når man ikke længere kommer på Amager hver dag, er det tydeligt, at der er sket noget siden dengang. Nye butikker, nye mennesker.</p><p id="p7">Flere unge, flere familier, flere hipstere på den ene eller anden måde.</p><p id="p8">Hipstere i bred forstand, ikke specifikt dem med pastelskjorter.</p><p id="p9">De store ryk kom med åbningen af metroen, en Ørestad med stjernearkitektur og nytænkende gymnasium, akvariet ' Den Blå Planet', DR Byen og kvartersløft i den ellers plagede Holmbladsgade.</p><p id="p10">Den gamle Amager Strand blev til en fantastisk strandpark, og Bryggen har fået et hipt søbad, hvor livet summer om sommeren. Selv den gamle Forbrænding skal genopføres, tegnet af Bjarke Ingels med skibakke på toppen.</p><p id="p11">De mere moderne franchises som Baresso er flyttet til øen, og Meyer har åbnet bageri midt på Amagerbrogade.</p><p id="p12">Tilsammen har det fjernet lidt af lorten ved Amager, og nye typer mennesker kan pludselig se sig selv bo på Amager. Folk fra Nørrebro og Vesterbro. Byen er ved at brede sig over broerne, og i mødet med det gamle Amager opstår noget særligt.</p><p id="p13">Da jeg var dreng, havde vi båd. En beskeden Fjord 27, der lå for anker i Københavns Motorbåds Klub eller bare KMK. En bådklub, der var så langt fra lystyachts, sejlersko og lille halsklud, man kunne komme. KMK lå midt mellem Benzinøen og Amager Forbrændingsanstalt. Det var mere goldt, end det var grønt. Så langt øjet rakte, var der støvede grusveje, storindustri med kæmpe skorstene og gigantiske siloer til brændstof. At nogen havde lagt en lystbådehavn netop her, virkede utroligt. De fleste medlemmer havde kaldenavne som Dykker-Kaj og Taxameter-Klaus.</p><p id="p14">Tonen i klubben var kammeratligt hård, men kærlig på en rigtig københavnermåde, som den var dengang i Anker Jørgensens brune 70' ere. Det var folk af støbningen Flyttemand Olsen og Stewart Stardust. Omgivelserne så aldrig ud til at genere nogen, men de færreste var der også for at sejle. De fleste sad i klubhuset med en kasse øl inden for rækkevidde i højt humør og hyggede. Sådan husker jeg det.</p><p id="p15">Nu er jeg her igen, 35 år senere.</p><p id="p16">Det er, som om noget af det Amager, jeg kommer fra, begynder her. Intet ser ud til at have forandret sig, da jeg svinger ind på Kraftværksvej, hvor Forbrændingen troner for enden af vejen, som den altid har gjort. På parkeringspladsen foran KMK's klubhus holder en enkelt bil. Det er en gammel, slidt Mercedes. Jeg havde ikke forventet, at der var nogen en tidlig tirsdag morgen, men i det fjerne kan jeg se en lidt kraftig, ældre mand med stok og blå overalls gå rundt og rumstere.</p><p id="p17">Da jeg begynder at tage billeder ind over hegnet, bevæger han sig målrettet over mod mig. Det er måske heller ikke høfligt af mig bare sådan at tage billeder, og jeg forsøger at vinke imødekommende. Da han kommer over, siger han venligt: » Vil du indenfor og kigge lidt? « Tæt på kan man se, han er en rar mand.</p><p id="p18">Da jeg fortæller, at vi havde båd her engang, lyser han op i et kæmpe smil. » Kom med over i klubhuset. Jeg skal lave ål til drengene, der kommer her klokken 12. « Sammen går vi over i det lille træhus, der engang husede juniorklubben.</p><p id="p19">Nu er det et ekstra klubhus med køkken og spisebord. Der er dækket op til syv. Manden hedder Horst, han er midt i halvfjerdserne.</p><p id="p20">» Vil du have en bajer? « Jeg kigger tøvende på mit ur. Den er 9.42.</p><p id="p21">» Ja, du kan også få en whisky. « Jeg nikker, og Horst hælder op i to små plasticglas.</p><p id="p22">» Det var da hyggeligt med lidt morgenselskab.</p><p id="p23">« Horst har været maskinmester det meste af sit liv på store fabrikker herhjemme, har rejst meget og set verden.</p><p id="p24">Nu har han en motorbåd, ' Gitte', der ligger i havnens ene hjørne. For enden af den ene mole har han bygget et hyggeligt læskur med borde, stole og udsigt til indsejlingen. Forbrændingen til venstre, Benzinøen til højre. Sammen med nogle af dem, der kommer til ål, har han bygget en nedgang til vandet og sat et ' Costa del Sol'-skilt op. Old school KMK-humor.</p><p id="p25">For nogle år siden blev det hipt med en lille motorbåd blandt yngre i København. KMK er særlig populær, fordi den også har bådpladserne inde foran Christiansborg i Frederikholms Kanal. De nye medlemmer har smarte briller, langt skæg, Kon-Tikihår og arbejder med medier. Ja, ikke ulig mig selv, minus skægget.</p><p id="p26">Horst kan godt lide de unge, men synes ikke, de helt har forstået ideen omkring KMK.</p><p id="p27">» De vil bare ud og sejle. De har aldrig tid til at drikke en bajer. « Som jeg står der og skåler, forstår jeg, hvordan det at drikke en bajer er så meget mere end at kæve. Det er en fredspibe, der går rundt til en indiansk powwow. Siger man nej til den, er det som at sige nej til venskabet og fællesskabet.</p><p id="p28">Efter den anden dram er Horst godt i gang med ålene, som han vender i paprika og rasp, inden de ryger på panden. Han betror mig, at hemmeligheden ved stegte ål er at blande raspen med lidt karry. Efter nogle timer sammen giver vi hånd, og Horst gør klar til næste hold ål.</p><p id="p29">Som jeg kører fra KMK, kan jeg ikke lade være med at smile over en verden, der er helt sin egen. Et fristed og noget af det bedste ved den gammeldags arbejderkultur, der også er Amager. Noget, jeg nær havde glemt.</p><p id="p30">Da jeg svinger fra Kraftværksvej og passerer Kløvermarken, slår det mig, at i al den tid, jeg var der, spurgte Horst ikke en eneste gang til, hvad jeg lavede, eller andre ting, der skulle afgøre, hvor fin jeg var. Jeg var bare velkommen.</p><p id="p31">Der er noget råt over Amager. Det har der altid været. Det er grundtonen, der både ligger i jargonen, og når man går på de vindblæste gader.</p><p id="p32">Tydeligst var det på Islands Brygge, der i min barndom var et vaskeægte arbejderkvarter med værtshuse og egen håndboldklub liggende i en baggård til Njalsgade.</p><p id="p33">LÆS VIDERE SIDE 8 Den hed MK 31 og fostrede flere af de senere ' bolsjedrenge', der gjorde det godt på landsholdet i 80' erne.</p><p id="p34">En af dem var Morten Stig Christensen, der voksede op i Hollænderdybet: » MK 31 var noget helt specielt for os. Et enormt sammenhold fra drengeårene.</p><p id="p35">Holdet bestod halvt af nogle fra folkeskolen, halvt af de lokale rødder. Klubhuset var et samlingssted for unge og gamle med billard, filmaftner og sommerlejr. « Træningsfaciliteterne husker jeg selv, fordi jeg startede som miniput, da min storebror Michael var træner.</p><p id="p36">Faciliteter er en overdrivelse.</p><p id="p37">Det foregik i gymnastiksalen på Lille Amagerbro Skole, hvor der kun var plads til, at man var tre i angreb ad gangen plus en stregspiller. Målet skulle pakkes ned, hvis man var de sidste, der trænede.</p><p id="p38">Jeg droppede håndbolden, fordi jeg ikke gad løbetræne rundt om Sundbyparken, men både min bror og Morten blev ved. De tilhørte nogle gyldne årgange, der vandt DM fire gange med MK 31 som drenge-og ynglingespillere.</p><p id="p39">» Vi kom meget på ' Brigade Bodegaen', hvor mange fik taget mødommen, om man så må sige, med øller, damer osv., « siger Morten.</p><p id="p40">» En klassisk MK 31-weekend var kamp om lørdagen i Sundbyhallen, så fest på ' Brigaden', der lukkede kl. 2, holde den kørende på morgenværtshus og så pølsevogn og ud og se fodboldkamp med Fremad Amager søndag formiddag. Folk fulgte med i, hvad vi lavede. Vi repræsenterede øen. Engang ude hos Fremad kom en af de lokale over og klappede mig på skulderen og sagde: ' Godt gjort.' Det var ' Makrellen', rockerhøvdingen fra Bullshit, der senere blev skudt på Agerlandsvej. « Sundbyhallen var det store håndboldtempel, hvor man kunne købe røde romkugler i den lille slikbod og pølser i cafeteriet, hvor Frank Arnesens far stod bag disken. De hårdeste kampe var mod nogle af de pænere klubber nordfra som Virum eller Holte.</p><p id="p41">Der blev taget fat, ikke mindst af Morten, der var kendt som en fighter.</p><p id="p42">» Vi syntes selv, vi var seje. Det var en del af vores selvforståelse. De kunne komme med hvad som helst, ' Lorte-øen' og alt det der. Det gjorde bare, at vi tænkte: ' Nu skal vi fandeme vise dem.' Nogle af de finere klubber syntes nok, vi var nogle bonderøve, men de fik respekt, da vi begyndte at vinde mesterskaber. « Måske var det omverdenens stempling af Amager som en lorte-ø, i hvert fald var følelsen af sammenhold meget tydelig, husker Morten.</p><p id="p43">» Hvis man var en fra kvarteret, var døren altid åben. Lige meget hvad man havde af problemer, havde brug for et sted at sove eller hvad som helst, så kunne samfundet herude samle sig omkring én og hjælpe. Det blev der aldrig stillet spørgsmål til. Uanset hvor lidt folk havde « " Nu skal man så heller ikke tro, at tiden har lagt et blindt arbejderromantisk slør over tingenes virkelige tilstand. Den hårdhed, der kunne vendes udad, havde også en barskere bagside. Meget af den mest voldelige kriminalitet i nyere tid er foregået på Amager, og alle, der har boet på Amager, kender nogen, det er gået galt for.</p><p id="p44">Nogen, der har drukket sig ihjel eller sidder i fængsel i dag. Det gælder både mig selv og Morten.</p><p id="p45">» I den gård, hvor vi boede, var der en familie med tre drenge og en far, der var psykopat. Han bankede dem.</p><p id="p46">En af drengene, lillebroderen, ville så gerne accepteres af os, der var lidt større, at han gjorde alt muligt åndssvagt.</p><p id="p47">Satte ild til alle sine skolebøger og klatrede op i tagrenden. Det gjorde bare, at han fik endnu flere tæsk. « Morten boede på Amager, indtil han blev tilbudt at komme til udlandet som professionel håndboldspiller.</p><p id="p48">Hans lillebror Troels bor stadig i kvarteret.</p><p id="p49">Man siger ofte, at folk, der kommer fra Amager, aldrig flytter derfra. Det er komikeren Christian Fuhlendorff måske et eksempel på. Han er opvokset i Tårnby og boede på vej med fodboldspilleren Nicklas Bendtner. Som ung flyttede han til Østerbro og Indre By, men for et halvt år siden flyttede han tilbage. Faktisk købte han Nicklas Bendtners barndomshjem mindre end 50 meter fra sit eget. Christian voksede op med en far, der var slagter, og en mor, der var økonoma.</p><p id="p50">» Jeg tror, jeg har fået noget rebelskhed af min far. Amager er jo lidt ved siden af København, og amagerkanere er sådan en slags australiere. Her går folk bare over gaden, når de vil, også selv om der holder en politibil.</p><p id="p51">De er skide ligeglade. Det er typisk Amager. « Han fortæller triumferende, hvordan Tårnby Kommune nægtede at betale for, at metroen skulle gå under jorden i Tårnby. Derfor kommer metroen op ved kommunegrænsen og kører over jorden det sidste stykke mod lufthavnen i Kastrup.</p><p id="p52">Vi sidder og drikker cortado på et af de mange kaffesteder, der er kommet på Amagerbrogade. Amager har ellers altid været bodegaens land med happy hour og et ' sæt' til 20 kr. bestående af øl og en sidevogn efter eget valg, så længe det var snaps eller bitter.</p><p id="p53">Nu er der muffins. Christian, der selv sysler med palæobrød hjemme i køkkenet, har valgt et økologisk valnødde-flute til kaffen.</p><p id="p54">» Da jeg var ung, ville jeg bare væk fra Amager, men efter nogle år fandt jeg ud af, at jeg var en outsider alle de steder, jeg så boede. Til sidst havde jeg boet nok steder, hvor jeg ikke følte, jeg hørte til. Her hører jeg til.</p><p id="p55">Amager har en særlig udgave af janteloven.</p><p id="p56">I stedet for ' du skal ikke tro, du er noget', er det her mere ' vi er ingenting, sammen', og det kan være ret befriende. « Stoltheden over Amager er på en måde stolthed på trods af alt det grimme.</p><p id="p57">Christian tager den lige en tak længere: » Ingen her var sure over, at man brugte navnet ' Amager' om Amagermanden, for folk her kunne godt forestille sig, sådan en kom fra Amager. Tænk, hvis han havde heddet ' Holtemanden'. Det havde folk i Holte nok ikke villet acceptere. « Vi forlader kaffebaren og går ud i regnen. Vi følges hen til Amager Centret, hvor Christian tager sin cykel.</p><p id="p58">» Engang var jeg flov over at sige, jeg kom fra Amager. Nu er jeg ligeglad. Noget af det, Amager har givet mig, vil jeg gerne give videre til min datter. « Gaderne og stortorvet i Amager Centret ligner sig selv, men da jeg kommer til det hjørne, hvor kundeservice plejede at ligge, stopper jeg op. Det er som en tidsportal mellem det gamle og det nye Amager. Forneden er åbnet et kæmpe serveringssted med caffe latte. Ovenover ligger centerpubben ' Amagerhylden', hvor den altid har ligget.</p><p id="p59">Det er kun formiddag, men man skal klemme sig ned for at få bord.</p><p id="p60">Der må ryges, og det bliver der. Her drikker man stadig kun Tuborg eller Hof. Ingen ville drømme om at betale 50 kr. for et eller andet ale-, stout-, mikrobryggeri-halløj. Tjeneren kommer over til en mand med kasket, tager den BT, han læser i, og lægger Ekstra Bladet. Det foregår uden ord eller blikke, og manden læser videre.</p><p id="p61">Folk hilser på hinanden. De fleste er over 60. Der bliver snakket, og når man kigger efter, bliver der faktisk også flirtet.</p><p id="p62">» Generer det, jeg ryger cigar? « spørger en mand, da en dame sætter sig ved det tilstødende bord.</p><p id="p63">» Nej, jeg ryger selv. Det er jo et af de sidste steder, man må ryge, « siger hun.</p><p id="p64">LÆS VIDERE SIDE 10 Hun tænder sin smøg, og så er snakken i gang. Ved det andet bord sidder to ældre par og skraldgriner.</p><p id="p65">Manden i midten har gang i den store underholdning, og jeg kan lige høre det sidste af en vittighed: » Der kommer masser af røvhuller, så du er også inviteret. « Så skraldgriner de igen.</p><p id="p66">Jeg er den eneste, der drikker kaffe.</p><p id="p67">Ville egentlig have bestilt en danskvand, men tænkte, det virkede for åndssvagt. Tænk, at man i en alder af 45 tænker over sådan noget. Jeg sidder i min hættetrøje fra American Apparel og åbner min MacBook Air.</p><p id="p68">Jeg kan godt selv se det ynkelige. Den er helt gal. Jeg hører overhovedet ikke hjemme her og er ren turist. Det ville være krukkeri at sige, at jeg plejede at komme sådan nogle steder. Det gjorde jeg ikke. Pludselig er jeg kommet over på den anden side. Jeg er ikke amagerkaner herinde. Jeg er hipster.</p><p id="p69">Jeg sætter kurs mod Amagers nok mest hyggelige og upmarket villakvarter omkring Ingolfs Allé. Her åbnede Henrik og Malene Ingolfs Kaffebar for 14 år siden. Her kommer den kreative klasse af den lidt venstresnoede slags, både når de spiser, hygger med venner, hører musik eller bare drikker nogle af de Cristal-øl, Henrik og Malene importerer fra Cuba. Henrik er engageret, når han fortæller.</p><p id="p70">» Vi var helt til grin de første fire år. Der kom ikke et øje. Vi sad og spiste aftensmad ved bordene og fattede ikke, hvorfor der ikke kom nogen. Vi kunne se, folk kiggede ind ad ruderne, men de kom ikke ind. Vores revisor bad os om at lukke. « De kæmpede med alle mulige lokale initiativer, og da de fik Nat &amp; Dags Københavnerpris, var det, som om det vendte. Efterhånden kunne de se, at dem, der plejede at tage ind til byen for at gå på café, kom hen til deres kaffebar i stedet, og i de sidste par år er der skabt en masse stamkunder.</p><p id="p71">I gårdhaven har de lavet en scene til musik, og lokale kunstnere har malet garageanlægget. Deres seneste påfund er en urban garden oven på garagen, hvor kokkene plukker ramsløg, og hvad årstiden ellers byder på.</p><p id="p72">" Nu bliver folk både gift, konfirmeret og begravet hernede. Altså holder gravøl. Det er helt fantastisk. Vi ville jo gerne skabe et sted, der var meget mere end kaffe og mad. Et sted, man mødes," siger Malene.</p><p id="p73">Kjeld Vilstrup, 60 år, er pro-træner i Københavns Flugtskytte Klub på Selinevej. Han har været medlem af klubben siden 1975 og fuldtidsansat siden 2000. Han har boet i Kastrup siden 1989.</p><p id="p74">Søndag er fodbold og Fremad Amager.</p><p id="p75">Det foregår i Sundby Idrætspark, der har ry for at være en stærk hjemmebane.</p><p id="p76">Jeg kommer ind på stadion, netop som dommeren fløjter kampen i gang. Der er allerede gang i stortromme og tilråb fra ' De Blåhvide Engle', der er Fremads fanklub. Bag Englene hænger et kæmpe banner, hvor der står ' Øens stolthed', og nedenfor står nogle voksne damer og sælger hjemmelavet kage. " Husk at købe kaffe og kage, og støt Fremad," lyder det fra højttaleren. Lidt inde i kampen dukker en solbrændt Frank Arnesen op i nydelig blå frakke og forsøger at snige sig op på tilskuerpladserne.</p><p id="p77">Da fansene opdager den gamle Fremad-legende, synger de: " Vi eeeelsker Arnesen." Fremad spiller mod GVI - Gentofte-Vangede Idrætsklub. Det giver mig en særlig helgardering, for jeg kommer fra Amager, men bor nu i Vangede.</p><p id="p78">Første halvleg er spændende og ender 2-2, da Fremad scorer et minut før tid. Folk rejser sig og brøler, mens højttaleren spiller Fremads slagsang med Kim Larsen: " Vi er dem, de andre ikke må lege med. Vi er det dårlige selskab." Jeg støder på min gamle ven Lars.</p><p id="p79">Han er på mange måder en typisk nybygger, der kommer med noget nyt til Amager. Han kommer fra Gentofte, og hans kone Anya kommer fra Fredericia.</p><p id="p80">De har tre børn, arbejder begge i DR og købte for lidt over 10 år siden et håndværkertilbud i det pæne Ingolfs-kvarter, et par huse fra Klaus Rifbjergs barndomshjem.</p><p id="p81">" Jeg kan godt lide, det er mere blandet her. Jeg gik på Maglegårdsskolen i Gentofte, og der var det ret vigtigt, man havde råd til Lacoste. Det havde vi ikke altid. Her er der ingen, der har råd til Lacoste, og det gør, at man ikke går så meget op i det. Man møder flere overraskelser på Amager.</p><p id="p82">Det er svært at blive klog på folk, og det er sjovt. Den anden dag kom min søn hjem og ville vise mig en musikvideo, Ibrahim havde vist ham ovre i skolen. Det var slet ikke en video, men Yahya Hassan, der læste digte op." Fremad har scoret igen, og stemningen på stadion stiger. Der lugter af hash. Frank Arnesen sniger sig ned fra tilskuerpladserne med et lille rævesmil. Fansene er i gang med en sang, der ender med "... det lugter af første division", men slår hurtigt over i " Vi eeelsker Arnesen".</p><p id="p83">Nu er der store planer med Fremad Amager. Et par folk udefra har sat sig sammen for at lave Fremad Amager til en god forretning, og det er blevet modtaget godt i klubben. Lars er også meget begejstret. Det er prøvet før, men måske lykkes det denne gang. Måske står stjernerne rigtigt med blandingen af gamle og nye kræfter. Dommeren fløjter. Fremad vinder 8-2.</p><p id="p84">Christianshavn er et helt særligt kapitel i historien om Amager. Spørger du folk på Christianshavn i dag, vil de fleste sige, de slet ikke bor på Amager. Christianshavn lavede tidligt en mild og usynlig løsrivelse og blev hurtigt Amagers Frederiksberg.</p><p id="p85">Det er et af Københavns hyggeligste kvarterer med det oprindelige Lagkagehus, den supercool klub Halvandet og restaurant Noma.</p><p id="p86">Christianshavns fortid som rimelig rå med baggårde, Gasolin, tunge værtshuse og grove typer kan være svær at få øje på, men faktisk var Christianshavn så vild i 70' erne, at de gamle Christianshavnere, der var trætte af hårde stoffer på Christiania, samlede en flok af de hårde drenge og kørte ud og bankede rockerne. Det var i hvert fald en del af folkemytologien.</p><p id="p87">Det var folk, der arbejdede på skibsværftet B&amp; W, havde hænder som køller og ikke var bange for nogen.</p><p id="p88">Nu bor her arkitekter, smykkedesignere og andre med finere hud.</p><p id="p89">Christianshavns rejse mod pænhed og gentrificering er godt på vej. Måske et varsel om, hvad andre dele af Amager bliver en dag. Nok ikke lige i overmorgen, men jeg kan godt forstå, at Amager er blevet hipt eller måske er lige på nippet til det. Det er ægte.</p><p id="p90">Folk har større udfordringer end work-life balance, og det giver alle ro til at have lige så kaotiske liv, som alle andre har, uden at foregive, man har styr på det. Der er lidt højere til loftet, og det blæser lidt friskere. Niveauet af selviscenesættelse er rekordlavt.</p><p id="p91">Folk på Amager er direkte i en verden, der ellers kan føles strategisk og kalkulerende. Nybyggerne er anderledes selvbevidste - hvis kommoden er lavet af drivtømmer, er det med vilje, ikke fordi man er fattig - men de kommer også med den dynamik, det overskud og den kreativitet, der hiver Amager fra potentielt at blive sin helt egen rådne banan til at blive frontierland.</p><p id="p92">Der, hvor det hverken er for sølle til, at nogen vil flytte dertil, eller så pænt, at de lokale mister stedet (hvornår var en københavner sidst i Nyhavn?).</p><p id="p93">I midten er der et sted, hvor grøden lige har den rigtige temperatur, som i eventyret med Guldlok og de tre bjørne. Så kommer der energi, og et nyt spændende kvarter kan tage form.</p><p id="p94">Det er mødet mellem det gamle og det nye, der gør det. Selv står jeg med et ben hvert sted. Med det ene er jeg amagerkaner og med det andet en af de nye. Jeg græder ikke over, at de gamle værtshuse lukker, og jeg elsker hver en ny kaffebar. Min kommode ville være af drivtømmer, hvis jeg havde råd, og samtidig vil jeg gerne drikke en bajer med Horst. Måske ender jeg tilbage på ' Lorteøen' en dag.</p><p id="p95">Måske ender det med at være Københavns Manhattan.</p><p id="p96">Hvis ikke det er grund nok til at synes om Amager, har Christian Fuhlendorff en mere konkret: » Jeg har altid tænkt, at Amager var et perfekt sted at bo, hvis der kom zombier. Så kunne vi først hejse broerne og så flyve væk fra lufthavnen i Kastrup. Problemet er selvfølgelig nok, at hvis der kommer djævle, dæmoner og zombier op af jorden, kommer de sgu nok op på Amager. « Palle Strøms artikel blev bragt i magasinet Euroman i februar 2014 og er gengivet med tilladelse fra både Palle Strøm og Euroman som et bidrag til Amager Bladets 140 års jubilæum.</p><p id="p97">UJeg plejede at kalde det ' Københavns Manhatten' for at tage lidt pis på det, men voksede alligevel op med en ukuelig stolthed over et Amager, der føltes som en uforanderlig størrelse, jeg boede her. U Da Amar Sushi åbnede på Øresundsvej, var jeg ved at kløjes i kaffen. Det var, som om monolitten fra ' Rumrejsen 2001' var landet i et kvarter, der stadig mest havde grillbarer, smørrebrød og billig fastfood.</p><p id="p98">Men det bredte sig. UNu er jeg her igen, 35 år senere. Det er, som om noget af det Amager, jeg kommer, begynder her. Intet ser ud til at have forandret sig, da jeg svinger ind på Kraftværksvej.</p><p id="p99">UDer er noget råt over Amager. Det har der altid været. Det er grundtonen, der både ligger i jargonen, og når man går på de vindblæste gader. Tydeligst var det på Islands Brygge, der i min barndom var et vaskeægte arbejderkvarter. USundbyhallen var det store håndboldtempel, hvor man kunne købe røde romkugler i den lille slikbod og pølser i cafeteriet, hvor Frank Arnesens far stod bag disken. UDer må ryges, og det bliver der. Her drikker man stadig kun Tuborg eller Hof. Ingen ville drømme om at betale 50 kr. for et eller andet ale-, stout-, mikrobryggerihalløj.</p><p id="p100">Tjeneren kommer over til en mand med kasket, tager den BT, han læser i, og lægger Ekstra Bladet. Det foregår uden ord eller blikke, og manden læser videre.</p><p id="p101">UJeg er den eneste, der drikker kaffe.</p><p id="p102">Ville egentlig have bestilt en danskvand, men tænkte, det virkede åndssvagt. Tænk, at man i en alder af 45 tænker over sådan noget. Jeg sidder i min hættetrøje fra American Apparel og åbner min MacBook Air.</p><p id="p103">Jeg kan godt selv se det ynkelige. Den er helt gal.</p><p id="p104">Jeg hører overhovedet ikke hjemme her og er ren turist. UFremad har scoret igen, og stemningen på stadion stiger. Det lugter af hash. Frank Arnesen sniger sig ned fra tilskuerpladserne med et lille rævesmil.</p><p id="p105">Fansene er i gang med en sang, der ender med » . .. det lugter af første division « , men slår hurtigt over i » Vi eeelsker Arnesen « . UFolk på Amager er direkte i en verden, der ellers kan føles strategisk og kalkulerende.</p><p id="p106">Nybyggerne er anderledes selvbevidste -hvis kommoden er lavet af drivtømmer, er det med vilje, ikke fordi man er fattig -men de kommer også med den dynamik, det overskud og den kreativitet, der hiver Amager fra potentielt at blive sin helt egen rådne banan til at blive frontierland.</p><p id="p1">Turen er på 42 km., med start og mål ved Amagerhallen i Kastrup.</p><p id="p2">Vi cykler stille og roligt, nyder turen og det gode vejr og alle, der har lyst, kan være med. Også større børn.</p><p id="p3">Prisen er 200 kr. og for dette beløb får man løbstilmelding, forplejning og cykelservice undervejs, evt. samariterhjælp, en T-shirt ('Jeg cykler Amager Rundt med Arbejderen') samt invitation til pølser og kartoffelsalat i en Amager-kolonihave efter løbet.</p><p id="p4">Tilmelding og yderligere oplysninger: Hanne, tlf. 38 60 80 32 eller birk@mail.tdcadsl.dk. Tilmeldingsfristen er 8.maj. Senere tilmelding er i begrænset omfang mulig, men så vil man ikke modtage en T-shirt.</p><p id="p5">PS - et eventuelt overskud går til Arbejderens Støttefond.</p><p><a target="_blank" href="http://woview.infomedia.dk/?url=http://www.arbejderen.dk/index.aspx%3FF_ID=26122&amp;OpointData=79b3186eb32b76adc2ba70a370719d00JmlkX3NpdGU9MjkzNyZpZF9hcnRpY2xlPTcwNTEmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Arbejderen.dk</a></p><p id="p1">»D er er en naturmæssig gevinst i det.« Arkitekt Rune Veile peger på et kort.</p><p id="p2">Det er debatten om Amager Fælled, der nu har fået arkitektfirmaet BCVA til at lave et alternativt forslag til de aktuelle planer om at bygge flere boliger fælleden. I stedet for at bygge på den 5.000 år gamle strandeng med næsten uberørt natur og høj biodiversitet foreslår BCVA en såkaldt Kalvebodstribe på Kalvebod Fælled i forlængelse af den eksisterende Ørestad. På den måde vil man ifølge arkitekterne kunne bevare den unikke natur og samtidig sikre en indtægt på omkring halvanden milliard kroner, hvilket salget af grundene på Amager Fælled forventes at indbringe.</p><p id="p3">Rune Veile er en af arkitekterne bag BCVA's nye forslag: »Man har den fine, gamle fælled indkapslet her.</p><p id="p4">Det er den gamle strandeng. Og herude ligger Kalvebod Fælled,« siger han og peger på striben af grønne huse, som er indtegnet på kortet. »Det er et inddæmmet område. Det er ikke lige så værdifuldt. Det er også natur, men det er ikke det samme. Desuden er Kalvebod Fælled meget, meget stor. Det er meget lidt, man vil tage af den,« siger han.</p><p id="p5">Kollegaen Arne Cermak Nielsen fortæller, hvorfor det er vigtigt ikke at bygge på Amager Fælled: »At man har så gammel og uberørt natur så tæt på Rådhuspladsen, er unikt. Det kan man bevare ved at gøre sådan, som vi foreslår det,« siger han.</p><p id="p6">Information skrev sidste weekend om planen om det såkaldte Amager Fælled Kvarter på det naturmæssigt mest interessante sted på Amager Fælled. Ved at droppe planerne om Amager Fælled Kvarter og i stedet lave Kalvebodstriben, flytter man boligerne til et område af Kalvebod Fælled, som er gammel havbund. Når BCVA kommer med det alternative forslag, skyldes det først og fremmest, at de gerne vil åbne debatten: »Vi interesserer os generelt for bæredygtighed, så ind imellem vores almindelige projekter laver vi projekter uden bygherre. Vi prøver at sætte fokus på nogle af de ting, vi mener, at arkitekterne burde beskæftige sig mere med, men som man måske ikke altid kan, når det er en given opgave,« siger Arne Cermak Nielsen.</p><p id="p7">Arkitektkonkurrencen om Amager Fælled Kvarter er blevet afgjort, og det er tanken, at husene fra vinderprojektet kan opføres på Kalvebodstriben i stedet for på Amager Fælled: »Vi foreslår, at vinderen af konkurrencen om Amager Fælled Kvarter i stedet får lov til at bygge herovre,« siger Arne Cermak Nielsen og peger på Kalvebodstriben.</p><p id="p8">»I samarbejde med os, selvfølgelig,« griner Rune Veile.</p><p id="p9"><br /><em style="bold">Et tættere sammenhængende bymiljø</em></p><p id="p10">Ifølge de to arkitekter er der også andre fordele ved at flytte Amager Fælled Kvarter ud i forlængelse af den eksisterende Ørestad: »Det er nemmere at tilpasse det til den eksisterende Ørestad end at lave en helt ny by. Beboerne vil kunne benytte de eksisterende faciliteter. Feks.</p><p id="p11">er man ved at bygge en ny skole i Ørestaden. Hvis man bor herovre, så får man en besværlig skolevej,« siger han og peger på Amager Fælled Kvarter, hvorfra man vil man vil skulle krydse den stærkt trafikerede Vejlands Allé og desuden få langt til skole: »Lægger man det på Kalvebod Fælled, vil man kunne bruge skolen direkte. Der er også institutioner, detailhandel og foreningsliv.« Dermed vil man også kunne løse et af de problemer, der er med den nuværende Ørestad, mener Rune Veile: »Et af det store problemer i Ørestad er, at der ikke er ret mange mennesker, og de mennesker, man placerer i Amager Fælled Kvarter, bevæger sig ikke udad mod Ørestaden, men ind mod byen. Jo flere man kan få til at bo i Ørestadsområdet, des flere vil bruge caféer, butikker osv. Man tager sjældent længere ud end der, hvor man bor,« siger han.</p><p id="p12">En sidste ved at lave Kalvebodstriben er, at man kan forbedre vindforholdene i Ørestaden: »Der er en golfbane og nogle udsigter og en åbning til et parkareal at tage hensyn til, derfor vil man få en bykant, som bliver mere varieret, hvilket vil være godt for Ørestaden, fordi man har vestenvinden, som pisker ind derude,« siger Rune Veile. Med byggerier i forskellige størrelser og uden en skarp bygrænse, vil »man kunne bryde vinden«. Den nye placering vil selvsagt gå ud over udsigten for nogle af dem, som har købt huse i Ørestaden i den tro, at der ikke blev bygget på Kalvebod Fælled - dette er arkitekterne klar over: »Der er nogle, der vil blive påvirket. Man må prøve at tage hensyn,« siger Arne Cermak Nielsen.</p><p id="p13"><br /><em style="bold">Kalvedbod Fælled er også unik</em></p><p id="p14">Lektor i biologi på Københavns Universitet Hans Henrik Bruun »tager hatten af« for, at BCVA har gjort et »seriøst forsøg på at finde en alternativ placering«. Men selv om den gamle strandeng på Amager Fælled kan blive reddet, så er Kalvebod Fælled ifølge Hans Henrik Bruun heller ikke et optimalt sted at bygge: »Kalvebodstribens placering er ikke væsentlig bedre end Amager Fælled Kvarterets. Det skyldes at strimlen — fra den blev tørlagt, og til Ørestad Syd blev bygget — har været en del af et stort, sammenhængende naturområde. En masse arter levede på den gamle strandeng, som lå der, hvor Ørestad Syd nu ligger, og en del af dem rykkede det lille stykke ud på den udtørrede havbund.« Det er især den sydligste del af Kalvebodstriben, der er biologisk interessant - altså det område, som ligger fjernest fra Amager Fælled og syd for motorvejen på kortet. Her er der ifølge Hans Henrik Bruun »smækfyldt med vilde orkidéer«. Området mellem Vejlands Allé og motorvejen, hvor der i dag blandt andet ligger en golfbane, er derimod mindre interessant.</p><p id="p15">Derfor ser han en mulighed i at bygge mere i dette område: »Hvis man gør striben dobbelt så bred nord for motorvejen og dropper alt syd for den, er det et langt bedre forslag,« siger han.</p><p id="p16">I Danmarks Naturfredningsforening, DN, roser man primært, at forslaget er kommet: »Vi tænker, at det er dejligt, at de kommer med forslag og er løsningsorienterede og villige til at hjælpe,« siger formand for DN København Louise Holst Hemmingsen.</p><p id="p17">Men af de samme årsager som Hans Henrik Bruun er hun heller ikke begejstret for forlaget: »Det areal er beskyttet og værdifuldt, så det vil vi heller ikke miste.« — Bør I ikke være lidt konstruktive, hvis der skal findes en løsning? »Jo, men vi siger: Man kan finde et sted, som er endnu mindre unikt. Det her er inddæmmet havbund, og det er rigtigt, at det ikke har været natur lige så længe, men det er stadig værd at bevare. Der er en stor mængde orkideer på det område,« siger hun.</p><p id="p18"><br /><em style="bold">Politisk både og</em></p><p id="p19">Hvis planen om at flytte Amager Fælled Kvarter skal lykkes, kræver det politisk velvilje. Både lokal-og landspolitisk. I sidste uge sagde både det socialdemokratiske og det konservative medlem af borgerrepræsentationens miljøudvalg til Information, at de var villige til at forhandle om det, hvis der var nogen, der kunne anvise en alternativ måde at sikre indtægten på de halvanden milliard kroner på. Hos de konservative er Jakob Næsager begejstret for forslaget om Kalvebodstriben: »Jeg har kigget på det, og jeg synes, det er en god ide.« Tungest vejer, at man kan bevare den gamle strandeng, mener Jakob Næsager. Da Kalvebod Fælled er fredet, kræver det en ændring af Ørestadsloven, hvis projektet skal blive til virkelighed - og det er en folketingsbeslutning. Jakob Næsager har endnu ikke snakket med den konservative folketingsgruppe om forslaget, men det har han tænkt sig at gøre.</p><p id="p20">Hos Socialdemokratiet er Lars Weiss mindre optimistisk: »Det er et spændende tankeeksperiment, men Dansk Naturfredningsforening er imod, at man bygger på Kalvebod Fælled, som er fredet. Jeg tror ikke, det er realistisk.« SF'eren Klaus Mygind er en af initiativtagerne til de protester og demonstrationer, der har været i forbindelse med byggeplanerne: »Jeg blev meget glad, da forslaget kom,« siger han.</p><p id="p21">»For os har det været vigtigt, at man, når man starter en protestbevægelse, også skal være klar til at gå ind og finde ud af, hvad man så gør i stedet. Der er forslaget rigtig interessant. Men der er også problemer med det, for Kalvebod Fælled er også et grønt område. Der er den forskel, at det er et 65 år gammelt område, men hvis man skal tage naturhistoriske briller på, så er det andet område væsentligt vigtigere,« siger han og henviser til strandengen på Amager Fælled. Han mener, at man kan bruge nogle af planerne fra forslaget - de steder, hvor er der mindst bevaringsværdig natur - og kombinere det med bebyggelse på andre områder: »Jeg synes, en del af det er realistisk. Man kunne forestille sig en model, hvor man bygger flere forskellige steder,« siger Klaus Mygind, som også vil tage Amager Fælled Kvarter op med medlemmer af SF's folketingsgruppe: »Jeg mener, det er helt naturligt at åbne Ørestadsloven igen,« siger han.</p><p id="p22">Hos de radikale er André Just Vedgren også positivt indstilllet: »I min optik er det bedre end det oprindelige forslag.</p><p id="p23">Men det er ikke sådan, at jeg siger: det gør vi i morgen. Jeg er ikke optimistisk i forhold til at bygge lige der, men jeg er mere optimistisk i forhold til at finde en anden løsning. Det er et godt forslag, fordi det siger: Hvad kunne man ellers gøre? Det er bedre at være konstruktiv. Det med bare at sige nej tror jeg ikke på. Så er løbet kørt,« siger André Just Vedgren.</p><p id="p24"><br /><em style="bold">Arkitekter skal da blande sig</em></p><p id="p25">Og det var netop tanken bag forslaget - at skabe en debat, fortæller Rune Veile: »Vi håber, at parterne vil begynde at tale sammen og se på de muligheder, der reelt er,« siger han.</p><p id="p26">Arne Cermak Nielsen supplerer: »Debatten har været meget sort-hvid. Der er modstanderne, som protesterer, og fortalere, som synes, at det er helt fint, som det er. Men nogle gange skal man bare lige få de to grupper af folk til at tale sammen og finde nogle bedre løsninger. Og det er det, vi mener, vi kan her,« siger han. Beslutningen om at bebygge den gamle strandeng blev truffet tilbage i 1992, og der er god grund til at tage den op til revurdering, mener Rune Veile: »Situationen var en anden end i starten af 90' erne, hvor byen var ved at gå på røven, så man skulle have gang i byudviklingen og have metroen. Nu må man se det i et nyt lys. I stedet for bare at sige, at det er den plan, man har vedtaget, og derfor gør man det, skal man tillade sig selv at sige, at man er blevet klogere.</p><p id="p27">Det er lidt en dårlig undskyldning, at man bare siger: Det er besluttet, så det kan vi ikke gøre noget ved. Det mener vi i høj grad, at man godt kan.« Arne Cermak Nielsen understreger, at forslaget med Kalvebodstriben er et forsøg på at være konstruktiv: »Vi kan sagtens se formålet med at lave den her byudvikling.</p><p id="p28">Så det er ikke for at pege fingre ad nogen.</p><p id="p29">Men vi synes, man bør se på nogle flere muligheder.</p><p id="p30">Se, om ikke man kan finde en løsning, som tilgodeser alle ønskerne.« Generelt vil arkitekterne i BCVA ønske, at danske arkitekter var mere aktive i den offentlige debat - og tænke i alternative løsninger i stedet for bare at løse de opgaver, som er givet på forhånd: »Vi vil gerne blande os i debatten. Vi synes, det er ærgerligt, at der ikke er en diskurs i arkitektverdenen, hvor man går ind og ser på potentialerne. Der bliver truffet for mange beslutninger, uden at man for alvor har afprøvet alternative løsninger,« siger Rune Veile.</p><p id="p31">ville@information.dk </p><p id="p32">»Et af det store problemer i Ørestad er, at der ikke er ret mange mennesker, og de mennesker, man placerer i Amager Fælled Kvarter, bevæger sig ikke udad mod Ørestaden, men ind mod byen« Rune Veile Aritekt, BCVA »Det er et spændende tankeeksperiment, men Dansk Naturfredningsforening er imod, at man bygger på Kalvebod Fælled, som er fredet. Jeg tror ikke, det er realistisk« Lars Weiss Borgerrepræsentant, S »Vi kan sagtens se formålet med at lave den her byudvikling.</p><p id="p33">Så det er ikke for at pege fingre ad nogen. Men vi synes, man bør se på nogle flere muligheder.</p><p id="p34">Se, om ikke man kan finde en løsning, som tilgodeser alle ønskerne« Arne Cermak Nielsen Arkitekt, BCVA.</p><block><p><br /><em style="bold">BASKETBALL</em> </p></block><p id="p1">Det er en vanskelig opgave at komme i mål med byggeriet af en erstatning for det nu skrottede Ørestad Fælled Kvarter uden at røre ved Amager Fælled. Det står klart, efter at Økonomiforvaltningen i sidste uge udkom med den rapport, der, med flere borgerrepræsentanters ord, skulle ' vende hver en sten', inden der kan træffes en endelig beslutning om det omstridte boligbyggeri.</p><p id="p2">Selvom rapporten ikke var det columbusæg, som flere politikere fra den såkaldte " grønne blok", bestående af Enhedslisten, Alternativet, SF og De Radikale, havde håbet på, er det rent faktisk lykkedes for Økonomiforvaltningen af finde hele 29 jordstykker, der teoretisk kan bebygges, og som helt eller delvist kan erstatte de foreslåede byggefelter på Amager Fælled.</p><p id="p3">På listen finder man blandt andet områder i Tingbjerg, Bellahøjmarken, Fem-og Tiøren, Valbyparken og et areal på Artillerivej 190, der på Bryggen er kendt som Hekla Park.</p><p id="p4"><br /><em style="bold">Én af fem</em></p><p id="p5">Trods de mange nye arealer der er bragt i spil, glimrer den helt indlysende løsning stadig ved sit fravær, hvilket også afspejles i de fem anbefalinger, som Økonomiforvaltningens rapport præsenterer. De fire første vil nemlig alle, at der bliver bygget på Fælleden i varierende omfang. Kun én løsningsmodel friholder Amager Fælled helt.</p><p id="p6"><br /><em style="bold">Tilbage på Strandengen</em></p><p id="p7">Selvom vi nu har fået nogle konkrete løsningsmodeller på bordet, er det nærmest mere usikkert, hvad der kommer til at ske end nogensinde før. De politiske reaktioner på rapportens konklusioner stikker i hvert fald i alle retninger.</p><p id="p8">Den mest konsekvente reaktion kommer fra Dansk Folkepartis Carl-Christian Ebbesen, som melder sig klar til at genoptage planerne om at bygge på Strandengen.</p><p id="p9">Han tog ellers fusen på alle ved i foråret at give sin, omend noget lunkne, støtte til Alternativets forslag om helt at droppe alle videre undersøgelser af byggefelter på Amager Fælled. Men han kvitterede også med at sige, at: " Fire partier har lovet os, at de kan finde alternativer til Amager Fælled (...) Jeg har ikke brug for, at vi undersøger campinggrunden eller den nordlige del af Amager Fælled mere." Men med den nye undersøgelse i hånden konstaterer han, at de lovede alternativer ikke findes, og vender derfor blikket tilbage mod Strandengen.</p><p id="p10">Også Alex Vanopschlag fra Liberal Alliance havde foretrukket at holde fast i strandengsplanen, men er ikke afvisende over for nogle af de nye forslag, som de endnu ikke har taget stilling til.</p><p id="p11"><br /><em style="bold">Rettidig omhu</em></p><p id="p12">Både hos Venstre og De Konservative lyder vurderingen, at campinggrunden er det bedste alternativ til at bygge på Strandengen. Det var som bekendt også dét alternativ, der kort tid før kommunalvalget fik først K og siden V til overhovedet at overveje muligheden for at flytte byggeriet og dermed pressede overborgmester Frank Jensen til at opgive byggeplanerne på Strandengen.</p><p id="p13">Måske netop fordi Socialdemokratiet gik med til at undersøge alternativer med armen vredet om, er de tilbageholdende med at føre an nu, hvor den svære beslutning skal træffes. Nu må de partier, der har ført os ud i denne her suppedas, også finde vejen op igen, lader beskeden fra socialdemokraterne til at være.</p><p id="p14">Heller ikke De Radikale har meldt klart ud endnu.</p><p id="p15">Ifølge socialborgmester Mia Nygaard er partiet gået i tænkeboks.</p><p id="p16">I SF håber man på at kunne indfri så meget som mulig af gælden til By &amp; Havn igennem kludetæppeløsningen, men erkender, at det næppe bringer os helt i mål. Resten af det skyldte beløb vil så eventuelt kunne afdrages kontant.</p><p id="p17">De mest kategoriske udmeldinger kommer fra Enhedslisten og Alternativet, der begge fastholder deres krav om, at Amager Fælled friholdes helt. Ligesom SF foretrækker de at bebygge mange små grunde, men alle tre partier afviser blankt at bygge på Bellahøjmarken, som ellers udgør næsten halvdelen af indtægterne i den løsning. I stedet peger både SF og Alternativet på de to ekstra grunde på Selinevej, som Økonomiforvaltningen i deres rapport har vurderet uegnede.</p><p id="p18">Alternativet stiller for anden gang forslag om endegyldigt at trække Amager Fælled ud af ligningen på næste møde i Borgerrepræsentationen på torsdag.</p><p id="p19">Beboerhjørnet Leifsgade 7 · 2300 København S Kontortid hver onsdag fra 10.00 til 12.00.</p><p id="p20">Tlf. 32 96 28 15 redaktion@bryggebladet.dk · annoncer@bryggebladet.dk facebook.com/ bryggebladetavis · bryggebladet.dk Udgiver: Bryggebladet Redaktør: Andreas Kirkeskov (ak47) (ansv.) og Kenneth Dürr (BUM) Redaktion: Aleksander Thastum, Marianne Barfod (kisser), Carsten Hansen (CH), Vanessa Wolter, Jørgen Østergaard, Karl-Johan Røissensten, Søren Valsøe.</p><p id="p21">Fotos: Ricardo Ramirez og skribenterne i øvrigt Webmaster: William Gauthier Annoncer: Jean Gauthier - 28 44 82 36.</p><p id="p22">DTP: Jens Burau (supergreen.dk) Korrektur: Asger Jeppesen (aj) Administration: Karsten Poulsen, Carsten Stjernholm Tryk: Sjællandske Medier, Holbæk Oplag: 9.700 Distribution: Jon Paludan (ansv.) og egne bude.</p><p id="p23">Bladet omdeles: Islands Brygge, Ørestad Nord, Havneholmen, Kalvebod Brygge, KUA og sydspidsen af Christianshavn samt til butikker, cafeer, hoteller og kontorer i områderne.</p><p id="p24">Næste nummer udkommer: 13. september Deadline: 6. september.</p><p id="p1">Stephanie Kjærsgaard, spejderleder i Vestamager gruppe. Foto: Jens Thybo De amagerkanske spejdere boede sammen på lejren, som husede op imod 40.000 spejdere og som dermed blev den største danske spejderlejr nogensinde.</p><p id="p2">Forinden var der hektisk aktivitet i grupperne. Teltene skulle tjekkes efter en sidste gang, var der pløkke nok og var oversejlet tæt? Den vandtætte kasse til mobil-opladere skulle findes frem fra sidste års lejr. En uge uden strøm og med manglende mulighed for at snapchatte, poste og instagramme ville blive lang for selv den sejeste spejder.</p><p id="p3">Lejren havde dog været længe undervejs også for spejderne på Amager.</p><p id="p4">-Vi begyndte planlægningen af vores underlejr tilbage i slutningen af oktober, og repræsentanter fra alle spejdergrupperne på Amager har siden mødtes jævnligt for at planlægge alt fra antallet af rafter (til fx at bygge køkkenborde af), transport af alt det grej og gear, som de amagerkanske spejdere skulle bruge i løbet af en uge og til hvordan vores eget lejrmærke skulle se ud og hvem der skulle bo hvor på lejren, fortæller Stephanie Kjærsgaard, spejderleder i Vestamager gruppe.</p><p id="p5">Spejderne fra Amager boede sammen med venskabsgrupper fra England, Ukraine og Østrig og tilsammen var den amagerkanske underlejr, med navnet " Kontroltårnet", befolket af godt 650 spejdere, der i en hel uge boede sammen i telte, lavede mad sammen over bål og skabte nye venskaber på tværs af Amager -og Danmark og resten af verden.</p><p id="p6"><br /><em style="bold">Fakta:</em></p><p id="p7">Lejren fandt sted i det naturskønne område Kær Vestermark ved Sønderborg.</p><p id="p8">På lejren deltog ca. 4.500 spejdere fra udlandet. Der kom bl. a. spejdere fra USA, Frankrig, Hong Kong, Elfenbenskysten, Irland og andre lande.</p><p id="p9">Lejren var arrangeret i et samarbejde mellem de fem spejderkorps: Det Danske Spejderkorps, KFUM-Spejderne, De grønne pigespejdere, Danske Baptisters Spejderkorps og Dansk Spejderkorps Sydslesvig.</p><p id="p10">Du kan se mere til spejderne på Amagers sommerlejr på facebook: https:// www.facebook.com/ Kontroltaarnet/.</p><p id="p1">FÆLLEDERNE: De kommende år skal Naturpark Amager, der består af Amager Fælled, Kalvebod Fælled, Kongelunden og Dragør Sydstrand, udvikles blandt andet med nye hovedindgange.</p><p id="p2">Det markerer Partnerskabet bag Naturpark Amager med en natursafari for børn, voksne, familie og venner på onsdag 27. juni klokken 16.00-20.00, hvor der er aktiviteter fire forskellige steder i naturparken.</p><p id="p3">Ved indgangen til Amager Fælled ved DR Byen bliver der klokken 16.00-19.00 sat fokus på naturparkens mange bevægelsesaktiviteter.</p><p id="p4">Her kan børn, unge og deres familier prøve orienteringsløb med Amager Orienteringsklub, leg i det fri med Familieidræt, naturkreaværksted med Kidz United, madværksted med Madskolen Jorden Rundt og en quiz med præmier.</p><p id="p5"><br /><em style="bold">Klap en fisk og tag en dukkert</em></p><p id="p6">Ved Storehøj ved Kanonvej midt på Kalvebod Fælled kan madglade og naturglade -med forbehold for afbrændingsforbuddet -klokken 17.00-20.00 opleve ' Vild mad og bål ved Storehøj', hvor naturens urter, planter og spiselige blomster bruges i det grønne køkken.</p><p id="p7">Dæmningsvej ligger på diget langs Amagers vestkyst, og tager man cyklen på diget fra Kalvebodsbroen mod syd, kommer man efter godt 5,5 kilometer (cirka 9,5 km fra Sjællandsbroen) til en badebro, hvor man klokken 17.00-20.00 finder arrangementet ' Klap en fisk ved badebroen'. Kommer man fra sydsiden af diget, ligger badebroen 700 meter fra Søndre Pumpe.</p><p id="p8">Med udsigt over Køge Bugt kan man her smage en grillet fisk, som kommer frisk fra havet eller stryge lækre rejer med net. Tag badetøj med og snup også en forfriskende dukkert.</p><p id="p9">Endelig er der på Kongelundsfortet, Kalvebodvej 265 i Amagers sydvestligste hjørne klokken 17.00-20.00 arrangementet ' Kongelundsfortet -Friluftsliv og fællesskaber i nyt friluftscenter'.</p><p id="p10">Her kan man prøve at finde rundt i den mørke kassemat, køre mountainbike i Kongelundsskoven, rappelle fra fortets tårn, klatre i træer, løbe orienteringsløb på fortet, skyde til måls med bue og pil, lave pandekager over bål med spejdere (igen med forbehold for afbrændingsforbuddet) og meget mere.</p><p id="p11">Tilmelding er ikke nødvendig. Tag madkurv med og nyd sommeraftenen.</p><p id="p12">Tjek hjemmesiden www.naturparkamager.</p><p id="p13">dk for eventuelle ændringer.</p><p id="p14">Arrangøren Partnerskabet bag Naturpark Amager er Naturstyrelsen, Københavns Kommune, Dragør og Tårnby Kommuner og By &amp; Havn.</p><p id="p15">Naturpark Amager holder friluftssafari onsdag 27.juni klokken 16.00-20.00 forskellige steder på og ved Amager Fælled og Kalvebod Fælled Læs mere om programmet og evt. ændringer på www.naturparkamager.dk Safarien er støttet af Friluftsrådet og Nordeafonden.</p><p id="p1">KASTRUP: Amalie Dideriksens verdensmesterskab i landevejscykling for seniorer -som bare 20-årig -er en kraftigt medvirkende årsag til, at rytteren fra Amager Cykle Ring i dag modtager Amager Bladets Idrætspris for fjerde år i træk.</p><p id="p2">Hun skriver sig dermed ind i historien som en af fem atleter, der har modtaget prisen så mange gange siden prisen blev indstiftet i 1953: atletikudøveren Thyge Thøgersen, kajakroeren Thor Nielsen, sejleren Valdemar Bandolowski og svømmeren Jeanette Ottesen gør hende selskab.</p><p id="p3">Uventet VM Det er da også en travl cykeldronning, vi fanger på telefonen på en tre dages miniferie i Danmark mellem 6-dagesløb på Mallorca og forårsklassikeren Flanderen Rundt, som hun kører i disse dage.</p><p id="p4">» Det var da dejligt at høre. Jeg har haft en super sæson og lavet mit klart største resultat, som hverken jeg eller resten af cykelverdenen nok havde forventet. Jeg havde drømt om det, men at det skete nu var helt vildt.</p><p id="p5">Det er jo altid fedt at få anerkendelse for det, man går og bruger al min tid på, « siger Amalie, som kører professionelt for det hollandske storhold Boels-Dolmans -det er dog banencyklingen, der har fyldt mest sæsonen igennem: » Hvis man skulle gå og tænke på et verdensmesterskab, så havde man nok regnet med, at det skulle komme på banen. Og jeg drømmer da også om at kunne tage en titel derinde engang.</p><p id="p6">« Ved VM i cyklingens mangekamp Omnium kørte superstjernen en samlet tiendeplads hjem. Og ved OL på banen lå hun efter tre discipliner på en fjerdeplads i den samlede stilling, men i både enkeltstarten og sprinten sluttede hun sidst af de 18 ryttere, og medaljechancerne fortonede sig.</p><p id="p7">Til gengæld satte Dideriksen en tyk streg under potentialet i den sidste disciplin, pointløbet: Med uimponeret og offensiv kørsel scorede hun flest point af alle undervejs, vandt spurter, satte feltet med en omgang hele to gange og trak feltet i ren paradekørsel på de sidste omgange. Sejren i pointløbet gjorde, at Amalie sluttede på en imponerende femteplads i sin debut-OL.</p><p id="p8">» Det var jo årets helt store oplevelse.</p><p id="p9">Bare det at kvalificere mig var en to år lang kamp, og målet om at slutte i top-8 lykkedes jo. Jeg håber klart at komme med i Tokyo i 2020. Da jeg så kom hjem og skulle træne videre var det lidt en flad fornemmelse efter dét, men jeg er da glad for, at jeg gjorde det, « griner Amalie, som efter en helt eminent disponeret spurt vandt VM i landevejscykling for seniorer i Qatar i oktober.</p><p id="p10">Nye drømme, samme Amalie Blandt målene for 2017 er et par sejre i VM-touren på landevej -en af dem er allerede i hus » Jeg ville jo gerne slå fast, at det VM-guld ikke bare var tilfældigt.</p><p id="p11">Så sæsonen er skudt godt i gang.</p><p id="p12">Nu håber jeg at kunne vinde nogle spurter og få lidt mere erfaring og være med i finalerne lidt oftere.</p><p id="p13">Der er jo noget helt specielt over at kunne køre med der, « siger verdensmesteren, som altid stiller op, når de unge fans hjemme i Amager Cykle Ring inviterer -og den travle kalender tillader det: » Jeg føler mig jo stadig som den samme person, når jeg kommer ned i klubben. Selvfølgelig er der mere opmærksomhed fra både nye og gamle ryttere, som synes, det er sjovt, at Amager har fået en verdensmester.</p><p id="p14">Men det er superhyggeligt, og jeg elsker at komme ned og køre lidt med de unge ryttere. Tre af de unge piger var på Mallorca her i fredags for at heppe, og så kørte vi lidt sammen dagen efter.</p><p id="p15">Jeg skal lige vænne mig til, at de ser mig som et idol -det er lidt mærkeligt.</p><p id="p16">Men det er altid hyggeligt at komme i klubben, « slutter Amalie, som blev kåret til årets cykelrytter i Danmark 2016 af Danmarks Cykel Union.</p><p id="p1">SUNDBYØSTER: Ella fra 3. Z, Marco fra 5. V og Mikkel fra 8. V kunne i onsdags overrække en check på 40.790 kroner til Red Barnet Amager. En sum penge, som børn på Lergravsparkens Skole selv havde løbet sponsorater ind til på Skolernes Idrætsdag lige før efterårsferien.</p><p id="p2">Under planlægningen tre uger før fik lærerne Gaia Madsen og Viki Madsen ideen at gøre motionsløbet til et sponsorløb.</p><p id="p3">» Så ville eleverne få ejerskab til løbet og samtidig oplevelsen af at hjælpe andre.</p><p id="p4">Eleverne fandt så sponsorer derhjemme -forældre, bedsteforældre, tanter og onkler -som selv kunne vælge, hvilket beløb de ville donere pr. løbet kilometer, « fortæller Gaia Madsen.</p><p id="p5">Børn har brug for hjælp Der er mange organisationer at vælge imellem, hvis man gerne støtte et humanitært formål.</p><p id="p6">» Og det ville være oplagt at vælge noget, der har med flygtningekrisen at gøre, men vi syntes også, det var vigtigt at vise eleverne, at der er børn lige ved siden af dem på Amager, som har brug for en ekstra hånd. Vi diskuterede det, og der var elever, som sagde, at » de har det da værre i Afrika.</p><p id="p7">« Men for at sætte det i relief sagde vi, at der er børn her på Amager, som ikke har været i Tivoli, og det kom bag på mange, « siger Gaia Madsen.</p><p id="p8">Valget faldt på Red Barnet Amager, som i organisationens oplevelsesklub blandt andet arrangerer efterårslejr for børn og familier, ialt omkring 50 personer, der ikke selv har overskud til dette.</p><p id="p9">» Så kan børnene bagefter i skolen fortælle, at de også har været på efterårsferie. Vi er kommet i kontakt med familierne via boligforeningerne, og der kan være tale om, at forældre, børnene eller begge er ensomme. Der kan være børn, som ingen venner har, eller som ikke fungerer i skolen.</p><p id="p10">Eller der kan være sket noget i en familie, for eksempel et trafikuheld, så der ikke er overskud til så meget, der kan være mange forskellige årsager, « fortæller næstformand i Red Barnet Amager, Louise Jes Nielsen og fortsætter: » Netværket blandt de familier og børn vi hjælper er meget vigtigt. Her kan alle være sig selv og sige: Nu har jeg brug for at trække mig et øjeblik.</p><p id="p11">Her er ingen mobning, og forældrene udveksler telefonnumre og træffer legeaftaler -det er præcis det, vi gerne vil. « .</p><p id="p12"><br /><em style="bold">Sponsorat løb løbsk</em></p><p id="p13">De to initiativtagere kontaktede den lokale velgørenhedsforening og fortalte dem om det kommende sponsorløb.</p><p id="p14">» Og selvfølgelig var vi glade for det -vi forventede et sponsorat på omkring 5.000 kroner, « fortæller formand for Red Barnet Amager, Christian Wang Neesgaard.</p><p id="p15">Men sponsoraterne løb løbsk -på den fede måde. Børnene løb og løb -22 kilometer nåede en enkelt på halvanden time. Og selv efter datoen, hvor det var sidste frist for indbetaling fra elevernes familier, kom der stadig penge ind. Beløbet landede som sagt på 40.790 kroner.</p><p id="p16">» Det er den største private donation vi nogensinde har fået. Vi skal have bestyrelsesmøde i aften (i onsdags, red.), hvor vi skal tale om, hvad pengene skal bruges til. Men hver en øre går til det humanitære arbejde -der går ikke noget til administration, for vi arbejder frivilligt, « siger Christian Wang Neesgaard.</p><p id="p17">UHer er ingen mobning, og forældrene udveksler telefonnumre og træffer legeaftaler -det er præcis det, vi gerne vil.</p><p id="p18">LOUISE JES NIELSEN, næstformand hos Red Barnet Amager.</p><p id="p19">Eleverne på Lergravsparkens Skole og deres familier har via et sponsorløb før efterferien indsamlet penge Det blev til i alt 40.790 kroner som de i onsdags overrakte til Red Barnet Amager.</p><block><p></p></block><p id="p1">»Om jeg havde fordomme om Amager?
Masser!«
Helle Nissen lægger ikke skjul på, at hendes idé om Amager lå nogenlunde på samme bredegrader som verdens ende, da hun løb ind i en kæreste, som var indfødt amagerkaner.
De første 30 år af sit liv tilbragte Helle i det idylliske Næstved og inden hun mødte Klaus, nåede den i dag 36-årige sekretær hos Dansk Industri at afprøve single-livet på Nørrebro, som hun straks tabte sit hjerte til.
Et par år og et bryllup og en baby senere, lyder Helles lovprisninger af Amager som noget, der nærmer sig en religiøs omvendelse.</p><p id="p2">Allerede mens Boligens udsendte parkerer bilen, aner vi hvorfor.  Kun fem minutters kørsel fra København og nogle hundrede meter fra den hektiske Amagerbrogade, ligger et villakvarter med lutter gamle træer og fuglesang i haverne.  Det er her, på
Ove Billesvej omkring den legendariske Eberts Villaby, Helle og Klaus fandt det »hus for livet«, som de havde ledt efter et stykke tid.
<br /><em style="bold">Øens Matador</em><br /> Sammen med Klaus' mor, Kaja, 76 år, og datteren Nanna kan parret nu brede sig i den næsten 300 kvm.  store villa, som er opdelt i to store, lyse lejligheder.
Det store murstenshus, som ligger godt gemt bag træer og høje buske, er som mange af villaerne på Amager, bygget solidt og - trods sin størrelse, som signalerer velstand - uden pynt og dikkedarer.  Sådan byggede man her i villabyen i 1920'erne og det var
en af øens matadorer, Hermann Ebert, der havde lagt tonen an.  Den totalt Amager-forelskede velhaver, som selv boede i en lystslotslignende villa på Christian II's Allé, havde i samarbejde med arkitekt Klaumann Krøyer, efterhånden overdækket de
omkringliggende områder med store, gedigne huse med navne som Slyngborg, Fortuna og Koldinghus.  De i alt 62 huse (hvoraf kun to siden er blevet revet ned), ligger i dag side om side med Ebert-kloner og andre »inspirationer«, deriblandt Helle og Klaus'
hus, som står lige arkurat på grænsen mellem Eberts og Gimle Villabyerne.
<br /><em style="bold">Fortsættes side 2</em><br /><em style="bold">Fortsat fra forsiden</em><br /> Trods husets solide stand har parret under de første par år brugt henved 100.000 kr. til forbedringer og istandssættelse.
To helt nye HTH-køkkener og to gennemrenoverede badeværelse slugte størstedelen af beløbet.
Resten gik til hvad det ifølge Klaus så ud »som oceaner af maling« og pensler, hvad de farvestrålende rum også vidner om.  Også en karport og en flisebelagt terrasse strakte beløbet sig til, mens det ny Amager-hegn (af tynde, grøntlakerede jernstave) er
kun halvvejs færdigt.
Mens Berlingske Boligen er på besøg, summer huset af liv.  Lasse på 9, som Klaus har fra et tidligere ægteskab, drøner ind og ud af sit værelse, som er et af de to han har (det andet er hos mor).  Venner kommer og går, der skal være fest under de store
æbletræer ude i haven om aftenen og forstærkningerne er begyndt at strømme ind.
Klaus dukker op midt under samtalen og så er det på tide at få opklaret, hvad det er, der gør Amager så speciel, at han, skønt slægten stammer fra Vendsyssel, uden at blinke betegner sig selv som »indfødt amagerkaner«.
»Amager har alt.  Strand, hav, rideskole, fodbold- og tennisbaner, fælled og moser, hvor der bor sjældne, vilde fugle.  Alt her kan nås på cykel på kun få minutter.  Jeg er født her på øen og Amager var et Paradis at vokse op i.
Mange af de venner, jeg har, er nogle, jeg har mødt i skolen, til fodbold eller i ungdomsklubberne.  Vi er alle blevet boende i nærheden og ses jævnligt, vore børn leger sammen, vi går på stranden sammen, spiser hos hinanden.  Det er denne kontinuitet,
der gør Amager til noget helt særligt.  Vi bor i en stor by, men er ikke, som andre skolekammerater, sprædt for alle vinde«, forklarer Klaus, som er selvstændig speditør.
At de tætte bånd også plejes på en måde, som mange »sprængte« familier kun kan drømme om, er også et plus for parret.
«Det er en velsignelse at bo under samme tag sammen med svigermor«, forklarer Helle.  »Vi hjælper hinanden med det praktiske.  F. eks. henter Kaja vor datter Nanna i børnehaven hver dag og jeg behøver derfor ikke at stresse, hvis noget på arbejdet
trækker ud.«
<br /><em style="bold">Valgte med hjertet</em><br /> Parret gav 1.5 millioner for huset, for tre år siden, da priserne endnu ikke havde ramt loftet.  Men det er med hjertet, huset blev valgt, forsikrer de i kor, når man spørger dem, om det også spiller ind, at Amager om nogle få år vil
blive forvandlet til et hot (og dyrt) sted at bo.
Ørestaden er ikke en ubetinget lykke, mener Helle, som ikke lægger skjul på, at hun så helst, at Amager forblev så uberørt og idylisk som nu.  Klaus derimod er fyr og flamme og glæder sig både til Metroen og til den dynamik, der vil følge med områdets
udvikling.  »Amager vil aldrig miste sin sjæl, uanset hvor meget vi bygger til og føjer til.  Vores ø har det som i det berømte franske ordsprog, der siger, at jo mere man ændrer, jo mere får man af det samme.  Livet på Amager har aldrig handlet om
mursten og beton.  Amager er nærhed, samvær, tilhørsforhold og tryghed.  Værdier, som forsvinder let ude i storbyjunglen, men som her på øen er forblevet det vigtigste, når det drejer sig om at vælge hjem - til sig selv og sine børn«.</p><p id="p1">»Amager Fælled er en underlig diskussion,« indleder forskningschef ved Statens Byggeforskningsinstitut Hans Thor Andersen.</p><p id="p2">Diskussionen har i øjeblikket nået en slutning. I nat besluttede politikerne på København Rådhus nemlig, at man bygger i Amager Fælleds sydligste område, campingområdet.</p><p id="p3">Diskussionen om Amager Fælled har indeholdt forskellige aspekter, der har gjort det svært for modstandere og kommunalpolitikere at blive enige.</p><p id="p4">På den ene side er der hensynet til naturen og storbyens grønne arealer. På den anden side har Københavns Kommune et behov for at skabe flere boliger indenfor kommunegrænsen, og med et begrænset antal kvadratmeter giver det en udfordring.</p><p id="p5">Derudover skal byggeriet tjene de penge ind, som kommunen skal finansiere metroen med. 1,9 milliarder kroner for at være præcis.</p><p id="p6"><br /><em style="bold">Artiklen fortsætter efter annoncen</em></p><p id="p7"><br /><em style="bold">Luk annonce X Blue Billywig Video Player</em></p><p id="p8">Og det kommer altid gøre ondt på nogen. Sådan siger Hans Thor Andersen.</p><p id="p9">Jo flere grønnere arealer desto mere attraktivt er et byområde. Og jo mere man bygger på de grønne arealer, desto dårligere bliver det på den lange bane. Det er dårligt for beboerne, og dybest set undergraver det også kommunens attraktion, hvis det kun er en stenørken</p><p id="p10">Hans Thor Andersen, forskningschef på Aalborg Universitet</p><p id="p11">»Diskussion kunne i virkeligheden omhandle et hvilket som helst andet areal. Hver gang man vil bygge noget, der på den ene eller anden måde påvirker andre, er der nogen, der råber op. Det er simpelthen, fordi folk gerne vil 'fryse'områder, hvis det er ens egen udsigt, der ryger.« </p><p id="p12">Diskussionen var den samme med Nordhavn og tipperne i Sydhavn.</p><p id="p13">Dog skal det ikke undervurderes, hvad grønne arealer kan gøre for kommunens borgere, siger forskningschefen.</p><p id="p14">»Jo flere grønnere arealer, desto mere attraktivt er et byområde. Og jo mere man bygger på de grønne arealer, desto dårligere bliver det på den lange bane. Det er dårligt for beboerne, og dybest set undergraver det også kommunens attraktion, hvis det kun er en stenørken,« fortæller han.</p><p id="p15"><img src="https://bdk.bmcdn.dk/media/cache/resolve/image_700x/image/99/995267/22024740-.jpg" class="" alt="Fredag 7.september 2018: Området ved Amager Fælled, som skal bebygges er det såkaldte 'campingområde' i den sydlige ende af fælleden. Tidligere var det planlagt, at der skulle bygges på Strandengen, men ny rapport fra Økonomiudvalget i Københavns Kommune viser, at naturværdien ved campingområdet er »ringe«  og »ubetydelig«  deromkring. Derfor har man valgt at flytte projektet." /></p><p id="p16"><br /><em style="bold">Flere mennesker på den samme plads</em></p><p id="p17">Beslutningen skal ses i lyset af, at Københavns Kommune mangler boliger. Til spørgsmålet om hvad løsningen på det problem er, forklarer Hans Thor Andersen, at byen skal vokse uden at udvide sig:</p><p id="p18">»Problemet er, at kommunen forsøger at få mest mulig udvikling indenfor kommunegrænsen. Havde vi haft en sammenslutning af kommunerne i Storkøbenhavn, så havde man kunnet tænke på en helt anden måde. Nu er man tvunget til at tænke indenfor grænsen og ikke i samarbejde på tværs af kommunerne. Så prøver de at putte alt muligt ind i byen, hvor man kan komme afsted med det. Det eneste, der kommer ud af det, er, at der mangler grønne arealer på længere sigt.« </p><p id="p19">Derfor findes der ikke mange løsninger på Københavns Kommunes problem. Boligerne skal findes, og pengene skal findes uanset hvad. Metroen skal betales tilbage, og som politikerne nu har besluttet, kommer Amager Fælled til at betale regningen.</p><p id="p1">AMAGER FÆLLED: Godt 23.000 nye træer skal i fremtiden danne en helt ny byskov mellem Vejlands Allé, Amager Fælled og Artillerivej. Det var et af resultaterne i Københavns Kommunes budget for 2016, hvor der blev afsat 3,7 millioner kroner til skoven og 450 andre træer i byens gader i partnerskab med boligforeninger rundt i byen.</p><p id="p2">Det var ikke mindst de radikale, der havde sat træerne på dagsordenen, og gruppeformand Tommy Petersen glæder sig over, at der nu er udsigt til et nyt udflugtsmål på Amager Fælled -formentlig mellem boldklubben Heklas nye baner på fælleden og den kommende campingplads hen mod vandrehjemmet: » Jeg forestiller mig en rekreativ kile med nogle lysninger, så man kan tage på picnic. Det vil jo komme både turisterne og familierne til gode -og så de tusindvis af cyklister, der valfarter forbi her dagligt.</p><p id="p3">Og så har vi jo også en massiv fortætning på Islands Brygge og Ørestad -der vil virkelig være et opland til sådan en skov, « siger Tommy Petersen.</p><p id="p4">Kommunens teknik-og miljøudvalg vedtog for nylig en målsætning om, at 100.000 nye træer skal skyde op i byen i løbet af de næste 10 år, ligesom der er banet vej for fredning af de eksisterende træer i byen.</p><p id="p5">» Vi har vedtaget målsætningen, og nu er de første penge så også kommet på bordet.</p><p id="p6">Det er jo en helt ny måde at tænke fremtidens København som storby. Hele idéen er at bringe naturen tilbage til byen, hvor man ser det meget adskilt i dag, by og land... At få skoven så tæt ind på byen, det er vejen frem. Altså prøv at forestille dig, hvis du gravede H. C. Andersens Boulevard ned fra Langebro, og så lagde 23.000 træer ovenpå -i stedet for en sekssporet vej nærmest tværs over Rådhuspladsen. Det ville jo være fantastisk at tænke så visionært. Og så er der masser af beboere rundt om i byen, som gerne vil være med til at passe nye træer i deres gader, « fortæller gruppeformanden.</p><p id="p7">Den endelige placering af de mange tusinde træer ligger ikke endeligt fast, men hjørnet af fælleden mod Vejlands Allé er det, der er arbejdet med indtil nu. Og det vil i sagens natur tage nogle år, inden der er tale om en decideret skov: » Jeg gør det jo ikke for min egen skyld. Jeg har jo altid set Islands Brygge som et blåt åndehul, fordi man kan hoppe i vandet. Men det her kan gøre det til et grønt åndehuld også, og det ville være rigtig lækkert for Amager -så er det her losseplads-mærkat da i hvert fald lagt i graven, « griner Petersen.</p><p id="p8">UDet ville være rigtig lækkert for Amager -så er det her losseplads-mærkat da i hvert fald lagt i graven.</p><p id="p9">TOMMY PETERSEN, radikal gruppeformand, Københavns Borgerrepræsentation.</p><p id="p1"><br /><em style="bold">"Dav, du gamle!"</em></p><p id="p2">Gensynsglæden var hjertelig. Stemningen i top. Og stridsøksen pakket godt og grundigt væk, da medlemmerne af Amager Bladets Idrætspriskomité sidste mandag aften var samlet til det 54. kåringsmøde for at indstille prismodtagerne til en af fire idrætspriser, hvoraf Amager Bladets Idrætspris er den ældste, og som tildeles en idrætsudøver, et hold eller en klub, der har præsteret et bemærkelsesværdigt resultat.</p><p id="p3">De alvorlige ansigtsfolder kom til udtryk senere på aftenen, da medlemmerne kastede sig over ansøgerfeltet til prisen som årets klub, og ikke mindst i forbindelse med kåringen af årets fund. </p><p id="p4">En lang og til tider heftig diskussion om individualister kontra holdidrætsgrene - om traditioner kontra fornyelse - udløste nervepirrende dueller på ord og næsten 'døbt løb' i afstemningerne.</p><p id="p5">Det blev i sandhed kontrasternes aften. For øens fornemste og største idrætshæder, Amager Bladets Idrætspris, blev afgjort på under en halv time, og da komitéen nåede frem til kåringen af årets idrætsleder, blev det vedtaget at indføje i statutterne, at medlemmerne for carte blanche til indstille egne kandidater, såfremt ansøgerfeltet er for lille. Et dilemma af de helt store i et år, hvor kun ganske få ansøgninger så dagens lys til denne pris, mens eksempelvis ansøgerfeltet til prisen som årets klub var det største i mange år.</p><p id="p6"><br /><em style="bold">Prisvindere afsløres</em></p><p id="p7">Navnene på modtagerne af Amager Bladets Idrætspris 2007 vil blive offentliggjort i Amager Bladet tirsdag 19. februar. Samme dag bliver prisvinderne hyldet ved en reception på Hotel Park Inn. </p><p id="p8">Vi kan dog afsløre så meget, at den tætte kappestrid om at blive kåret som årets klub stod mellem CSR/Nanok, Boldklubben af 1908, Kastrup Gymnastikforening af 1966 og Sundby Sejlforening.</p><p id="p1">Amager: FC Fredericia vandt fortjent med 3-1 over Fremad Amager i en kamp, som gæsterne dominerede. Der skulle dog et rødt kort til, før hjemmeholdet for alvor kom i gang.</p><p id="p2">Jonas Dal havde udvalgt de samme 11, som han vanligt starter med i 1. division. På bænken sad Chuma Anene og Michael Baidoo klar til at komme ind og gøre sig gældende i en potentiel 1. divisionsdebut for dem begge.</p><p id="p3">Også unge Yakup Øzkir, en spiller af egen avl, var at finde på bænken, fordi reservekeeper Andreas Raahauge var ude med en skade i anklen.</p><p id="p4">FC kom fra en flot præstation i midtugen, hvor Viborg blev straffesparket ud af pokalturneringen. Men den kamp blev mestendels vundet af reserverne, så opgøret mod Fremad Amager var muligheden for oprejsning til den vanlige start-11, der faldt mod Nykøbing på hjemmebane for en uge siden og tabte 2-1.</p><p id="p5">Hjemmeholdet lurede på omstillingerne, når FC Fredericia smed bolden væk, og efter blot fire minutter gav det pote. Grumme Samson Lyede, som anførte Fremad Amagers forreste linje, fik en pasning og brugte sin fysik og sin fart til at komme af sted. Hans løb skævvred FC Fredericias bagkæde, og angriberen kunne med en flad pasning let finde en fri Lukas Engel.</p><p id="p6">Han hakkede bolden hårdt og fladt i mål: 1-0 og chokstart af hjemmeholdet.</p><p id="p7">FC Fredericia spillede febrilsk og forhastet i indledningen, og bolden blev for ofte sat på spil i 50/50 situationer. Efter et kvarter kom gæsterne dog bedre med, og det var ren utur, at Anders Holvad ikke udlignede. Han modtog et indlæg og mødte bolden med et sublimt hovedstød, som Nicklas Dannevang i målet blot kunne vippe på overliggeren. Nedfaldet kom ingen FC'ere dog til, og gæsterne var fortsat bagud.</p><p id="p8"><br /><em style="bold">Høeghs blændende mål</em></p><p id="p9">FC kom langt bedre med, og Dennis Høegh stod for en fortjent udligning med en storslået aktion.</p><p id="p10">Kreatøren modtog bolden i fart foran hjemmeholdets felt, og han afdriblede tre mand for til sidst at hugge bolden op i hjørnet.</p><p id="p11">Jonas Dal var besat på sidelinjen: Hold kæft et mål, mand, gjaldede han med så stor styrke, så det kunne høres på Hovedbanegården.</p><p id="p12">Målet gav selvtillid, og Christian Sørensen burde have behandlet bolden bedre, da han blev sat op af en god Dennis Høegh-aflevering får sekunder efter målet. Men Sørensen måtte sparke med det kolde højre fra en halvspids vinkel, og han sendte bolden langt forbi.</p><p id="p13">Sørensen stod for en stor del af FC's chancer, og med fem minutter tilbage af første halvleg var det tæt på vanvittigt, at han ikke bragte de gulklædte gæster i front. Fremad Amager behandlede bolden som en tikkende bombe og sendte den direkte i fødderne på FC. Christian Ege Nielsen fandt Sørensen fuldstændig blank i feltet med tid og plads.</p><p id="p14">Hans afslutning lod dog meget tilbage at ønske, og Nicklas Dannevang fik en stiv tå på bolden, så den strøg langt forbi mål.</p><p id="p15">Mere skete der ikke i kampens første 45 minutter. Den chance hjemsøgte med sikkerhed Christian Sørensen i omklædningsrummet. Men FC havde været i total kontrol i 30 minutter og kunne forlade banen med oprejst pande.</p><p id="p16"><br /><em style="bold">Rødt kort</em></p><p id="p17">Starten på anden halvleg blev en åben slagudveksling, og der gik noget tid, før de to mandskaber frembragte nævneværdige muligheder.</p><p id="p18">Den første kom til Fremad Amager efter 60 minutter, da Mads Eriksen smed en pasning direkte i fødderne på en modspiller og sendte to af de blå i frit løb mod Alexander Nybo. Manjrekar James leverede et fantastisk returløb og fik reddet kastanjerne ud af ilden ved at bruge sin store krop til at vinde bolden.</p><p id="p19">Efter 63 minutter tog kampen en markant drejning, da Samson Lyede ikke kunne opføre sig ordentligt i muren på et FC Fredericia-frispark. Han modtog sit andet gule kort og dermed marchordre. Det første kom, da han skubbede Christian Sørensen omkuld i en kontra.</p><p id="p20">Med en mand i overtal var kampen serveret for FC på et sølvfad, og gæsterne slog til med det samme. Dennis Høegh fremtvang et hjørnespark efter 68 minutter med en god afslutning fra en spids vinkel. Dødbolden endte hos Mathias Johannsen, som klaskede den hårdt op i nettaget.</p><p id="p21">To minutter senere var Fremad Amager begravet 10 fod under, da Anders Holvad lukrerede på en fæl forsvarsfejl, stjal bolden og trillede den i mål fra en spids vinkel.</p><p id="p22">3-1 og FC sejlede mod sejren.</p><p id="p23"><br /><em style="bold">En ond kamp</em></p><p id="p24">FC Fredericia vadede i chancer. Først sendte Nicolaj Ritter bolden direkte på skinnebenet af Nicklas Dannevang i Amager-målet på en ellers god mulighed alene med keeperen. Siden fik FC lov at sætte et hurtigt angreb i gang i et bizart øjeblik, hvor de to mandskaber røg i totterne på hinanden dybt på FC's banehalvdel.</p><p id="p25">Den hurtige bold endte hos Anene, som var helt alene med keeperen, fordi Fremad Amagers folk var i infight med FC's spillere, men angriberen forsøgte at afdrible målmanden uden held. Siden endte den hos Niels Letort, som sparkede forbi et frit mål.</p><p id="p26">Afbrænderne var ikke det mest beskæmmende i de minutter. Det var, at dommerne totalt havde tabt grebet om kampen og gjorde den meget mere ond, end den burde være.</p><p id="p27">FC havde hårdt fat om opgøret i overtallet, og Fremad Amager kunne intet gøre. Chuma Anene kom til to gigantiske muligheder men misbrugte dem begge. Derfor endte det med en sejr til gæsterne, som sagtens kunne have været større.</p><p id="p28">De er i aktion igen på søndag, hvor Lyngby gæster Monjasa Park.</p><block><p>Det kom til at koste dyrt, da møbler for 2,5 millioner kroner, der skulle bruges i det nye affaldsanlæg Amager Bakke, måtte placeres på et lager hos møbelforretningen Paustian. </p></block><p id="p1">HELE ØEN: Det er i år 25. år i træk, at Friluftsrådet godkender danske strande og havne til at hejse det Blå Flag. Flaget viser, at stranden eller havnen gør noget ekstra for naturen og miljøet, at de inddrager de lokale og deres gæster ved at holde miljøaktiviteter og andre arrangementer for børn og unge samt informere om, hvad man selv kan gøre for at bevare naturen når man gæster en Blå Flag strand eller havn.</p><p id="p2">Derudover skal en Blå Flag strand og havn være ren og velholdt, have redningsudstyr, gode toiletforhold, affaldsfaciliteter og -sortering og for strandes vedkommende skal badevandet være rent.</p><p id="p3">220 strande får i år Friluftsrådets Blå Flag -det er fire flere end i fjor -og også i år kommer det til at vaje i Amager Strandpark, som desuden er blevet udnævt til handicapstrand.</p><p id="p4">Kommuner med Blå Flag strande er forpligtet til at have mindst en handicapvenlig strand, fortæller Naila Anthonsen, sekretær i Blå Flag i Friluftsrådet.</p><p id="p5">» En handicapstrand skal have et handicaptoilet og adgang til strandområdet via sti, rampe, vej eller rullebane med fast belægning. Desuden anbefaler vi, at der etableres udsigtspunkter på stranden, at der er adgang til vandkanten for handicappede samt handicapparkering. Amager Strandpark gør meget for de handicappede, de har adgang til strandområdet og vandkanten, handicaptoiletter, handicapparkering, og hvis du henvender dig til livredderen på stedet, kan du låne en saltvandsegnet kørestol, og man har desuden adgang til aflåst omklædning og bruser, « siger Naila Anthonsen.</p><p id="p6"><br /><em style="bold">To Blå Flag havne</em></p><p id="p7">Mens antallet af strande, som får det Blå Flag er steget, er antallet af Blå Flag Havne faldet fra 69 i fjor til 60 i år.</p><p id="p8">Her på Amager får både Dragør Havn og Kastrup Lystbådehavn det Blå Flag specielt for havne, mens Sundby Sejlforening mister sit.</p><p id="p9">» Årsagen til nedgangen i antal flag på havnene, tror vi skal findes i det økonomiske pres, som landets kommuner befinder sig i. Kommunerne prioriterer deres indsatser, hvilket desværre har haft en negativ indvirkning på nogle af de havne og strande som tidligere har haft Blå Flag. Det er ærgerligt, at trang økonomi går ud over vores fælles natur og indsatsen for miljøet, « siger Brian Samuelsson fra Friluftsrådets Blå Flag-program.</p><p id="p10"><br /><em style="bold">Rent vand flere steder</em></p><p id="p11">Amager har langt flere badesteder end netop Amager Strand, og selv om de ikke får tildelt Blå Flag af Friluftsrådet, kan badevandskvaliteten sagtens være i orden.</p><p id="p12">Badesteder skal aktivt søge om at få Blå Flag for at komme i betragtning, og steder med en god badevandskvalitet kan mangle at opfylde nogle af de øvrige kriterier for Blå Flag.</p><p id="p13">På www.kbh.badevand. dk kan man løbende følge med i badevandskvaliteten ved kysterne i hovedstadsområdet.</p><p id="p14">De fleste kommuner fejrer tildelingen af Blå Flag med et arrangement og miljøformidlingsaktiviteter.</p><p id="p15">Find mere information om arrangementerne på www.blaaflag.dk sidst i maj.</p><p id="p1">Balladen om prestigeprojektet Amager Bakke og den udskældte affaldsdirektør Ulla Röttger har nået nye højder. Bestyrelsesformand Lars Weiss valgte tirsdag at trække sig fra formandsposten efter et mislykket forsøg på at få Ulla Röttger fyret på et ekstraordinært bestyrelsesmøde.</p><p id="p2">»Der har været uenighed om, hvad der tjener selskabet bedst. Jeg skal som bestyrelsesmand repræsentere de fem ejere. Og det kunne jeg ikke efter dagens afstemning,« siger Lars Weiss.</p><p id="p3">Den socialdemokratiske politiker fra Københavns Borgerrepræsentation har siden 2014 været formand for Amager Ressourcecenter (ARC), som står bag Amager Bakke. Han har mistet tilliden til Ulla Röttger efter en periode, hvor Jyllands-Posten har afdækket en række problemer omkring Ulla Röttgers rolle i det problemramte prestigeprojekt. Og senest kunne Jyllands-Posten afsløre, at en livsfarlig eksplosion i februar ramte ARC's gamle anlæg efter et ledelsessvigt.</p><p id="p4">Lars Weiss vil ikke udtale sig om, hvad der har fået ham til at miste tilliden til Ulla Röttger, men dagens ekstraordinære bestyrelsesmøde kom efter eksplosionen, som Ulla Röttger i første omgang undlod at informere bestyrelsen om.</p><p id="p5"><br /><em style="bold">Tre for - tre imod</em></p><p id="p6">På bestyrelsesmødet stemte tre medlemmer for, at Ulla Röttger skulle fyres, mens de tre øvrige medlemmer stemte imod. Dermed kunne Lars Weiss ikke få opbakning i den politisk valgte bestyrelse til at skrive den fyreseddel, som han gerne ville.</p><p id="p7">»Der var en afstemning om tillid til direktionen eller ej.</p><p id="p8">Den endte 3-3 i bestyrelsen i forhold til direktionen. Der måtte jeg drage den konsekvens, at jeg trækker mig som formand,« siger han.</p><p id="p9">Jyllands-Posten erfarer, at Lars Weiss havde opbakning fra Rikke Lauritzen (EL) fra Københavns Kommune og Margit Ørsted (K) fra Frederiksberg Kommune. De tre bestyrelsesmedlemmer, som holdt hånden under Ulla Röttger, er Henrik Zimino (S), der er borgmester i Tårnby, Steen Ørskov Larsen (K) fra Hvidovre og Birger Larsen (DF) fra Dragør Kommune.</p><p id="p10">Dermed er det de tre mindste kommuner med en samlet ejerandel på 18 pct. af ARC, som holder hånden under en direktør, som er uønsket i de to klart største kommuner i ejerkredsen.</p><p id="p11">Både Henrik Zimino og Steen Ørskov Larsen var med, da Amager Bakke i 2012 blev født som et jubelprojekt, der skulle vække opsigt i hele verden. Siden er problemerne væltet ned over anlægget, der er i gang med at effektuere en redningsplan, som skal forsøge at forhindre et estimeret tab i milliardklassen.</p><p id="p12"><br /><em style="bold">Dybt beklageligt</em></p><p id="p13">Margit Ørsted har også siddet i bestyrelsen, siden Amager Bakke blev besluttet. Hun mener, at det er dybt beklageligt, at Lars Weiss trækker sig.</p><p id="p14">»Jeg har siddet 11 år i bestyrelsen.</p><p id="p15">Og Lars Weiss er den formand, der har gjort det absolut bedst. Set fra min stol har der været flere sager, hvor jeg finder, at direktør Ulla Röttger ikke har haft den tyngde, som en direktør skal have. Og det er et overordnet problem, at vi nu står i denne situation,« siger Margit Ørsted.</p><p id="p16">Hun understreger samtidig, at hun længe har haft reservationer over for Ulla Röttger.</p><p id="p17">»Da Ulla Röttgers ledelseskontrakt skulle fornys for tre år siden, stemte såvel jeg som en af Købehavns to bestyrelsesmedlemmer imod. Allerede dengang havde jeg ikke tillid til, at hun var den rette til jobbet,« siger Margit Ørsted.</p><p id="p18">Idéen om at bygge Amager Bakke for 4 mia. kr. kom fra Ulla Röttger selv. Og trods stor politisk uenighed lykkedes det hende også at få de fem storkøbenhavnske ejerkommuner til at bevilge den afgørende lånegaranti til projektet.</p><p id="p19"><br /><em style="bold">Flere fejlskøn</em></p><p id="p20">Undervejs stod Ulla Röttger bag en række fejlskøn, som har haft fatale følger for anlæggets økonomi. Og samtidig advarede Ulla Röttger forud for den politiske beslutning i 2012 om, at milliarderne ville fosse ud af Amager Ressourcecenter, hvis ikke man hurtigst muligt besluttede at bygge det nye superanlæg.</p><p id="p21">Årsagen til, at det ville blive dyrt at holde det gamle anlæg i live, var ifølge Ulla Röttger, at man stod i en situation, hvor anlæggets miljøgodkendelse skulle revurderes.</p><p id="p22">Men Miljøstyrelsen oplyste ad flere omgange Amager Ressourcecenter om, at miljøgodkendelsen ikke skulle revurderes.</p><p id="p23">Steen Ørskov Larsen og Henrik Zimino har ikke ønsket at kommentere dagens opgør i bestyrelsen. Birger Larsen fra Dragør siger: »Jeg synes, at direktøren har gjort et stort stykke arbejde.</p><p id="p24">Det har ikke været nemt for hende. Men hun har sammen med formanden klaret det anstændigt i forhold til den store opgave. Men uden at sige for meget, så har der ikke været en god kemi mellem de to,« fortsætter Birger Larsen.</p><p id="p25">Ulla Röttger afviser at kommentere situationen. Hun henviser til, at der er tale om et bestyrelsesanliggende.</p><p id="p26">jakob.j.martini@finans.dk niels.sandoe@finans.dk </p><p id="p27"><br /><em style="bold">Fakta: AMAGER BAKKES PROBLEMER</em></p><p id="p28">Amager Bakke blev bygget som et kæmpeværk på baggrund af affaldsfremskrivninger, som blev kritiseret for ikke at holde.</p><p id="p29">På grund af faldende affaldsmængder og lave elpriser er anlægget kommet i økonomiske problemer. Borgmestrene i de fem ejerkommuner blev sidste sommer enige om en økonomisk redningsplan.</p><p id="p30">Planen vil give mulighed for import af affald til afbrænding.</p><p id="p31">Ifølge de seneste estimater bliver det nødvendigt at importere 114.000 tons om året for at udnytte den kapacitet, der fremgår af redningsplanen. Dermed brydes der med en politisk aftale om, at alt affald skulle hentes inden for lokalområdet.</p><p id="p32">Specielt i Københavns Kommune har der længe været stor utilfredshed med Ulla Röttger på grund af, at ledende politikere har følt sig ført bag lyset af Ulla Röttger.</p><p id="p33">Senest haglede kritikken ned over Ulla Röttger, da hun undlod at informere sin politisk valgte bestyrelse om en livsfarlig eksplosion, som skete i februar 2017 efter et ledelsessvigt.</p><p id="p1">HELE ØEN: Amager byder hverken på Tour de France-bjerge eller Himmelbjerget, men selvom øen er flad som en pandekage, skiller terrænet sig alligevel ud.</p><p id="p2">Amagers højeste terrænpunkt har nemlig den særlige egenskab, at det flytter sig afhængig af aktiviteterne ved Kastrup Lufthavn.</p><p id="p3">Det afslører en granskning af Amagers topografi, foretaget af hjemmesiden hanskebjerge. dk.</p><p id="p4">I den sydlige ende af lufthavnen ligger et område, som både bruges til at prøvekøre flymotorer og deponere jord. Det indebærer, at man her ikke blot finder høje støjvolde, som når op i en højde af 19 meter over havet, men til tider også store bunker af overskudsjord fra anlægsarbejder.</p><p id="p5">Ifølge højdedata fra Geodatastyrelsen har en af disse jordbunker indtil for nylig haft en samlet højde af 20 meter over havet. Det gjorde toppen af bunken til Amagers højeste terrænpunkt.</p><p id="p6">Men lufthavnen har nu over for danskebjerge. dk oplyst, at man for kort tid siden har fjernet hovedparten af materialet som var asfalt fra banerenoveringer. Dermed er det den ringformede støjvold ved prøvekøringsarealet, der rager højest op.</p><p id="p7">Ikke bare i lufthavnsområdet, men altså på hele Amager.</p><p id="p8">Med 19 meter over havet er støjvolden én meter højere end » Mount Anna « -en kunstigt anlagt bakke ved Ørestad. Yderligere én meter nede i luftlaget støder man i samme område på den vold, der omkranser Kolonihaveforeningen Sønderbro.</p><p id="p9">» Men verden står ikke stille, og når der næste gang iværksættes store byggerier på Amager -i lufthavnen eller på en byggeplads andetsteds -kan det være, at gravemaskinerne igen griber ind i topstriden, « oplyser Jacob T. Johansen fra danskebjerge. dk » Hvis man ikke har nerver til den form for omskiftelighed, kan man vælge en anden tilgang til begrebet højeste punkt.</p><p id="p10">Den går ud på, at man koncentrerer sig om de punkter, der er naturligt skabt. I så fald er det et punkt i Store Magleby, der tager førstepladsen.</p><p id="p11">Her befinder jordoverfladen sig otte meter over havniveau, og den ligger ret så fast. «.</p><p id="p12">Amagers højeste terrænpunkt flytter sig afhængig af aktiviteterne ved Kastrup Lufthavn.</p><p id="p13">Det afslører en granskning af Amagers topopgrafi.</p><p id="p14">Granskningen er foretaget af danskebjerge. dk.</p><p id="p1">AMAGER STRAND: Det var i strid med det EU-udbudsretlige ligebehandlingsprincip, da Amager Strandpark I/ S i 2004 gav entreprenøren Hoffmann/ Boskalis JV opgaven med at anlægge Amager Strandpark.</p><p id="p2">Det konkurrerende firma Per Aarsleff A/ S skal derfor have otte mio. kroner i erstatning af Amager Strandpark samt have dækket sagsomkostninger for 947.500 kroner, det besluttede Højesteret tirsdag og omstødte dermed Østre Landsrets dom fra februar 2008.</p><p id="p3">Sagens kerne er et forbehold, som Hoffmann/ Boskalis JV tog i sit tilbud i udbudsrunden.</p><p id="p4">Entreprenøren anførte, at udbudsbetingelsernes særlige definitioner for vejrlig, som indebar, at nedbør ikke kunne føre til fristforlængelse på opgaven i stedet skulle erstattes af Dansk Byggeris Standardforbehold af marts 2001. Her står der, at udgifter til snerydning og ikke-overenskomstmæssige vinterforanstaltninger betales særskilt som ekstraarbejder, og afviser bygherren dette, har entreprenøren ret til tidsfristforlængelse og i visse tilfælde betaling af stilstandsomkostninger.</p><p id="p5">Hoffmann/ Boskalis JV fik opgaven på trods af dette forbehold, og det er direkte i strid med det EU-udbudsretllige ligebehandlingsprincip.</p><p id="p6">Derfor var Amager Strandpark ifølge Højesteretsdommen forpligtet til at se bort fra Hoffmann/ Boskalis' tilbud.</p><p id="p7">Det var ubestridt, at Per Aarsleff A/ S ville have fået tildelt entreprisen, hvis tilbuddet fra Hoffmann/ Boskalis var blevet afvist. Og derfor skal Amager Strandpark betale erstatning til Per Aarsleff for virksomhedens tab i form af mistet fortjeneste.</p><p id="p8">Ingen betydning for drift Dommen kommer bag på bestyrelsesformand i Amager Strandpark I/ S, Jacob Næsager.</p><p id="p9">» Det var en overraskelse, fordi vi fik medhold i landsretten, « siger han.</p><p id="p10">Hvordan skal betalingen af erstatningsbeløbet finansieres? » Sagen stammer helt tilbage fra dengang, hvor Kramers tid, hvor Staten sammen med Københavns og Frederiksberg Kommuner grundlagde strandparken. Det var dem, der blev stævnet, og det vil være naturligt, at de deler erstatningen imellem sig, « siger Jacob Næsager og fortsætter: » Det får ingen betydning for den videre drift og serviceniveauet i Amager Strandpark.</p><p id="p11">Dommen faldt ud til vores ugunst, men der er ikke så megen dramatik i det. «.</p><p id="p1">Der var masser af sport i fritidsklubberne på Amager, og der var rigtig mange piger, som det ikke appellerede til. Pædagogernes løsning blev Stjerneparaden, der begyndte som en alternativ aktivitet for de børn, der ikke interesserede sig for sport. Konkurrencen fandt sted første gang i 1997, hvor vindergruppen væltede Amager Bio med en karaokeversion af en populær popsang.</p><p id="p2">Finalen i Amager Bio er imidlertid kun klimaks på en meget lang og intens proces.</p><p id="p3">Stjerneparaden er nemlig en gruppeaktivitet, hvor børnene i de klubber på Amager, der deltager, finder sammen i grupper allerede i december.</p><p id="p4">De øver så gennem to måneder selvvalgte sange i samarbejde med pædagogerne og arbejder med scenografiog kostumer - og de øver sig i at samarbejde om den sang, de synger til karaoke musik.</p><p id="p5"><br /><em style="bold">Du står bare totalt kikset</em></p><p id="p6">" Det er en intens og lærende proces," som pædagog Marie Sommer fra Spor-Et og Spor-To udtrykker det: " Vi vil gerne give børnene en succesoplevelse ved det at kunne stille sig op på scenen. Når de deltager i projektet, får de udvidet deres grænser.</p><p id="p7">De lærer også at tackle nogle følelser, uanset om de går videre fra den interne Stjerneparade til Amager Bio eller ej," siger Marie Sommer, som understreger, at projektet i høj grad handler om at lære, at man kan lykkes bedre ved at arbejde godt sammen.</p><p id="p8">" De lærer rigtig meget om at opføre sig ordentligt over for hinanden og om at kunne sige til og fra," siger Marie Sommer.</p><p id="p9">Det er forpligtende at melde sig til Stjerneparade. Der bliver skrevet kontrakt med det enkelte barn og hans eller hendes forældre, og der er mødepligt til øvedagene.</p><p id="p10">" Vi vil gerne signalere, at det er seriøst. Men rent pædagogisk er det også super vigtigt, at man lærer at forpligte sig over for andre; og at man kan overholde de aftaler, man laver - også når det bliver besværligt fx i form af konflikter, eller når der dukker noget andet og mere spændende op," siger Marie Sommer.</p><p id="p11">Det er en vigtig del af forløbet, at grupperne inden for de enkelte klubber giver hinanden konstruktiv kritik, og det er en øvebane i sig selv.</p><p id="p12">" Vi arbejder meget med sprog, og med hvordan man kommunikerer.</p><p id="p13">Det er fx ikke smart at sige: " Du står bare totalt kikset." Nej, forfra: Hvad er det, du vil sige, og hvordan kan du sige det på en god og positiv måde, så det kan blive brugt konstruktivt af modtageren," fortæller Marie Sommer.</p><p id="p14"><br /><em style="bold">Sex, drugs and rock ´ n roll</em></p><p id="p15">Pædagog Cecilie Halberg fra Brydes Allé oplever også tit, at der opstår spændende diskussioner om de sange, som børnene vælger: " De vælger typisk sange, som er populære på det tidspunkt, og de er tit på engelsk. Så oversætter vi dem sammen, for især de yngste forstår jo ikke, hvad teksten handler om. Det sker også, at vi er nødt til at lave om på teksten, hvis vi ikke kan stå inde for den. Vi vil jo ikke have børn til at stå og synge om vold eller stoffer," siger Cecilie Halberg, der selv både er pædagog og sangerinde i et band: " Det er da en kæmpe fordel, at jeg ved, hvordan det er at stå på en scene. Det gør det dobbelt sjovt for mig at være med," fortæller Cecilie Halberg.</p><p id="p16"><br /><em style="bold">Mange vindere</em></p><p id="p17">Der er typisk adskillige hold i hver klub. Derfor bliver der afholdt interne stjerneparader i klubberne i slutningen af januar. Det bliver her afgjort, hvem der går videre til den store finale i Amager Bio, hvor hver klub kan deltage med max to hold.</p><p id="p18">Børnene er typisk meget hurtige til at bide skuffelsen i sig, hvis det ikke er dem, der bliver valgt, fortæller pædagogerne.</p><p id="p19">" Det er imponerende at opleve, at der lynhurtigt opstår en fællesskabsfølelse omkring de hold, der skal afsted. De bakker hinanden vildt meget op," siger pædagog Karin Overby fra Kongovej.</p><p id="p20">Konceptet bygger fra pædagogisk side dog også på, at finalisterne og de endelige vindere hele tiden oplever det som en kollektiv indsats. Der bliver uddelt en hel række priser i Amager Bio. Vokalpriser, kostumepriser, scenografipriser og publikumsfavorit-priser, og de udløser udover fine diplomer til væggen, også pengebeløb til selvvalgte fællesaktiviteter hjemme i klubben.</p><p id="p21">" På Kongo afholder vi også en efterfejring, hvor vi er spiser pizza, hygger og genopfører alle numrene," siger Karin Overby.</p><p id="p22"><br /><em style="bold">Bag kulissen</em></p><p id="p23">Der ligger mange timers hårdt slid for de voksne bag alle de syngende og dansende børn.</p><p id="p24">Der er arbejdet i den enkelte klub med holdsammensætning og koordinering af øvetider samt med scenografiog kostumer og afholdelse af den interne Stjerneparade.</p><p id="p25">Men der finder også et massivt koordinationsarbejde sted på tværs af de 10-12 klubber, der typisk deltager.</p><p id="p26">Der er i årenes løb opbygget et fem siders langt planlægningsskema over alle de opgaver, der skal løses på forskelige tidspunkter i løbet af perioden.</p><p id="p27">" Vi mødes jævnligt i perioden fra december frem til marts, hvor det hele er afviklet. Vi sørger for, at der ikke er to hold, der kommer til finale med den samme sang, og vi skal skaffe dommere, fordele billetter, som er meget eftertragtede, og så står vi for hele den praktiske planlægning og afvikling af showet, hvor Amager Bio er fyldt til bristepunktet," siger Marie Sommer.</p><p id="p28"><br /><em style="bold">Platform for samarbejde</em></p><p id="p29">Selve den store Stjerneparadedag er lang og intens - både for børn og voksne. Men Rasmus Knudsen fra Amager Strand Sejklub oplever, at dagen flyver afsted: " Man er helt høj af adrenalin. Der er 1000 ting, der skal klares samtidig med stemmeprøver, sminkning, nervøse børn  det er en virkelig god dag, men man er godt brugt bagefter," siger Rasmus Knudsen, der synes, at dagen - og hele Stjerneparadeforløbet - er en god platform for samarbejdet mellem klubberne på Amager.</p><p id="p30">Det er Cecilie Halberg enig i: " Man får orienteret sig ud over egen klynge, får gode ideer og danner relationer." Skolereformen har stjålet timer fra både voksne og børn i klubberne, og det har kunnet mærkes i forarbejdet til Stjerneparaden 2016.</p><p id="p31">I Spor-Et og Spor-To har det været nødvendigt at droppe nogle af de store faste traditioner i klubberne, fordi der simpelthen ikke er normering til at gennemføre.</p><p id="p32">" Men vi har valgt at prioritere Stjerneparade. Vi ved, der er børn, der primært er blevet i klubben for at kunne deltage, og vi har " gamle" børn, der kommer for at hjælpe til med at sætte hår og så videre. Det er en vigtig tradition. Vi tror stærkt på, at fritidspædagogikken kun kan overleve, hvis den kan byde på forpligtende og samlende forløb, hvor børnene får noget helt andet, end de kan få andre steder, " siger Marie Sommer.?.</p><p id="p1">HELE ØEN: Jeanette Ottesen er verdens hurtigste i 100 m fri, men svømmedronningen fra Kvik Kastrup må erkende, at hun ikke kan nå det hele på den halve tid. En skuffet Jeanette Ottesen måtte melde afbud til Amager Bladets idrætspris-reception på Hotel Park Inn, hvor VM-guldvinderen fra Shanghai skulle hædres med Amager Bladets Idrætspris for andet år i træk. Det er OL-forberedelserne, der spændte ben for Jeanette Ottesens guldkåring.</p><p id="p2">Jeanette Ottesens klub mødte talstækt op med formand Jan Urban i spidsen, og hendes mand, Bobby, kunne på vegne af Ottesen modtage øens fornemste idrætshæder.</p><p id="p3">» Jeg skulle hilse og sige tak.</p><p id="p4">Jeanette er ked af, at hun ikke kan være her i dag, men hun regner stærkt med at vinde prisen for tredje gang, « sagde gemalen med henvisning til sprinterfruens drøm om at vinde OL-guld i London.</p><p id="p5">Tidligere topsvømmere fra Kvik Kastrup har vundet Amager Bladets Idrætspris, men ingen tre gange i træk. Tættest på et gyldent hattrick er Sophia Skou. Om det lykkes for den blonde speedbåd vil afhænge af OL til sommer.</p><p id="p6">En kommende stjerne Boksetalentet Abdul Khattab mødte op til prisuddelingen med sin mentor, CIK-træner Ricard Olsen og hans fremtidige arbejdsgiver, promotor Allan Back.</p><p id="p7">Abdul Khattab, der har vundet de danske og sjællandske mesterskaber seks år i træk, er kåret til årets fund -akkurat som flere af christianshavnerklubbens tidligere topboksere som Poul Erik Frandsen, Frank Olsen og Mikkel Kessler er blevet det.</p><p id="p8">» Abdul -du er et lysende talent og en kommende stjerne, « sagde Søren Saugmann, formand for CIK, og medlem af Amager Bladets Idrætspriskomité.</p><p id="p9">Khattabs træfsikkerhed rammer ikke kun modstanderne i ringen -timingen for kåringen kunne ikke være ramt mere perfekt, idet han fyldte 19 år på dagen.</p><p id="p10">Kåringen udløste kontant afregning i form af en check på 5.000 kr. fra DanBolig og Nordea, som blev overrakt af ejendomsmægler Torben Hald.</p><p id="p11">Jernladyens dag Sundby KFUMs 71-årige jernlady, Britta Eskildsen, formand for klubbens badmintonafdeling, blev ramt af en mental knock out, da hun fik beskeden om kåringen til årets idrætsleder, og det var en tydeligt rørt Britta Eskildsen, der modtog prisen og den efterfølgende check på 10.000 kr. fra DanBolig og Nordea.</p><p id="p12">» Jeg er stolt over prisen, og jeg vil gerne sige jer tusind tak. Jeg håber, at mange unge mennesker vil bidrage til, at vi får flere frivillige ledere ude i klubberne, « sagde Britta Eskildsen i sin takketale.</p><p id="p13">Kastrup Gymnastikforening af 1966 mødte op med flere af klubbens talentfulde piger, der hurtigt kastede sig over de mange eksemplarer af Amager Bladet for at nærstudere omtalen af årets klub.</p><p id="p14">Komitémedlem Anita Wagner motiverede valget af gymnastikforeningen og fremhævede klubbens imponerende stab af trænere, der tæller cirka 50 samt klubbens flittige ledere.</p><p id="p15">Formand for KG 66, Inge Abildgaard, modtog prisen og checken på 10.000 kr. fra Dan-Bolig og Nordea.</p><p id="p16">» 3. halvleg « Efter prisoverrækkeselserne var Amager Bladets vært for et par hyggelige timer, og den gode sportsånd udfoldede sig ved bordene med prisvinderne, træner og ledere samt repræsentanter fra Amager Bladets Idrætspriskomité og sponsorerne DanBolig og Nordea.</p><p id="p17">» Der er nu ikke noget bedre end » 3. halvleg « , « konstaterede en af svømmeklubbens ledere, da han takkede på Jeanette Ottesens vegne med udgangsreplikken: » Vi ses til næste år « .</p><p id="p1">Nu er det ikke kun tomme ord; Amager skal have en ny strandpark. Det har syv partier bag en ny aftale om Københavns Kommunes boligpolitik nu lovet. I første omgang afsættes 53 mio. kr. Direkte adspurgt om man nu kan være helt sikker på, om Amager Strandpark nu også realiseres efter årtier med snak svarer overborgmester Jens Kramer Mikkelsen (S) et i politik sjældent set klart: ja! Socialdemokratiet, SF, Dansk Folkeparti, det Radikale Venstre, CD, Fælles Kurs og løsgængeren Aage Pedersen tidligere Dansk Folkeparti - har desuden aftalt, at der skal afsættes penge til Strandparken i 2004 og 2005. Strandparken skal delvist finansieres ved at sælge byggegrunde tæt ved stranden, men det fremgår af aftalen, at strandparken skal på plads, før man bygger boliger.</p><p id="p2">"Der skal være sand, før man tænker på mursten," siger den radikale Lars Rimfalk Jensen. Den samlede udgift til strandparken bliver 220 mio. kr. Det er planen, at også Københavns Amt skal give støtte til strandparken.<br /><em style="bold">Ungdomsboliger</em><br />
 En anden central del af den nye københavnske boligpakke er 1000 nye ungdomsboliger i Ørestad. De 600 i forbindelse med universitetet og de 400 andre steder i Ørestad. Der er ikke taget stilling til, om disse boliger skal være private eller almene. Der skal desuden opføres 500 almene boliger til, hvad der i aftalen kaldes socialt udsatte grupper. Dermed åbner Københavns Kommune for første gang i 10 år for alment nybyggeri i større målestok. Den største del af de 440 mio. kr. bruges til at gøre tre områder i København klar til boliger. Det er Nordhavn, Sydhavn og Østamager. Der skal i løbet af de kommende år bygges op mod 7000 nye boliger, men overborgmester Jens Kramer Mikkelsen oplyste på et pressemøde, at finansieringen af dem ikke er på plads. "Det bliver forskellige former for boliger, både privat og alment," sagde han. En anden del af boligpakken er, at der afsættes 25 mio. kr. til at fremme frivillige lejlighedssammenlægninger. Formålet er, at beboerne i små lejligheder frivilligt går med til at slå vægge ned og dermed skabe større lejligheder, som kan tiltrække de for kommunekassen så attraktive vellønnede familier. Endelig er der afsat 12 mio. kr. til at forbedre byens image som boligby og tre mio. kr. til at få ældre til frivilligt at flytte fra de store lejligheder.<br /><em style="bold">Strid på venstrefløjen</em><br />
 Hverken Venstre, de konservative eller Enhedslisten er med i aftalen. Hårdest i kritikken af aftalen er Enhedslistens Mikkel Warming, som mener, at aftalen ikke gør noget for at løse de fundamentale boligproblemer i København. Enhedslisten langer voldsomt ud efter SF, som er med i aftalen. "Det er uforståeligt, at SF vil bidrage til en boligpolitik, hvor fattigrøvene jages ud af byen. Og det gør de i en aftale sammen med deres nye venner fra Dansk Folkeparti," siger Mikkel Warming under henvisning til, at der fortsat skal sammenlægges lejligheder. SF afviser kritikken. Partiets ordfører Jens Johansen siger, at det er en god aftale, som sikrer flere og bedre boliger.<br /><em style="bold">Løftebrud</em><br />
 Venstres leder Søren Pind kritiserer ikke så meget aftalens indhold, som den måde aftalen er blevet til på. "Overborgmester Jens Kramer Mikkelsen havde givet et løfte til mig om, at Venstre skulle være med i forhandlingerne. Det har vi ikke været. Det er jeg skuffet over," siger Søren Pind. Overborgmester Jens Kramer Mikkelsen afviser beskyldningen om aftalebrud. Han mener, at det er naturligt, at det er disse syv partier, der står bag aftalen, fordi det er dem, der har lavet den aftale med de almene boligselskaber, som gav alle pengene - de 440 mio. kr. til kommunen. Den aftale, der blev indgået for et år siden, betød blandt andet, at de almene boligselskaber købte sig fri af de såkaldte tilbagekøbklausuler. Tilbagekøbklausulerne gav kommunen ret til løbende at tilbagekøbe de grunde, som de almene boliger lå på.<br /><em style="bold">Revolverpolitik</em><br />
 Venstres normale partner i de politiske forhandlinger på Københavns Rådhus afviser kritikken fra Søren Pind. "Vi gider ikke bruge tid på, at Søren Pind er sur. Det er os, der har skaffet pengene, og nu er det os, der bruger dem," siger Lars Rimfalk, gruppeleder hos de radikale. Mikkel Warming og Søren Pind oplyser samstemmende, at de fik aftaleteksten udleveret få timer inden offentliggørelsen med tilbuddet om at skrive under på den samlede pakke uden forhandlinger. Revolverpolitik, kalder Søren Pind <a href="mailto:det.niels.ditlev@jp.dk">det.niels.ditlev@jp.dk</a></p><p id="p1">'Dyr i Bioen'. Det er hverken 'Åh Abe', De Gyldne Løver, The Animals, Pet Shop Boys eller 'Nighthawks at the Diner' à la Tom Waits. Ej heller 'Chip og Chap', 'Emil og Grisebassen', 'Lady og Vagabonden', 'Den Lyserøde Panter' eller 'Dyrene på Bondegården'.</p><p id="p2">Det er derimod 17 topmotiverede børn på syv til 13 år, der sammen med tre kunstnere, teknikere fra Amager Bio og arrangørerne fra Børnekulturhus Ama'r har skabt en fantasiverden af dimensioner i Amager Bio. På bare tre gange halvanden time har de digtet et poetisk eventyr, lavet masker og kostumer, lært at spille på diverse slagtøj og danset, sunget og spillet sig til en avanceret koreografi.</p><p id="p3">Billedkunstner Maria Lau Krogh har bragt børnene ind i scenografiens verden, musiker Kim J. Henriksen i rytmikkens og Karim Maktabi har instrueret i dans, stunt og teater, så sveden sprang. Projektet er en del af Børnekulturfestivalen, som har stået på over hele København i vinterferien, og i alt 42 børn har deltaget.</p><p id="p4">Nu er tiden kommet til at trykke det hele af på 45 minutter foran forventningsfulde forældre og andre nysgerrige sjæle, der tripper rundt i koncertsalens foyer. Inde i salen er der hektisk aktivitet: de sidste kulisser og rekvisitter skal på plads, de svære passager øves en sidste gang og mørket sænker sig.</p><p id="p5"><br /><em style="bold">Ensomhed og frygt</em></p><p id="p6">Dørene åbnes og tilskuerne strømmer ind. En dyster underlægningsmusik starter og vi ser et isklædt landskab. En stemme fortæller os, at vi befinder os i en hvid, kold og stille verden, som kun er befolket af dyr. Sådan har det ikke altid været. Engang var verden et grønt paradis med sang og dans, sjov og fest natten lang. Men midt i skoven rejste sig en kolossal klippe, og herfra hørte de glade dyr natlig gråd og klagesang. Så byggede de en mur for at holde udyret ude...</p><p id="p7">Det viser sig, at 'udyret' er en isbjørn, der lever i ensomhed på klippen, og da han slipper en bjergtrold løs, får han magten til at spolerer idyllen i skoven. Dyrene raser mod hinanden i skoven, i skikkelse af hvidklædte børn, men som i alle eventyr får historien naturligvis en lykkelig udgang og dyrene kan danse med deres nye ven, isbjørnen.</p><p id="p8">"De har lært at se deres frygt i øjnene og gå lige ud i eventyret, når det byder sig," som det hedder i slutningen af det effektfulde show.</p><p id="p9">Projektet er det første af sin slags, siden Børnekulturhus Ama'r er blevet en del af Amager Kulturpunkt og fået sit eget budget - i år på to millioner kroner.</p><p id="p10">"Det betyder jo, at man kan lave et fantastisk projekt som det her for børnene i stedet for at søge penge hele tiden," siger lederen af børnekulturhuset, Nild Regout.</p><p id="p1">At synge Amagers nationalsang Åh, Amagerland er et must i Ældre Sagen og for nu at vise, at man dækker hele øen synges den i deres regi med et ekstra vers.</p><p id="p2">Langt ud mod vest har vi " Kalvebodland" elsket af alle bå'd kvinde og mand.</p><p id="p3">I græsset der løber et legende barn det gør mig så varm.</p><p id="p4">Fugle og køer, der ta'r sig en lur fryder mit øje med al den natur.</p><p id="p5">Turen på cykel blir bare så nem.</p><p id="p6">Det her er mit hjem.</p><p id="p7">Åh, Amagerland, ved den bølgende strand ser du her vil jeg leve så længe jeg kan åh, Amagerland.</p><p id="p8">Senest blev hele sangen sunget, da Ældre Sagen holdt julefest med gavelotteri og lækker mad for omkring 300 medlemmer i festsalen på Tårnby Skole.</p><p id="p1">At lave Amager Strandpark var et tiptop træk, sagde københavneren.</p><p id="p2">Den kunstige strand er på den forholdsvis korte tid siden indvielsen i august 2005 blevet et yndlingsudflugtsmål, når familien skal i skoven.</p><p id="p3">Landskabet er kunstigt anlagt, og vuet ud over Øresund, sydpå mod broen til Sverige og mod nord den let krummede rad af vindmøller, holder os i minde, at vi er i en kultiveret bynatur i et befolket landskab.</p><p id="p4">Vi hviler i en atmosfære af tryg civilisation, som løber sammen med en følelse af frihed ved at kunne lade blikket løbe langt.</p><p id="p5">Den nordlige del af strandparken er udformet som et klitlandskab.</p><p id="p6">Den sydlige tredjedel er udlagt som park og til parkeringspladser. Tre broer forbinder over en lagune det nyanlagte landskab med Amager Strandvej. Ud for den omplacerede badeanstalt Helgoland ligger den nordligste af fem ' strandstationer'; robuste, bunkerlignende betonanlæg, som huser servicefaciliteter for strandgæsterne. Ud over kioskerne her har også et antal gesjæftige handlende slået sig ned i strandparken og supplerer det uformelle aktivitetsudbud med bl. a. udlejning af kajakker og windsurfer-gokart-kørsel.</p><p id="p7">Strandparken er lille nok til, at vi er hinanden bevidst, stor nok til, at vi kan undslippe den tætte bys friktion, og rummelig nok til at kunne rumme mange forskellige menneskers mange forskellige stemninger.</p><p id="p8">Der er horisont nok til, at man kan feste til den lyse sommermorgen, og til at man kan være lidt alene med sig selv, hvis det er en af dé dage. sb Creating the beach park Amager Strandpark was a tip-top move, said the Copenhagener. The artificial beach has become a favor ite destination for family picnics in the relatively short time since its opening in August 2005. The landscape is man-made, and the view of Øresund, with the bridge to Sweden to the south and the slightly curved row of windmills to the north, reminds us that we are in a slice of cultivated urban nature in a populated landscape. We rest in an atmosphere of secure civilization mingled with the sense of freedom that comes from the ability to gaze so far.</p><p id="p9">The northern part of the beach park features landscaped dunes.</p><p id="p10">The southern third contains a park area and parking. Three bridges cross a lagoon to connect the new landscape with the road, Amager Strandvej. By the relocated public baths Helgoland lies the northernmost of five ' beach stations': robust, bunker-like concrete structures containing service facilities for beachgoers. In addition to the kiosks, the area also has a number of enterprising vendors who supplement the informal activity repertoire with kayak rentals, windsurfing gocarts, and other offers.</p><p id="p11">The beach park is small enough that we are aware of sharing the space with others, large enough that we can escape the friction of the dense city, and capacious enough to accommodate many different kinds of people and their different moods. There is enough horizon to sustain a party till the break of an early summer's dawn or some quiet solitude if it's one of those days. sb.</p><p id="p1">Overborgmester Frank Jensen (S) skrev i går på Facebook, at de eksisterende byggeplaner på Amager Fælled er ændret, og at planerne om at bygge på området nær Sundby Station er droppet.</p><p id="p2">Det sker efter lang tids virak om planerne, der blev politisk vedtaget allerede i midten af 1990' erne. Der skulle været bygget 2.000-3.000 boliger i op til syv etagers højde på fælleden.</p><p id="p3">' En ting, jeg gerne vil slå helt fast: Min kamp for en blandet by er ikke slut. Nu kommer der ikke 2.500 boliger klos op ad Sundby Station.</p><p id="p4">Men vi får bygget dem et andet sted,' skriver Frank Jensen på Facebook.</p><p id="p5">Udmeldingen kommer, efter at Venstre og Konservative har trukket støtten til planerne og i stedet foreslået at bygge på en del af fælleden, der er gammel losseplads og som skulle være brugt til campingplads.</p><p id="p6">' Det bliver ikke let, for kommunen ejer ikke ledige byggegrunde, der ikke er fredet. Men nu gør vi forsøget,' skriver Frank Jensen, der tidligere har meldt ud, at man ville undersøge alternative planer, men på Facebook lægger han altså de eksisterende planer ned.</p><p id="p7">Dermed står Københavns politikere med både opgaven at finde et nyt sted samt skaffe de to milliarder kroner, der skulle være rejst via byggeriet og brugt på metroen.</p><p id="p8">' Det er stadig en bunden opgave at finde grunde til flere boliger - det skriger København i den grad på. Vi er også tvunget til at betale regningen for metroen,' skrev Frank Jensen i den originale pressemeddelelse.</p><p id="p9">Byggeplanerne for fælleden, der altså nu er lagt ned, mødte store protester fra borgere og en række kendisser, der mener, at det er vigtigere at bevare den unikke natur i området end at opføre boliger. Forsangeren for bandet Magtens Korridorer har blandt andet indspillet protestsangen ' Til Amar'r Fælled' mod projektet. /RITZAU</p><p id="p10">' Det er en god dag. Og en vigtig dag. Frank Jensen og Socialdemokraterne tager nu vores protester alvorligt ...' Nikolaj Kirk på Facebook Kok og en af de kendisser, der aktivt har presset politikerne omkring byggeriet på Amager Fælled.</p><p id="p1">Hvad har modetøj og en gammel cigarfabrik med hinanden at gøre? En hel del, faktisk. For på Amager er et gammelt industrikvarter gradvist ved at blive omdannet til modemekka. Et af modefirmaerne, der er flyttet ind i den gamle cigarfabrik på Strandlodsvej, er det svenske mærke Nudie Jeans.</p><p id="p2">Mærkets danske distributør, Henrik Ifversen, blev tiltrukket af de rå lokaler, som harmonerede godt med slidte jeans.</p><p id="p3">»Før havde vi vores showroom i Nyhavn. Men da det blev muligt at flytte her ud, slog vi til. Stedet har en autencitet, som passer godt til Nudie Jeans. Det er et uprætentiøst område - præcis som vores mærke,« forklarer han.</p><p id="p4"><br /><em style="bold">En by ved jorden</em></p><p id="p5">Nudie Jeans er grundlagt i Göteborg, som med sine gamle traditioner for skibsværfter og bilfabrikker er en by helt nede på jorden. Sådan er tøjmærket også, fortæller Henrik Ifversen, og med lokalerne på Amager kan lidt af Göteborg-arbejderstemningen føres til Danmark.</p><p id="p6">»Det gælder om at ligge et sted, der associerer med den livsstil og det kundesegment, man gerne vil ramme.</p><p id="p7">Hvis man sælger dyre habitter, lægger man jo heller ikke sin forretning i et kælderlokale. Der ville ikke være så meget signalværdi for os at ligge i for eksempel Tuborg Havn ved Hellerup.</p><p id="p8">Patina som her på Amager er noget, kun tiden skaber, og sådan er det også med vores jeans, som bliver slidt på hver sin måde af dem, der bærer dem,« forklarer Henrik Ifversen.</p><p id="p9"><br /><em style="bold">Kendt bofælle</em></p><p id="p10">I samme bygning ligger også det kendte brand Diesel og i nærheden en række andre tøjfirmaer. Og det, at der er mange andre modevirksomheder, betyder en hel del.</p><p id="p11">»Det giver en vis tryghed - både for mig og for kunderne - at kunderne kender til området og er vant til at komme her,« siger han.</p><p id="p12">Selve beliggenheden er også særdeles praktik.</p><p id="p13">»Bydelen er en del af København, men selv om jeg bor i Malmø, tager det kun 25 minutter at komme her til.</p><p id="p14">Og så er det tæt på lufthavnen og metroen, så det er mere praktisk, end da vi lå i Nyhavn,« slutter han.</p><p id="p15">erhverv@jp.dk </p><p id="p1">NYANLÆG Det rekreative areal på tagryggen af det store forbrændingsanlæg Amager Bakke er endnu ikke helt færdigt, men de første gæster har allerede haft mulighed for at suse ned af dele af skibakken.</p><p id="p2">De seneste dage har bakken nemlig haft test-åbent.</p><p id="p3">- Det har været en kæmpe oplevelse at se de første på bakken, siger Patrik Gustavsson, direktør for Fonden Amager Bakke, der opfører det rekreative areal.</p><p id="p4">Samme følelse deler Christian Ingels, direktør for CopenHill, der er valgt som operatør af skibakken, og granfætter til arkitekt Bjarke Ingels, hvis tegnestue har slået stregerne til Amager Bakke.</p><p id="p5">- Det har været en rigtig god generalprøve. Det er noget, vi har ventet på i lang tid, siger han.</p><p id="p6">- Det har været super fedt med muligheden for de her to testdage, fortsætter han og påpeger, at det giver mulighed for gode input fra dem, bakken netop henvender sig til; skientusiaster, Hr.</p><p id="p7">og Fru Danmark, familier, unge freestylere og alt derimellem.</p><p id="p8">CopenHill-direktøren oplyser, at der stort set har været fuldt booket de to testdage, og at et sted mellem 700 og 800 personer har kigget forbi skibakken tirsdag og onsdag.</p><p id="p9"><br /><em style="bold">Forskellige arbejder mangler</em></p><p id="p10">Både Christian Ingels og Patrik Gustavsson påpeger, at der er en del, der fortsat skal laves, før hele det rekreative anlæg for alvor kan byde gæster velkommen.</p><p id="p11">- Vi mangler det sidste anlægsarbejde på toppen, siger Patrik Gustavsson.</p><p id="p12">Han uddyber, at det omfatter montering af det sidste af skimåtten, montering af flugtvejstrappe, arbejde på skilift samt såvel jordarbejde som beplantning.</p><p id="p13">- Vi mangler cirka 60 meter jordarbejder og 90 meter skimåtte, fortæller han.</p><p id="p14">Arbejdet på caféen er ved at være færdigt, mens der fortsat venter en del arbejde på klatrevæggen på siden af anlægget, supplerer han og forklarer: - Der har været en del udfordringer med vind og kulde.</p><p id="p15"><br /><em style="bold">Forsinket åbning</em></p><p id="p16">Oprindeligt skulle det rekreative anlæg have stået færdigt i december 2017, men det er i stedet rettet til, at anlægget skal være klar i løbet af foråret 2019.</p><p id="p17">- Helt præcist hvornår, kan vi ikke sige endnu, siger Patrik Gustavsson.</p><p id="p18">- Man skal huske på, at vi bygger oppe på toppen af et højt anlæg, hvor man er mere udsat. Får vi en god måned uden så meget vind og dårligt vejr, så går det hurtigere, end hvis det omvendte er tilfældet, siger han.</p><p id="p19">- Vi vil hellere bruge et par dage ekstra frem for at forcere og udsætte arbejdere for fare, fortsætter han.</p><p id="p20">Malmos A/ S er valgt til at etablere det grønne taglandskab, og Patrik Gustavsson roser samarbejdet med virksomheden.</p><p id="p21">- Jeg har efterhånden set rigtig mange kunstige skianlæg rundt om i verden, men lige nu er der intet bygget med samme omhug og sans for detaljer, siger han.</p><p id="p22">Brug for flere penge end ventet Budgettet for oplevelseslandskabet lød oprindeligt på 82,4 mio. kr., som siden er udvidet til 91,3 mio. kr.</p><p id="p23">Adspurgt om den ramme holder, siger Patrik Gustavsson: - Det skal holde. Det er det, vi sigter mod.</p><p id="p24">Han forklarer, at fordyrelsen dels skyldes, at byggeriet af selve forbrændingsanlægget i sin tid blev en del forsinket, at etableringen af skibakken har vist sig at være mere kompliceret end ventet, og at der er kommet flere opgaver til undervejs.</p><p id="p25">- Det er et meget kompliceret projekt, siger Patrik Gustavsson.</p><p id="p26">Han ærgrer sig over fordyrelsen, men uddyber, at han synes, at det ville have været noget andet og værre, hvis der havde været tale om en almindelig simpel bygning.</p><p id="p27">Det har inden deadline ikke været muligt med en kommentar fra Malmos A/ S.</p><p id="p28">Vi vil hellere bruge et par dage ekstra frem for at forcere og udsætte arbejdere for fare Patrik Gustavsson, direktør for Fonden Amager Bakke .</p><p id="p29"><br /><em style="bold">Bag om taglandskabet</em></p><p id="p30">? Amager Bakke, Københavns nye energianlæg og tagpark, er tegnet af BIG.</p><p id="p31">? Første spadestik til bygningen blev taget i marts 2013, mens arbejdet på taglandskabet gik i gang i starten af 2018 ? ARC er bygherre på selve bygningen, mens Fonden Amager Bakke opfører det rekreative areal og CopenHill A/ S skal drive det.</p><p id="p32">? Taglandskabet ventes færdigt i løbet af foråret 2019.</p><p id="p33">? Budgettet for det rekreative anlæg er udvidet til 91,3 mio. kr.</p><p id="p34">? Malmos A/ S er entreprenør på taglandskabet.</p><p id="p1"><br /><em style="bold">21 måneders ubetinget fængsel</em></p><p id="p2">Uvidende om sin skæbne cyklede Michael Frandsen over krydset Amagerbrogade/ Amager Boulevard, da en ung spritbilist drønede over for rødt og bragede direkte ind ham. » Total respektløshed og ligegyldighed over for andres liv, « konkluderer anklageren i Københavns Byret, hvor familie og venner til den dræbte er mødt op for at overvære domsafsigelsen.</p><p id="p3">Udover uagtsomt manddrab bliver den unge studerende dømt for at have flygtet fra gerningsstedet og den døende Michael Frandsen.</p><p id="p4">Han bliver idømt 21 måneders ubetinget fængsel samt otte års frakendelse af førerretten.</p><p id="p5"><br /><em style="bold">Undtagelse for Amager-borgere</em></p><p id="p6">Borgerne på Amager får en særlig undtagelsesbestemmelse fra en kommende betalingsring, så amagerkanerne kan passere gennem København uden at betale bompenge, hvis de skal videre til en anden kommune.</p><p id="p7">Det har S og SF i Folketinget truffet aftale om.</p><p id="p8">Både Tårnbys borgmester Henrik Zimino ( S) og Dragørs borgmester Allan Holst ( S) har langet ud efter partierne på tinge, fordi borgmestrene forudså, at Amager vil komme i en særlig klemme, hvis S og SF efter et folketingsvalg får indført betalingsring.</p><p id="p9"><br /><em style="bold">» De burde skyde med smør «</em></p><p id="p10">Naboerne til Christiania synes, de bor i et dejligt kvarter på trods af den ballade, der ind imellem er -senest ved en politiaktion.</p><p id="p11">Beboerne så dog gerne, at tåregassen ved politiaktionerne blev afskaff et. Erstat gassen med smør, lyder et forslag fra en beboer.</p><p id="p12"><br /><em style="bold">Skybrudsramte TDC-kunder</em></p><p id="p13">Følgerne efter skybruddet i København præger stadig teleselskabet TDC -omkring 5000 københavnere, heraf en del på Amager, er stadig uden telefon og internet en måned efter skybruddet 2. juli. Selskabet tilbyder nu nødpakker til kunderne.</p><p id="p14"><br /><em style="bold">Digearbejde genoptages</em></p><p id="p15">Arbejdet med at forstærke diget langs Vestamagers kyst har stået stille siden oktober 2010, da Naturklagenævnet gav klagerne Dansk Ornitologisk Forening og Danmarks Naturfredningsforening medhold i, at Tårnby Kommune skal gennemføre en VVM-redegørelse, inden digebyggeriet kan gennemføres. VVM-redegørelsen er udført, og under en række betingelser giver Kystdirektoratet nu også Vestamager Pumpedigelag tilladelse til brug af knust beton og tegl i en kørevej på diget -med tilbagevirkende kraft, forstås, for materialet ligger allerede derinde i diget. Således kan arbejdet med digeforstærkningen nu gå i gang igen.</p><p id="p16"><br /><em style="bold">Øselsgården står til lukning</em></p><p id="p17">Som en del af Københavns Kommunes moderniseringsplan for kommunens plejehjem skal plejecentret Øselsgården nedlægges og beboerne og personale flyttes til et nybygget plejecenter i Ørestad i 2012. Moderniseringsplanen skal dog først i en høring.</p><p id="p18"><br /><em style="bold">Politianmeldelse på vej mod direktør</em></p><p id="p19">Finanstilsynet føler sig taget ved næsen af Amagerbankens tidligere ledelse, og det så grundigt, at de nu vil politianmelde den tidligere adm.</p><p id="p20">direktør Jørgen Brændstrup for vildledning. I Finanstilsynets længe ventede rapport omkring Amagerbankens konkurs, rettes stor kritik af Jørgen Brændstrups ledelse. Nu forbereder tilsynet en politianmeldelse af den tidligere daglige ledelse, som » i en række tilfælde har givet Finanstilsynet vildledende oplysninger eller ikke har overholdt tilsynets instrukser «.</p><p id="p21"><br /><em style="bold">Kjeldgaard frikendt for bopælssnyd</em></p><p id="p22">SFs tidligere bygge-og teknikborgmester i Københavns Kommune, Bo Asmus Kjeldgaard, får ikke flere smæk i sagen om bopælssvindel. Han har tilstået snyd med sin adresse og trukket sig ud af politik, men slipper for nærmere tiltale, viser et notat fra Københavns Kommune, som konkluderer, at den undersøgelse, som kommunen satte i gang i foråret, ender ud i det rene ingenting.</p><p id="p23"><br /><em style="bold">Jesper Klein død af leverkræft</em></p><p id="p24">Det var leverkræft, der i løbet af bare halvanden måned tappede Amager-skuespilleren Jesper Klein, 66, for den sidste livskraft. » Det er gået ret hurtigt.</p><p id="p25">Det eneste jeg kan sige er, at han fik konstateret kræft i leveren for halvanden måned siden, og i aften ( 22. august, red.) døde han så. Det er gået ret hurtigt. Han døde kl. 20 her til aften, mens familien var omkring ham, « fortæller sønnen, Sebastian Klein.</p><p id="p26">Jesper Klein nåede at blive 66 år. Det er næsten præcis fem år siden, at hans kone Lykke Nielsen døde som 60-årig, efter at parret havde haft 37 års samliv. Lykke Nielsen døde af brystkræft.</p><p id="p1">Amager Ressource Center er gået i gang med at bygge et af verdens mest moderne og miljørigtige affaldsbaserede energianlæg.</p><p id="p2">Det skal erstatte det 40-årige Amager forbrændingsanlæg, og på selve tagfladen bliver der mulighed for at stå på ski året rundt, ligesom der bliver mulighed for klatring, løb og vandring.</p><p id="p3">Med sine 85 meters højde vil Amager Bakke blive Københavns største ' bjerg' og udgøre et markant vartegn for byen.</p><p id="p4">Selve arkitekturen bryder med de traditionelle industribygninger og er tegnet af arkitektfirmaet BIG-Bjarke Ingels Group.</p><p id="p5"><br /><em style="bold">Ikke muligt uden 3D</em></p><p id="p6">For at gøre skibakken så udfordrende som muligt hælder taget i alle mulige retninger, hvilket har stillet store krav til aktørerne, heriblandt Spæncom, som står for leverancen af huldæk og vægge.</p><p id="p7">-For os er det et spændende projekt, som simpelthen ikke havde været muligt at gennemføre uden brug af en 3D model, da der ikke er nogle af huldækkene, som har samme hældning eller placering, fortæller Kim Schmeltz, der er BIM udvikler hos Spæncom.</p><p id="p8">-For vores vedkommende er det væsentligt hurtigere at bruge Tekla fremfor AutoCad, når det drejer sig om optegning af elementer, og samtidigt er det muligt at se de komplekse samlinger, så fejlrisikoen minimeres, forklarer Kim Schmeltz.</p><p id="p9"><br /><em style="bold">Varieret produktion</em></p><p id="p10">Kim Schmeltz oplyser, at Spæncom har udviklet et designværktøj i Tekla specifikt til denne sag, som effektiviserer optegningen af Xtrumax huldæk på baggrund af de allerede kendte placeringer i den modtagne Tekla model.</p><p id="p11">-I samme ombæring modificerer vores tekniske designer elementerne i forhold til nødvendige vederlag og inddelinger.</p><p id="p12">-Huldækkene sammenlignes herefter med rådgiverens model, og vi kan så se, om der er dele, der ikke passer sammen. Ved hjælp af Tekla udarbejdes herefter arbejdstegninger, nummerering af tegningerne og antal varianter for produktionen, forklarer Spæncom's BIM-udvikler.</p><p id="p13">Hos Spæncom var projektleder og konstruktionsingeniør Henrik Jensen også tilfreds med 3D modelleringen.</p><p id="p14">-Det giver et godt overblik at se hele projektet, og det er en stor fordel at se, hvordan de enkelte detaljer indgår i projektet.</p><p id="p15">At informationen flyder åbent, og oplysningerne udveksles løbende, hvilket er med til at sikre et effektivt og godt samarbejde mellem de forskellige aktører.</p><p id="p16">-For stålleverandøren giver det f. eks.</p><p id="p17">en stor fordel at kunne bruge placeringen af vores huldæk til at svejse kiler og opklodsninger på stålbjælkerne. Dermed kan de svejse under ordnede forhold på fabrikken frem for at gøre det på byggepladsen, siger Henrik Jensen.</p><p id="p18"><br /><em style="bold">Løbende produktion</em></p><p id="p19">Henrik Jensen oplyser over for BygTek, at der indtil nu er leveret ca. 40 vægelementer til Amager Bakke projektet: -Vi tilpasser løbende elementleverancerne efter stålentreprisens fremskriden, så det hele kommer til at passe sammen. Vi forventer at levere en større del af huldækelementerne i juli 2016, så det er et projekt, der strækker sig over rimelig lang tid.</p><p id="p20">Produktionen af de i alt 1700 m2 vægge og 21.000 m2 huldæk er startet op i december 2014, og de første leverancer har stået på siden ultimo januar 2015.</p><p id="p21">Alle elementer produceres på Spæncoms fabrik i Vemmelev ved Korsør, hvorfra der er motorvejsforbindelse direkte til Amager og dermed Amager Bakke.</p><p id="p22">cmn@odsgard. dk.</p><p id="p1">Facebook, digitale underskriftsindsamlinger og sociale medier giver en spændende adgang til at diskutere samfundet omkring os. Det er positivt og kun godt, at den demokratiske samtale bliver styrket med indspark fra alle, der måtte have noget at bidrage med.</p><p id="p2">Imidlertid er der også en række blinde vinkler, som særligt bliver tydelige i den københavnske kommunalvalgkamp i øjeblikket.</p><p id="p3">For det første har der i nogen tid været orkestreret en digital underskriftsindsamling under overskriften » Bevar Amager Fælled « , der ønsker at stoppe udviklingen af Ørestad Fælled Kvarteret. Ørestad Fælled Kvarteret fylder seks pct. af Amager Fælled og skaber blandt andet 600 almene boliger.</p><p id="p4">Det er naturligvis intet problem, at synliggøre sin protest og stillingtagen -eller forsøge at skabe tilpas stor virak omkring det.</p><p id="p5">Mere end 20.000 københavnere har skrevet under, og dermed mener aktivistgruppen bag, at den folkelige opbakning er af en kaliber, som det politiske miljø ikke kan sidde overhørig.</p><p id="p6">Det er ti pct. af befolkningen på Amager og omkring tre pct. af indbyggerne i Københavns Kommune.</p><p id="p7">Men med underskriftsindsamlingen i hånden forsøger aktivisterne at tale på vegne af et » tavst københavnsk flertal « i et omfang, som den mindre underskriftsindsamling på ingen måde giver anledning til.</p><p id="p8">For det andet er der i dele af aktivistgruppen omkring » Bevar Amager Fælled « en meget aggressiv strategi for sociale medier.</p><p id="p9">Samtlige københavnske kandidater til Borgerrepræsentationen oplever, hvordan det ikke er muligt at lave et opslag på Facebook om et hvilket som helst andet emne, før en gruppe hårdkogte aktivister sværmer omkring kommentarerne og forlanger opmærksomhed omkring deres sag. Det leder tankerne hen på beskrivelsen af fanatikeren som en, der ikke kan skifte holdning og ikke vil skifte emne.</p><p id="p10">For det tredje oplever PensionDanmark, der er indgået i partnerskab med By&amp; Havn om udviklingen af Ørestad Fælled Kvarteret at blive genstand for aktivisternes opmærksomhed.</p><p id="p11">Derfor strømmer det ind med » dårlige anmeldelser « på Facebook af det kundeejede pensionsselskab. Det til trods for at pensionsselskabets » rigtige « kunder i øvrigt kun har gode anmeldelser, og at selskabets produktet i øvrigt klarer sig godt. Strategien bag bregne-fundamentalisterne er alene at udøve skade på omdømme og forretning, til trods for at de ikke er politiske aktører. En tilsvarende politisk aktion mod Centerslagteren i Albertslund kunne man også læse om i Berlingske for nylig.</p><p id="p12">Alt sammen viser det blot, at den demokratiske samtale kan styrkes via digitale kommunikationsformer, men at fanatiske Facebook-kampagner desværre kan være ødelæggende for samme.</p><p id="p13">Med underskriftsindsamlingen i hånden forsøger aktivisterne at tale på vegne af et » tavst københavnsk flertal « i et omfang, som den mindre underskriftsindsamling på ingen måde giver anledning til.</p><p id="p1">Det var en af budskaberne på et borgermøde om Amagerfælledkvarteret 10. august. 150 borgere mødte frem til mødet i HOFOR's kantine, hvor arrangørerne fra Amager Vest Lokaludvalg bød velkommen. I panelet sad embedsmænd fra Økonomiforvaltningen og Teknik-og Miljøforvaltningen i Københavns Kommune.</p><p id="p2">Mødets formål var at give information om plangrundlaget for Amagervælledkvarteret og den videre proces for den nye, fjerde bydel i Ørestad. Samtidig forsøger Københavns Kommune med dette tidlige borgermøde at lytte sig frem til holdninger og forslag fra lokalområdet, som vil indgå i arbejdet med at lave en startredegørelse for området senere i år. Flere borgermøder følger.</p><p id="p3">Holdningen til Amagerfælledkvarteret blandt de 150 fremmødte borgerer var meget klar. Mange beboere omkring Amager Fælled frygter at miste deres grønne åndehul. Sidste år vedtog kommunen at placere en campingplads ved vandrehjemmet.</p><p id="p4">Andre politikere arbejder på at få vedtaget en havnetunnel, som skal dukke op af jorden på Amager Fælled.</p><p id="p5">Og i år er det så boligområdet Amagerfælledkvarteret på 18 hektar, som er på dagsordenen.</p><p id="p6">På et tidspunkt bad en tilhører folk om at række hånden i vejret, hvis de var imod byggeriet.</p><p id="p7">Samtlige 150 borgere rakte hånden i vejret.</p><p id="p8">" I er ved at ødelægge en helt unik grøn kile i byen. Ingen andre storbyer har et vildt maturområde så tæt på centrum.</p><p id="p9">Og hvorfor skal der bygges så mange boliger i København? Kan man ikke kræve af omegnskommunerne, at de laver nogle nye boligområder, så vi kan fordele de mange nye tilflyttere?" spurgte en tilhører.</p><p id="p10"><br /><em style="bold">Ingen grænsekontrol ved kommunegrænsen</em></p><p id="p11">Planchef i Økonomiforvaltningen, Ingvar Sejr Hansen, understregede, at han og de øvrige embedsmænd ikke kunne deltage i en politisk debat om bygge-og boligpolitikken i København. Men de kunne fortælle om lovgrundlaget og baggrunden for Amagerfælledkvarteret.</p><p id="p12">" Der er jo som bekendt ikke grænsekontrol ved kommunegrænsen, så vi skal forsøge at tage imod tilflytterne.</p><p id="p13">Hvis vi ikke bygger flere boliger, vil boligpriserne stige endnu mere end de allerede gør, og mennesker med almindelige indkomster vil ikke kunne bo i København.</p><p id="p14">Det er baggrunden for kommunens boligpolitik, hvor vi udvikler nye boligområder i bl. a. Ørestad," sagde han.</p><p id="p15">Mange deltagere forstod ikke, at Amagerfælledkvarteret skal bygges nøjagtigt der, hvor de mest værdifulde naturtyper på Amager Fælled findes. Det gælder blandt andet salamander, spissnudet frø samt den sjældne orkidé brændeskærm.</p><p id="p16"><br /><em style="bold">Selskab født med milliardgæld</em></p><p id="p17">" For nogle år siden blev der fyldt overskudsjord på hele det gamle lossepladsområde vest for Vandrehjemmet.</p><p id="p18">Hvorfor kan man ikke flytte byggeriet derhen, hvor naturen allerede er blevet ødelagt?" spurgte en deltager.</p><p id="p19">Anders Borg, specialkonsulent i Center for Byudvikling under Økonomiforvaltningen, forklarede at Amagerfælledkvarteret blev udpeget til boligområde allerede i Ørestadsloven i 1992. Sammen med resten af Ørestad blev arealerne overdraget til Ørestadsselskabet, et nyt halvoffentligt selskab, som blev født med en gæld på flere milliarder kroner for metrobyggeriet. Til gengæld fik selskabet til opgave at udvikle og sælge byggegrundene i Ørestad, så gælden kunne blive betalt. Amagerfælledkvarteret er de sidste af i alt fire bydelsområder I Ørestad, og det er placeret i det sydvestlige hjørne af Amager Fælled, tæt på Sundby metrostation.</p><p id="p20"><br /><em style="bold">Flyt det hvorhen?</em></p><p id="p21">Ifølge planchef Ingvar Sejr Hansen er det teoretisk muligt at flytte, erstatte, nedlægge eller omdanne Amagerfælledkvarteret.</p><p id="p22">Men det vil være ' op ad bakke'.</p><p id="p23">" Som det fremgår er området en del af en lov, så der skal ikke bare være flertal i Borgerrepræsentationen for at lave planerne om. Der skal også være et flertal i Folketinget.</p><p id="p24">Desuden er der et økonomisk perspektiv. Alle grunde i København har en værdi og en pris, undtagen grønne områder eller området som idag ligger i vandet.</p><p id="p25">Hvis man skal flytte Amagerfælledkvarteret uden at det vil koste mange milliarder i grundkøb, så skal der placeres et lignende kvarter i et andet grønt eller ' blåt' område," forklarede han.</p><p id="p26"><br /><em style="bold">Frustration hos politikere</em></p><p id="p27">Borgermødet var som nævnt ikke et politisk debatmøde, men en enkelt BR-politiker havde sneget sig med. Gorm Anker Gunnarsen fra Enhedslisten lyttede med og ville også gerne kommentere på embedsmændenes gravalvorlige udlægning af forhindringerne for at ændre på planen.</p><p id="p28">" Det er rigtigt, at rigtig mange politikere skal ændre holdning til noget, som de måske selv har stemt for i flere omgange, og det er både i BR og i Folketinget.</p><p id="p29">MEN jeg fornemmer en tydelig frustration over det her i flere partier. Politikere der tænker og siger " kan der virkelig ikke være andre muligheder?".</p><p id="p30">Jeg tror at der er en mulighed for at vi kan komme til fornuft, og indse at vi i 2016 har en helt anden klima-og miljødagsorden, end man havde i 1992. SF, Enhedslisten og Radikale Venstre har allerede meldt ud, at de vil forsøge at finde alternativer. Vi kan alle være med til at påvirke vores folketingsgrupper.</p><p id="p31">Slaget er ikke tabt endnu," sagde Gorm Anker Gunnarsen (EL).</p><p id="p32"><br /><em style="bold">Komliceret fredning</em></p><p id="p33">Eksperter fra Teknik-og Miljøforvaltningen var også mødt op i panelet, for at fortælle om arbejdet med at sikre naturværdierne på Amagerfælledkvarterets grund.</p><p id="p34">Grunden er faktisk fredet, ligesom resten af Amager Fælled. Men Ørestadsloven har givet fredningsansvaret til Ørestadsselskabet, det nuværende By &amp; Havn. Og da loven giver selskabet ret til at byggemodne grunden, skal man finde på såkaldte ' afværgeforanstaltninger' for de trude dyre-og plantearter.</p><p id="p35">Det betyder at de skal flyttes et andet sted hen.</p><p id="p36">Københavns Kommune har fredningsansvaret for resten af Amager Fælled. også det tidligere lossepladsområde i den sydvestlige del af fælleden.</p><p id="p37">Men også dette område er fredet, og det giver nogle begrænsninger, hvis man vil forsøge at bygge en særlig fauna op, som kan være levested for de arter, der fjernes fra Amagerfælledkvarteret..</p><p id="p38">" Det ville f. eks. være oplagt at fjerne nogle brombærkrat langs med Artillerivej, og lave ny natur der. Men det må vi faktisk ikke umiddelbart, fordi området er fredet.</p><p id="p39">Et andet problem er, at der ikke findes særlig mange gode cases at forholde sig til, når det handler om at flytte sårbare naturtyper som salamandre eller orkidéer. Det er med andre ord ret svært at få dem til at trives nye steder.</p><p id="p40">Men vi arbejder tæt sammen med biologer på Københavns Universitet om at finde en løsning", sagde biolog og naturforvalter Ayla Nurkan Gretoft.</p><p id="p41"><br /><em style="bold">" Vi har gjort det før"</em></p><p id="p42">En af deltagerne på mødet var Frede Norbrink a. k. a.</p><p id="p43">Frede Fup. Han er en aktiv bruger af Amager Fælled, og har før været med til at vinde kampe for at bevare grønne områder på Amager.</p><p id="p44">" I fortæller os at det nærmest er umuligt at ændre udviklingen.</p><p id="p45">Selvfølgelig er det ikke det. Vi har gjort det før.</p><p id="p46">Nemlig da vi samlede 32.000 underskrifter og fik stoppet Ritt's billige boliger på Kløvermarken.</p><p id="p47">Så det KAN lade sig gøre", sagde han.</p><p id="p48"><br /><em style="bold">AMAGERFÆLLEDKVARTERET</em></p><p id="p49">Opstod som et byggefelt med Ørestadsloven, vedtaget af Folketinget i 1992. Første gang med i kommuneplanen i 1997 hvor det er udlagt som B4 boligområde.</p><p id="p50">Amagerfælledkvarteret tager 18 hektar af Amager Fælled, som i alt er på 230 hektar. Hele Naturpark Amager fra Njalsgade til Kongelundskoven er på 2000 hektar.</p><p id="p51">260.000 etagemeter boliger kan bygges her. Det svarer til 2-3 tusinde boliger, og området vil få nogenlunde samme størrelse som Arenakvarteret i Ørestad Syd.</p><p id="p52">Planen er at bygge boliger på maks. 6-7 etager (24 meter). Udover boliger skal der være daginstitutioner, dagligvarebutik og parkeringshus-eller kælder.</p><p id="p53">Amagerfælledkvarterets areal ejes af By &amp; Havn, som netop nu afholder en arkitektkonkurrence for området.</p><p id="p54">Vinderforslaget danner udgangspunkt for det videre planarbejde i Københavns Kommune. En startredegørelse for området forelægges for politikerne i november-december 2016.</p><p id="p1">SUNDBYVESTER: Spekulationerne har været mange, siden Fremad Amager annoncerede, at en ny ejerkreds fra Monaco skulle overtage eliteselskabet i sommer. Ny hovedaktionær Jerome Solamito svarer her på en række af spørgsmålene.</p><p id="p2">» Planen er at udnytte det store potentiale, der ligger i Fremad Amager.</p><p id="p3">Klubben hører til på en højere hylde, end der hvor den befinder sig i dag.</p><p id="p4">Vi vil hjælpe med at udnytte dette potentiale. Vi vil skabe et storhold på Amager. Forretningsmæssigt ser vi store muligheder i at lade Fremad Amager være en platform for udvikling af spillere, hvoraf nogle vil kunne sælges videre til endnu større klubber i Europa.</p><p id="p5">Vi er klar over at det vil tage tid og koste penge at flytte klubben op på det niveau, hvor den hører hjemme.</p><p id="p6">Men vi har begge dele, og vi er fast besluttet på at lykkes med det her. « Skal Fremad i Superligaen? » Ja, det er målet. Men det skal ikke ske over hals og hoved. Det skal ske når fundamentet er i orden til at rykke op, og når vi er stærke nok til at kunne blive oppe.</p><p id="p7">Hvem er de nye ejere? » Fremad Amager Elite ejes i dag 90 procent af selskabet SCP Waterfront i Monaco. SCP Waterfront er i 91procent ejet af mig (Jerome Solamito, Monaco, red.) og ni procent af holdingselskabet MC Sports, som består af flere små investorer. SCP Waterfront er et selskab, som har gjort det godt de seneste år på ejendomsmarkedet, både på ejendomshandel og ejendomsudvikling, i Europa og USA. Derudover ejer Flemming Rosenkrantz fortsat 10 procent af Fremad Amager Elite. Og så er moderklubben overordnet ansvarlig for alt, hvad der har med ungdomshold og øvrige seniorhold at gøre.</p><p id="p8">Hvorfor har et selskab fra Monaco købt en arbejderklub i Danmark? » Da SCP Waterfront besluttede at gå ind på markedet for professionel fodbold i Europa var det i første omgang med sigte på klubber i den bedste række i lande som Danmark, Holland, Portugal og Spanien. Der var forhandlinger med en dansk superligaklub, men det blev ikke til noget.</p><p id="p9">Og så blev vi opmærksomme på de unikke muligheder i Fremad Amager, som vi mener har et stort potentiale, selv om klubben foreløbig kun spiller 1. division.</p><p id="p10">Projektet er båret af en stor passion for fodbold, men også et ønske om at skabe noget, som er bæredygtigt på et højere niveau end i dag. Det mener vi er realistisk. Vi har tilført klubben en del penge for at sætte skub i udviklingen, men det er meningen, at der skal skabes økonomi nok til at projektet kan bære sig selv. Vi skal have flere tilskuere, flere sponsorer, større tv-indtægter -og så skal vi begynde at tjene penge på at udvikle og sælge spillere. Det er et stort plus, at det er en klub med stolte traditioner, en synlig og dedikeret fanskare og et meget tydeligt ' brand'. Ydermere ligger klubben midt i København med de muligheder, det giver for at tiltrække sponsorer og bygge et stærkt hold. Det er jo helt unikt at der i en hovedstad kun er ét hold, som spiller i den bedste række. « Hvordan driver man en dansk fodboldklub, når man bor i Monaco? » Vi har et lokalt set-up med en dansk direktør og en række ansatte i Danmark, som står for den daglige drift. Flemming Rosenkrantz er fortsat tilknyttet som konsulent, og han er vores bindeled til Københavns Kommune. Vi har en bestyrelse, hvor jeg selv er formand og hvor Abraham van Barneveld, Flemming Kjellerup og Erik Truelsen (formand for moderklubben, red.) også er med.</p><p id="p11">Derudover træffer vi en række beslutninger i den sportslige sektor i samråd med Lucid, som er et internationalt scouting-selskab med stor ekspertise. Selskabet er svenskejet og har base i London. Jad Safi og jeg kommer til alle hjemmekampe, helst begge to, men altid mindst én af os.</p><p id="p12">Der er det jo fantastisk, at Fremad Amager nærmest har sin egen lufthavn i baghaven. « Hvorfor har klubben en russisk sportsdirektør? » Sportsdirektør Timur Daguev har både en træneruddannelse og en uddannelse indenfor sport og event. Han har i flere år været ansat med blandt andet scouting-opgaver i Lucid, som i sagens natur benytter sig af konsulenter af mange forskellige nationaliteter.</p><p id="p13">Timur Daguev har fra starten været udstationeret i København for Lucid, og for nylig tog vi skridtet fuldt ud og gjorde ham til sportsdirektør.</p><p id="p14">Hvorfor skiftede klubben træneren ud efter få måneder? » Jan Michaelsen er en dygtig træner og har gjort et godt job i Fremad Amager. Men det har igennem et stykke tid været klart, at Jan Michaelsen og Fremad Amager ikke var det helt rigtige match, og vi er nu meget stolte over, at det er lykkedes os at få Azrudin Valentic til at forlade Stockholm og tage udfordringen op i København.</p><p id="p15">' Vali' har de seneste år sagt nej tak til flere muligheder fortrinsvis i Sverige, men fandt vores projekt så spændende, at han nu er kommet ombord. « Hvordan får man et stabilt hold, hvis der hele tiden sælges spillere? » Vi skal investere i spillere, som vi kan udvikle. Og forhåbentlig bliver nogle af dem så gode, at de kan sælges videre med fortjeneste, så økonomien bliver endnu bedre. Dermed kan vi jo også skabe et endnu bedre hold. Vi har allerede nu en større og stærkere trup end tidligere. Vi ønsker hele tiden at have et ungt, talentfuldt hold, som spiller smukt fodbold.</p><p id="p16">Alle klubber på et vist niveau sælger spillere, når tiden og prisen er rigtig, og det er vilkårene, hvis man vil være med i fodbold i dag.</p><p id="p17">Vi har et set-up som hele tiden gør os i stand til at finde nye, gode spillere over hele verden. Men vi kigger absolut også på lokale talenter. Vi har netop ansat en talentchef, Michael Nygaard, som også skal styrke talentarbejdet i moderklubben. Og vi håber, at vi kan hjælpe moderklubben til at opnå en B-licens, så ungdomsholdene kan spille i endnu højere rækker og tiltrække endnu flere talenter.</p><p id="p18">Allerede nu har vi et meget spændende ungt hold. Foreløbig kan vi notere en stribe på otte kampe i træk uden nederlag, og senest spillede vi lige op med oprykningsfavoritterne i Silkeborg, selv om vi havde tre mand af sted til landsholdssamling. Der er en stærk og solid base på holdet og nogle individualister, som virkelig er værd at se på. Så jeg håber, at der kommer rigtig mange til kampen mod HB Køge på søndag og sender holdet på julepause med endnu en sejr. « Betyder det noget, om der er lokal opbakning til klubben? » Ja, det betyder meget. For at projektet skal lykkes og blive bæredygtigt er det vigtigt, at fans og sponsorer bakker op. Vi skal have flere tilskuere og flere sponsorer. Det er meget vigtigt med lokal opbakning. I dag er der mange på Amager, som holder med for eksempel FCK eller Brøndby, og så har de Fremad Amager som deres anden klub. Det er vi også glade for, men måske de vil tiden vil få Fremad som deres absolutte favorit-klub.</p><p id="p19">Der er i forvejen altid en passioneret, imødekommende og sympatisk atmosfære, når man går til fodbold i Sundby Idrætspark. Det skyldes blandt andet, at fanskaren har en lokal forankring og har følelser for klubben. Vi vil gøre meget for yderligere at støtte denne atmosfære, og sikre at folk får en god oplevelse i forbindelse med kampene.</p><p id="p20">Vi er også nødt til at have kommunens opbakning for at kunne skabe endnu bedre faciliteter. For selv om vi er lykkelige for at have fået en ny bane og lys, så skal der mere til, hvis vi engang skal kunne spille Superliga i Sundby Idrætspark. Hvis vi skal lykkes med at løfte klubben til det niveau, som den fortjener og som vi har ambitioner om, skal der med tiden et nyt stadion til med opdaterede faciliteter.</p><p id="p21">Det er vores vision, at det vil lykkes at skabe det i Sundby Idrætspark.</p><p id="p22">Hvor meget vil I investere i klubben? » Vi har lagt en plan, som vi følger, og den betyder, at vi over de første par år kommer til at investere et tocifret millionbeløb i danske kroner. Herefter tror vi på, at økonomien er løftet så meget, at vi ikke behøver yderligere investeringer. «.</p><p id="p23">Vi er klar over at det vil tage tid og koste penge at flytte klubben op på det niveau, hvor den hører hjemme. Men vi har begge dele, og vi er fast besluttet på at lykkes med det her.</p><p id="p24">JEROME SOLAMITO, hovedaktionær, Fremad Amager Elite.</p><p id="p25">Jerome Solamito er 31 år, født og opvokset i Monaco og tjener sine penge på ejendomsudvikling og ejendomshandel over hele verden. Han er samtidig ny hovedaktionær i Fremad Amager, hvor han har store planer Bestyrelsen i Fremad Amager Elite: Jerome Solamito (fmd.), Abraham van Barneveld (hollænder, direktør i internationalt statistik-selskab), Flemming Kjellerup (tidligere ejer, direktør og ejer i tvproduktionsselskab), Erik Truelsen (fmd., moderklubben Fremad Amager).</p><block><p>Fordyringen af projektet - svarende til cirka 10 procent af byggesummen - skyldes en forsinkelse på et år, melder fonden. </p></block><p id="p1">Jørgen Jørgensen, formand for KMB af 2010, tidligere Kastrup Magleby Badmintonklub, KMB, fik efter et par menneskealdre i spidsen for såvel badmintonklubben som for de samlede idrætsforeninger i Tårnby, Kastrup Tårnby Idrætssammenslutning, blot kaldet KTIS, endelig prisen som Årets Idrætsleder, da Amagerbladet Idrætskomité vejede indsatser på idrætsområdet for 2015 og for Jørgen Jørgensens (JJ) vedkommende længere tilbage i tiden.</p><p id="p2">De fleste ledere begynder som aktive atleter. Således også JJ.</p><p id="p3">Det begyndte med fodbold og han nåede at blive fungerende formand i B 1908 inden karrieren og den del af livet, som ligger uden for erhvervsarbejde stod på fjerbolde - og inden længe de administrative opgaver.</p><p id="p4">Han blev formand i KMB i 1977 og har været det siden. Klubben var i mange år med i toppen af dansk og international badminton og kendte spillere var med i klubben. En konkurs i 2010 satte en stopper for eventyret på topniveau, men en ny klub blev dannet og og tilliden til JJ var stor nok til, at han blev formand i den nye klub undernavnet KMB2010.</p><p id="p5">Som formand for idrættens paraplyorganisation, KTIS, kæmper han for, at klubbernes ledere skal uddanne sig sportsligt og for at klare al den administration, som følger med. Han så også gerne, at idrætslederne (ved siden af de mange opgaver i klubberne) engagerede sig i foreningernes fællesskab.</p><p id="p6">Sammen med andre foreningsledere sidder Jørgen Jørgensen i Folkeoplysningsudvalget og Foreningsudvalget og er af den vej med til at præge det samlede foreningsliv i Tårnby.</p><p id="p7"><br /><em style="bold">Andre vindere</em></p><p id="p8">En af Danmarks få kvindelige cykelryttere, Amalie Dideriksen, som markerer sig i toppen af international cykelsport trådte sine barnepedaler i Amager Cykle Ring. Hun blev for tredje år i træk modtager af Amager Bladets Idrætspris.</p><p id="p9">Den 19-årige cykelrytter har markeret sig som banerytter i meget forskellige discipliner.</p><p id="p10">Hun vandt linjeløbet for damejuniorer ved verdensmesterskabet i 2013. Årene efter fik hun bronze i scratch ved Junior-VM på bane.</p><p id="p11">Som første-års senior formåede hun at sikre sig 2015 EM-sølv i omnium-disciplinen og hun er klar til OL i Rio de Janeiro efter en tiendeplads i omnium ved VM i banecykling 2016. Til daglig kører hun på det hollandske storhold Boels- Dolmans.</p><p id="p12">Lisa Brix, Amager Atletik Club er efter komitéens mening Årets Fund (fundet i 2015) og 19 år.</p><p id="p13">Hun har specialiseret sig i diskoskast, men regnes for en habil all round atlet. Ved Tårnby Games i 2015 kom hun tæt på " den magiske grænse" 50 meter, som hun kom ud over i 2014. Tre gange i 2015 var hun over 49 meter og ved danmarksmesterskaberne for juniorer manglede hun kun tre centimeter.</p><p id="p14">Årets Klub 2015 blev Amager Volleyball Klub, AVK der har hjemme på den nordlige del af Amager og træner i Sundbyhal 1 &amp; 2 på Englandsvej, Sundbyøsterhallen nummer 2 på Amagerbrogade (den med et supermarked i stueetagen), Prismen i Holmbladsgade samt på Amager Strand i beachsæsonen.</p><p id="p1">Hvor kører trafikken hen, hvis Amager Strandvej lukker. Tårnby Kommune vil på forsøgsbasis teste de trafikale konsekvenser via en forsøgslukning i en periode på fire måneder i foråret og sommeren af vejstykket fra den nyanlagte Bøjlevej, lige ved grænsen mellem København og Tårnby Kommune, og til Søvænget.</p><p id="p2">Tårnbys interesse i de trafikale konsekvenser af en lukning bunder i et mange år gammelt ønske om en permanent lukning af Strandvejen for at tvinge trafikken over i alternative muligheder, og navnlig få trafik mellem lufthavnen og hovedstadsområdet ud på motorvejen.</p><p id="p3">De trafikale konsekvenser kan også forsøges belyst i en computersimulering, og muligheden har da også været debatteret politisk i Tårnby. Men metoden blev afvist som alt for usikker og med den væsentlige mangel, at den ikke afføder reaktioner fra borgerne.</p><p id="p4">Borgmester Henrik Zimino (S) benyttede sit absolutte flertal til at vedtage en kommende forsøgslukning - ikke i to-tre måneder, som kommunens tekniske forvaltning lagde op til i sagsmaterialet, men i fire måneder i foråret/ sommeren. Samtlige byrådets andre partier - Venstre, SF, Konservative og Dansk Folkparti - stemte imod.</p><p id="p5"><br /><em style="bold">Konsekvens mod nord</em></p><p id="p6">En lukning af Amager Strandvej vil selvklart have konsekvenser for andre end Tårnbys egne borgere. Megen trafik - ikke mindst med taxi - mellem København og lufthavnen foregår via Strandvejen. Der er desuden en del tung trafik ud til Prøvestenen, som går den vej.</p><p id="p7">I sagens oplæg fremgår det også, at Københavns Kommune skal godkende en eventuel lukning, fordi den kan have indflydelse på trafikken i København. Selv om ønsket er at få mest mulig trafik fra Strandvejen over på motorvejen, kunne trafikanter tænkes i stedet at vælge alternativer som Kastrupvej, Backersvej eller Englandsvej.</p><p id="p8">Det nævnes også i sagsmaterialet, at Københavns Kommune allerede har tilkendegivet, at man er positiv indstillet over for gennemførelsen af en prøvelukning.</p><p id="p9">Men den vurdering er chef for Center for Trafik i Københavns Kommune, Niels Tørsløv, en smule forbeholden overfor. Han bekræfter, at der har været møde på embedsmandsplan mellem Københavns og Tårnby Kommune, hvor en prøvelukning af Amager Strandvej har været debatteret.</p><p id="p10">"Vi vil ikke på forhånd afvise en prøvelukning, vi skal jo ikke vende tilbage i det, vi sloges om tidligere. Men vi ønsker ikke at lede trafik op i områder med mange boliger. Der er meget tung trafik, også til Benzinøen, og vi er bestemt ikke overbevist om, at det er en god ide at lede den for eksempel via Kastrupvej og Backersvej," siger Niels Tørsløv.</p><p id="p11"><br /><em style="bold">Gammel tvist</em></p><p id="p12">Med "..det vi sloges om tidligere" mener Niels Tørsløv en tvist i Vejdirektoratet mellem Tårnby og Københavns Kommune for nogle år siden. Allerede i 2000 vedtog Tårnby Kommune at nedlægge en del af Amager Strandvej, og det indklagede Københavns Kommune for Vejdirektoratet, fordi man savnede et alternativ til den såkaldte tvangsrute for farligt gods.</p><p id="p13">Siden besluttede Tårnby Kommune i 2003 at anlægge en bussluse på Amager Strandvej, men slusen endte også i tvist, fordi Københavns Kommune mente, at der ikke var foretaget tilstrækkelige undersøgelser af de trafikale konsekvenser af sådan et vejanlæg.</p><p id="p14">Københavns Kommune opfordrede i begge tilfælde Tårnby Kommune til at etablere en aflastningsvej, der kunne føre trafikken udenom en bussluse eller en given bid nedlagt vej. Og i november 2004 besluttede Tårnby sig for netop dette. Busslusen blev droppet, det samme gjorde tvisten, og for nylig stod aflastningsvejen fiks og færdig under arbejdstitlen 'Bøjlevej'. </p><p id="p15">Trafikanter nordfra svinger til højre fra Amager Strandvej lige ved grænsen mellem Københavns og Tårnby Kommuner. Siden svinger Bøjlevej sydover parallelt med Metroen indtil sin udmunding i Saltværksvej.</p><p id="p16">Er en forsøgslukning ikke den bedste måde at få konstateret, om det går så galt, at Københavns veje bliver overbelastet?</p><p id="p17">"Man kan lave et forsøg, hvis man tror på, at det kaster noget godt af sig, og vi synes, vi mangler at se beviser for, at det her er fornuftigt," siger Niels Tørsløv. </p><p id="p18">Tårnby Kommune har etableret den aflastningsvej, der tidligere er foreslået af København som ultimatum. Har København så en mulighed for at gøre indsigelser over for en forsøgslukning?</p><p id="p19">"Det har vi bestemt, ja, fordi det vil påvirke trafikken i Københavns Kommune - sådan er reglerne," siger centerchefen.</p><p id="p20">Borgmester Henrik Zimino var i sidste uge til kommunalpolitisk topmøde i Aalborg og ønskede ikke derfra at kommentere sagen.</p><p id="p21">Tak til avisen 2770 Tårnby for omfattende videndeling i researchen.</p><p id="p1">ISLANDS BRYGGE: Etape København er muligheden for at prøv kræfter med maratondistancen på en ny måde og få en unik oplevelse med København som kulisse og masser af udfordrende løbemuligheder over fem dage.</p><p id="p2">»Jeg vil anbefale alle, der godt kan lide at løbe - langsomt eller hurtigt - at deltage i Etape København. Det er virkelig noget helt specielt. Jeg håber selv meget på at sommerferieplanerne kan lægges, så jeg løber med igen i 2015. Det er sådan nogle oplevelser, der gør det rigtig fedt at være løber. Alle bakkede hinanden op, og der var i den grad plads til alle. Man kunne gøre sig bemærket og vinde præmier på mange forskellige måder. Selvfølgelig var jeg træt og øm de sidste dage, men omgivelserne og alle de positive mennesker der var med, gjorde det nemt at glemme selvmedlidenheden,« fortæller Lise Kandborg, den kvindelige vinder af Etape København 2014.</p><p id="p3">Etape København forløber over de fem hverdage i uge 27, og består af fem forskellige distancer på udfordrende etaper, hvor både erfarne og nye løbere vil opleve nye, spændende sider af den danske hovedstad. De fem etaper, der tilsammen udgør et maraton - 42,195 kilometer - tilbagelægges i et varieret terræn, hvor løberne både vil få asfalt, grus og brosten under skosålerne.</p><p id="p4"><br /><em style="bold">Løbe-sightseeing</em></p><p id="p5">Målet med Etape København er at give løbedanmark en uforglemmelig og udfordrende oplevelse, der viser hovedstaden frem fra sin bedste side. »Når man godt kan lide at løbe, er det en skøn måde at se en by på. Selvom jeg har besøgt København mange gange, fik jeg under Etape København set mange nye steder og fra vinkler, som jeg ikke ville have oplevet byen fra uden deltagelse i løbet. Jeg lærte København meget bedre at kende i løbet af de fem etapedage, og det var en unik oplevelse,« uddyber Lise Kandborg.</p><p id="p6">Etape København giver mulighed for at løbe alle fem etaper og dermed hele løbet, eller man kan udvælge præcis de etaper, man vil prøve kræfter med.</p><p id="p7">Som noget nyt er der indlagt en ren fem kilometer om tirsdagen og en ren ti kilometer om torsdagen, så der er også mulighed for at teste sig selv på de to konkurrencedistancer. Bag Etape København står Idrætsorganisation DGI Storkøbenhavn og klubberne FIF, Valbyløberne og Motionsklubben Amager.</p><p id="p8">Starten går klokken 18.30 på alle etaper Etape 1, mandag 29. juni: Christiansborg Slotsplads, Islands Brygge, Amager Fælled - 13 km Etape 2, tirsdag 30. juni: Kystvejen - 5 km Etape 3, onsdag 1. juli: Kastellet - 6,3 km Etape 4, torsdag 2. juli: Carlsberg - 10 km Etape 5, fredag 3. juli: Amager Strandpark - 7,895 km Samlet distance 42,195 km Læs mere om løbet på www.dgi.dk/etapekbh</p><p id="p1">SUNDBY: I gamle dage var de arvefjender.</p><p id="p2">I frikvarteret kunne man ved selvsyn konstatere, at eleverne havde stærke følelser for netop deres skole, når der var dømt » kærnemælkskrig « eller når de to naboskoler dystede om at vinde de årlige skolekampe i fodbold, håndbold eller volleyball.</p><p id="p3">Den ene skole, Amagerbro Skole, blev opført i 1909.</p><p id="p4">Den anden skole, Sundbyvester Skole, blev opført i 1917.</p><p id="p5">I dag er bygningerne, som er tegnet af arkitekt Niels Christian Christensen, fælles for Amager Fælled Skole.</p><p id="p6">Sammenlægningen blev mødt med megen skepsis blandt lærere og forældre, men i dag rager skolen op som en mønsterbryder på landkortet.</p><p id="p7">Det er der flere årsager til.</p><p id="p8">Amager Bladet har udpeget fire væsentlige indsatsområder, der har styrket skolens omdænne, undervisningen og elevernes trivsel.</p><p id="p9"><br /><em style="bold">Fald i tosprogede elever</em></p><p id="p10">Amager Fælled Skole har på få år vendt en negativ spiral til en positiv udvikling. Skolen var gennem en turbulent periode, der fik ressourcestærke forældre til at flytte deres børn til andre skoler. Men siden 2007 har lærere og en ny ledelse arbejdet seriøst med tre indsatsområder: Faglighed, trivsel og attraktiv skole. I dag har skolen genvundet forældrenes interesse, og andelen af tosprogede elever i børnehaveklassen er faldet fra 54 til cirka 30 procent.</p><p id="p11">Medarbejdernes generelle tilfredshed og arbejdsglæde ligger nu over forvaltningen i Københavns Kommunes gennemsnit.</p><p id="p12">Fra at have haft et højt sygefravær ligger det i dag under forvaltningens gennemsnit.</p><p id="p13">Skolen accepterer ikke mobning og har blandt andet indført en adfærds-, kontaktog trivselsgruppe samt konfliktmæglere.</p><p id="p14">Lærerne har deres eget motionsrum og vandog frugtordning.</p><p id="p15">Lærerforeningens formand Anders Bondo Christensen sagde efter et besøg på Amager Fælled Skole: » Fokus på trivsel og engagement er vigtigt for at få en skole i udvikling. Det har lærere og ledelse taget et fælles ansvar for på Amager Fælled Skole, og det er flot. De er gået til opgaven med ildhu og har med succes formidlet skolens kvaliteter til lokalområdets børn og forældre, « siger han.</p><p id="p16"><br /><em style="bold">Rammerne og miljøet</em></p><p id="p17">Et andet område, hvor skolen scorer topkarakter, er inden for udsmykningen af de fysiske rammer. Amager Fælled Skole er blevet smukkere. Den ene gymnastiksal, der også bruges som aula, indgangspartierne og to opgange har fået et ansigtsløft med kunst, som stimulerer undervisningen.</p><p id="p18">Det kunstneriske arbejde er udført af kunstnerne Marianne Hesselbjerg, Christina Bredahl Duelund og Emil Salto, der har deres daglige gang på Fabrikken for Kunst og Design, som ligger på Sundholmsområdet.</p><p id="p19">Kunstnerne har arbejdet med lys, indlæring og sociale aspekter -blandt andet skal en ny skulpturel bænk danne rammen om et nyt opholdsted på skolen. Det hele er krydret med slagkraftige tekster af Halfdan Rasmussen og Gasolin', der underbygger de stemninger, som kunstnerne har arbejdet med.</p><p id="p20">Desuden har skolens 6. klasser deltaget i en workshop, hvor de har arbejdet med billeder sandblæst på glas. Billederne tager udgangspunkt i elevernes yndlingsfag og venskaber -de indgår i udsmykningen på lige fod med de ' rigtige' kunstneres værker.</p><p id="p21">» Rent bygningsmæssigt har vores skole med sine mange arkitektoniske detaljer potentiale til at blive en af Københavns smukkeste skoler. Vi ser en klar sammenhæng mellem indbydende fysiske rammer og elevernes ( ind-) læring. Børn bliver inspireret af de rum, de opholder sig i, rummenes farver, lys, akustik og rummelighed.</p><p id="p22">Også for udefrakommende betyder det meget, hvordan skolen ser ud. Som gæst føler man sig velkommen på en skole, der bærer præg af overskud, æstetik og kunstneriske udtryk, « lyder skoleleder Yasar Cakmaks begrundelse for den omfattende indsats på området.</p><p id="p23"><br /><em style="bold">Profilskole</em></p><p id="p24">Amager Fælled Skole er blevet udpeget som sundshedsprofilskole.</p><p id="p25">Formålet med at etablere en sundhedsprofilskole er at styrke det sundhedsfremmende arbejde med børn og unge i folkeskolen. Her skal skolen have et sundhedspædagogisk udviklingsmiljø og være et flagskib i forhold til arbejdet med sundhedsfremme og forebyggelse på skoleområdet i København.</p><p id="p26">Skolen vil på sundhedsområdet få særlige forpligtelser i forhold til videndeling, forskningstilknytning, udvikling og nytænkning af metoder og undervisningsmateriale.</p><p id="p27">Desuden skal Amager Fælled Skole være en spydspids i arbejdet med sundhedspolitikker og skal etablere et tæt samarbejde med de sundhedsfaglige kapaciteter i lokalområdet.</p><p id="p28">» Flere undersøgelser viser, at sunde børn lærer bedst, fordi bevægelse, motion og sund kost er med til at øge elevernes indlæring, motivation og koncentration.</p><p id="p29">Samtidig med, at vi skal være med til at få en sund holdning ind hos eleverne, skal vi sørge for, at medarbejderne kan komme på kurser og efteruddannelse i sundhed. Jeg vil heller ikke lægge skjul på, at da vi blev udpeget som madskole, var det også et springbræt til at arbejde hen imod en sundhedsprofil. Vi bliver en attraktiv skole i byen, og det er et kæmpe skulderklap til os, « siger Yasar Cakmak.</p><p id="p30"><br /><em style="bold">Skolelederen</em></p><p id="p31">Den fjerde og sidste årsag til Amager Fælled Skoles forvandling er skolelederen selv.</p><p id="p32">Yasar Cakmak overtog i 2007 en skole i dyb krise. I dag er billedet vendt. Amager Fælled Skole sprudler af udvikling og soler sig i politikernes ros.</p><p id="p33">Hovedpersonen vedkender sig gerne, at Amager Fælled Skole i dag har et langt bedre omdømme, end da han trådte til 2007, men han er yderst ydmyg overfor den succes-aura, skolen omgives af.</p><p id="p34">» Al den positive interesse for skolen er selvfølgelig dejlig, men man konstruerer også nogle urimelige forventninger, som om man har skabt mirakler på skolen, og sådan er det ikke. Der er tale om hårdt arbejde for at få resultater. Der er ingen genvej til succes, « siger Yasar Cakmak i et interview med Amager Bladet.</p><p id="p35">» Nogle gange er det for nemt og bekvemt at sige, at ting ikke kan lade sig gøre, fordi vi ikke har ordentlige rammer.</p><p id="p36">Der ligger en ansvarsforflygtigelse i det. Og hvis jeg konstant beklager mig til medarbejderne over, at nu kan vi ikke gennemføre det ene og det andet på grund af udefra kommende forhold, så sender jeg et signal om, at det er okay at fralægge sig ansvaret. Jeg tror det handler om, at vi har meget engagerede medarbejdere, og så har vi mere fokus på at gøre ting til en succes end på at undgå, at de bliver en fiasko. Den mentale holdning gør en langt større forskel, end man tror. «.</p><p id="p1">Det er en trist dag, som borgerne i hovedstaden vågner op til fredag. Det vurderer Alternativets Niko Grünfeld, der er kultur-og fritidsborgmester i Københavns Kommune.</p><p id="p2">»Det er en sort dag for København, og endnu engang viser det sig, at naturen taber til økonomisk vækst,« siger han.</p><p id="p3">Efter lange forhandlinger kom et flertal i Københavns Borgerrepræsentation natten til fredag frem til en aftale, der skal erstatte byggegrunden Ørestad Fælled Kvarter, der også kaldes ' Strandengen', på Amager Fælled.</p><p id="p4">Sidste år blev området ' Strandengen' ved Sundby Station opgivet som byggefelt for op mod 2.400 boliger.</p><p id="p5">Nattens aftale er indgået af partierne Socialdemokratiet, Radikale, SF, Venstre, De Konservative, Dansk Folkeparti og Liberal Alliance.</p><p id="p6">Den indebærer, at der vil blive bygget boliger på en del af det område på Amager Fælled, hvor der var planlagt en campingplads, og hvor der ligger et vandrehjem.</p><p id="p7">Der vil blive opført omkring 2.000 boliger, og byggeriet vil strække sig og fylde i alt 11,8 hektar af Amager Fælled, skriver Københavns Kommune i en pressemeddelelse.</p><p id="p8">Og selv om det ifølge Niko Grünfeld er bedre end den oprindelige byggeplan, er borgmesteren ikke tilfreds.</p><p id="p9">»Det er bedre end på strandengen, hvor der er 5000 år gammelt urnatur, men det er stadig et spørgsmål om, at man indskrænker et naturområde.</p><p id="p10">Her kan dyrene vandre, og der er mulighed for, at københavnerne kan gå en tur, cykle, løbe og så videre,« siger han.</p><p id="p11">Det blev besluttet i 1994, at Amager Fælled skulle sælges til byggegrunde for at være med til at betale for metrobyggeriet.</p><p id="p12">Delaftalen, som de førnævnte partiet er nået frem til under budgetforhandlingerne, rejser de 1,9 milliarder kroner, som kommunen skylder i forbindelse med opførelsen af metroen.</p><p id="p13">Der vil i alt blive bygget 2.550 boliger, hvoraf 640 af dem bliver betegnet som almene boliger.</p><p id="p14">Desuden skal en grund ved Bådehavnsgade, der ligger ud mod Fiskerihavnen udvikles til at huse omkring 550 boliger.</p><p id="p15">Byggeriet forudsætter dog, at staten medvirker til at af-frede grundene/ ritzau/.</p><p id="p16" /><p id="p1">AMAGERBRO: Asmus Brandt blev nummer to ved DM i stand-up i 2003, har været på et utal af danmarksturnéer og er vært på showet » Comedy Fight Club « på TV2 Zulu på tredje sæson. Nu lægger han vejen forbi Amager Centret og tager ø-kulturen under kærlig behandling. Samtidig udfordrer han amagerkanerne til at stille op i en dyst om at blive kåret som Amagers stand-upper 2012.</p><p id="p2">Deltagere skal give deres bud på stand-up anno 2012, når det går løs fredag 23. marts klokken 15.00 i loungen på 1. sal. Emnet er ganske enkelt: Amager.</p><p id="p3"><br /><em style="bold">Casting</em></p><p id="p4">Inden dysten går løs på scenen skal de, som ønsker at deltage, sende demomateriale til en casting, hvor de bedste indslag bliver udvalgt, og som så skal stå den hårde prøve overfor publikum og dommerpanel 23. marts. Asmus Brandt går selv på scenen med et par af sine egne indslag, inden vinderen af Amager Stand Up 2012 kåres.</p><p id="p5">I dommerpanelet sidder på selve dagen, udover Asmus Brandt, ingen mindre end Chief 1 -sangskriver, musikproducer og dj, der var med til at starte Rockers By Choice.</p><p id="p6">Og sidst, men ikke mindst, en af bagmændene bag vindersangen med Soluna Samay til Dansk Melodi Grand Prix 2012.</p><p id="p7">Førstepræmien er et gavekort på 3.000 kroner.</p><p id="p8">Send dit bud -som skal være dit eget originale materiale -som videofil på maksimum tre minutter til: casting@qakk. dk og mærk mailen med » Ama'rkaner stand-up konkurrence 2012 « senest 21. marts klokken 16.00. Husk at vedlægge kontaktinformation med navn, alder, adresse og telefonnummer.</p><p id="p9">Læs mere information om arrangementet på www.amagercentret. dk.</p><p id="p1"><br /><em style="bold">INDSAMLING FOR HUNDENE</em></p><p id="p2">Debatten fortsætter om Movias nye regel om, at store hunde i snor ikke længere må medbringes i busser med linjenummer lavere end 80. Kongelundens Dyreklinik samler underskrifter imod reglen. Og Tårnbys borgmester Henrik Zimino understreger, at Movia ikke har oplyst noget om den regelændring, da Tårnby Kommune indgik aftaler med trafikselskabet om buskørslen. </p><p id="p3"><br /><em style="bold">SÅ ER DER STREJKE</em></p><p id="p4">FOA's og Sundhedskartellets strejke går i gang - også her på Amager, hvor blandt andet personale på Amager Hospital og social- og sundhedshjælpere og -assistenter både i København og Dragør aktionerer. Desuden strejker p-vagterne, og det sukkes der måske knap så meget over i de amagerkanske gader.</p><p id="p5"><br /><em style="bold">P-LICENSER TIL TAXI</em></p><p id="p6">Det lykkes Dansk Taxi Råd at få Parkering København til at justere deres nye erhvervsparkeringsregler til. Taxibranchen er nemlig faldet i et ingenmandsland, efter nye p-regler kun tillader erhvervsparkeringslicenser til erhvervskøretøjer på gule plader, som ikke benyttes privat. Efter en indsigelse får taxierne, trods hvide plader, deres erhvervsparkeringslicenser.</p><p id="p7"><br /><em style="bold">KJELDGAARD I KRIG MED KVINDERNE</em></p><p id="p8">Kampen om at blive SFs spidskandidat i København spidser til. Folketingsmedlem Anne Baastrup udfordrer SFs børne- og ungeborgmester Bo Asmus Kjeldgaard. Det hele skal afgøres ved en urafstemning.</p><p id="p9"><br /><em style="bold">AMAGERBANKEN OVERRASKET </em></p><p id="p10">Amagerbankens samlede resultat i første kvartal er steget med 48 procent i forhold til sidste år, og det kommer bag på bankens ledelse. "Vi har opretholdt vores indtjening, og det er et udtryk for, at der er robusthed i vores regnskab," siger bankens adm. direktør Knud Christensen.</p><p id="p11"><br /><em style="bold">SKOLEREFORM I DRAGØR AFLYST</em></p><p id="p12">Fem af den konservative byrådsgruppes syv medlemmer trækker sig fra deres hidtidige opbakning af en skolereform i Dragør. </p><p id="p13">Den har ellers været på programmet for netop Konservative, Socialdemokraterne og Ny Alliance (tidligere Dragør Listen) siden 2006 og indebærer nedlæggelse af to skoler og bygning af en ny og større skole. Byrådets behandling af sagen illustrerer samtidig et gryende splid i den konservative gruppe, eftersom Poul Gjerka og Jan Christiansen fortsat bakker op om reformen og dermed stemmer imod de fem øvrige gruppemedlemmer. </p><p id="p14">Reformens aflysning betyder, at kommunen må genoptage en omkostningstung vedligeholdelsesplan for byens fire skoler.</p><p id="p15"><br /><em style="bold">AMAGER STRANDPARK SØGER PENGE </em></p><p id="p16">BESTYRELSESFORMAND FOR AMAGER STRANDPARK I/S MONICA THON (RAD.) VIL HAVE TILFØRT 14 MIO. KRONER VED ÅRETS BUDGETFORHANDLINGER TIL DELE AF DET OPRINDELIGE PROJEKT, DER ALDRIG ER BLEVET TIL NOGET. BLANDT ANDET EN SPUNSVÆG OG STI LANGS MED DEN GAMLE STRAND, EN ANLÆGSHAVN OG KANAL OG DEN MANGLENDE STRANDSTATION 4.</p><p id="p17"><br /><em style="bold">Stor succes med integration</em></p><p id="p18">Der er gode erfaringer med at blande tosprogede og etnisk danske elever på de københavnske skoler, og fra næste skoleår kommer Amager med i ordningen.</p><p id="p19"><br /><em style="bold">SUNDHEDSHUS PÅ AMAGER</em></p><p id="p20">KØBENHAVNS SUNDHEDS- OG OMSORGSBORGMESTER, DEN KONSERVATIVE MOGENS LØNBORG (KONS.) ER LANGT FREMME MED PLANERNE FOR SÅKALDTE SUNDHEDSHUSE I KØBENHAVN. HAN FORVENTER, AT DET FØRSTE SUNDHEDSHUS KAN ÅBNE PÅ AMAGER I 2009. </p><p id="p21"><br /><em style="bold">AMAGERBROGADE BILFRI INDEN SOMMERFERIEN</em></p><p id="p22">Københavns trafikborgmester Klaus Bondam vil lukke Amagerbrogade permanent for biltrafik fra 1. juni og samtidig hæve parkeringstaksterne til det dobbelte for at finansiere en kommende havnetunnel. Samtidig må Movia reducere budriften på Amagerbrogades linier, skriver Amager Bladet. Der var heldigvis tale om en aprilsnar, men mange læsere troede så meget på historien, at Amager Bladet modtog flere harmdirrende læserbreve om Bondams forslag.</p><p id="p1">KASTRUP: I Amager Fodbold Forening på John Tranums Allé i Kastrup blev stiftet i 1998 som et alternativ til den store nabo Kastrup Boldklub. Den lille udbryderklub har haft op-og nedture siden da, og klubbens to seniorhold, ene U19-hold og oldboys tager nu hul på en helt ny æra.</p><p id="p2">Tidligere sportschef -og spiller -hos B 1908 Brian Hasseriis kommet til som teknisk direktør og assistenttræner for den rutinerede cheftræner Morten ' MC' Christoffersen, der står i spidsen for klubbens førstehold i Serie 1, og der sker ting og sager i den voksende klub.</p><p id="p3">En ny start Hasseriis har taget lidt af et spring fra divisionsbold i Sundby til seriebold i Kastrup. Og det er netop muligheden for at være med til at bygge noget op næsten fra bunden, som tiltaler den tidligere topscorer hos otterne: » Det handlede ikke så meget om den sportslige succes for mig. Det handler om det, der ligger i baglandet.</p><p id="p4">Fokus er at bygge et fundament op.</p><p id="p5">Klubben er i en overgangsfase, hvor man kan starte på en helt frisk. Der er en unik mulighed for at fokusere på de sociale og kulturelle værdier. Der er ingen ungdom -kun et U19 hold -og nu prøver vi at starte et U8 hold, og derfra er der kun ét mål: At skabe Amagers hyggeligste klub.</p><p id="p6">Det bliver et helt nyt fællesskab, hvor alle er lige og ingen bliver forfordelt.</p><p id="p7">Det er en skøn fornemmelse at hjælpe til med at bygge noget op.</p><p id="p8">Da jeg først kom herud og snakkede med folk, var det meget konkret. Ikke så mange bolde i luften og et projekt ad gangen -dejligt overskueligt. « Til første træning var der 42 spillere til de to seniorhold, heraf 14 nye, og det er Hasseriis meget imponeret over. Christian Berthelsen er kommet med i trænerteamet, ligesom Kim Christophersen er tilknyttet som målmandstræner, og den tidligere landsholdsspiller Flemming Christensen er kommet til som scout og sparringspartner for trænerteamet.</p><p id="p9">» Det er lidt af et scoop. Træner for ' Græsrødderne' og tidligere årets træner på Færøerne. Og så er han bare en sympatisk fyr, der forstår at sætte et hold sammen, taktisk og på det mentale plan, « fortæller den nye tekniske direktør.</p><p id="p10">Sportsligt set er missionen for foråret overlevelse i Serie 1, hvor førsteholdet agerer bundprop.</p><p id="p11">» Men køreplanen er simpelthen at skabe øens hyggeligste klub. Og så skal de sportslige resultater nok komme. Det er ikke nogen stor katastrofe, hvis vi rykker ned, men jeg er her ikke bare for sjov og ballade -det skal være seriøst, ikke noget, hvor man bare laller rundt. Men udgangspunktet er, at vi skal lave et fællesskab og et værested i lokalmiljøet.</p><p id="p12">Når man går tilbage til klubbens start og baggrund, mærker man en passion for det. Og det er dén glød, der skal tændes op i. Vi skal tilbage til rødderne.</p><p id="p13">Som jeg har hørt nogen sige: ' Det minder lidt om Kastrup Boldklub i de gode, gamle dage'. « .</p><p id="p14"><br /><em style="bold">» Vælg med hjertet «</em></p><p id="p15">Brian Hasseriis ser et fodboldamager, hvor klubberne jagter succes på eliteplan, men ikke er gearet til at holde de høje ambitioner: » Der sker jo så meget på fodboldamager.</p><p id="p16">Hvis man kan skabe en klub, hvor fokus er på bredden og fællesskabet, og ikke umiddelbart på sportslige resultater, så kan man nå langt.</p><p id="p17">Jeg synes jo, der bliver fokuseret forfærdelig meget på at skabe successer.</p><p id="p18">For eksempel AB Tårnby har prøvet i så mange år: Så ryger man lidt op og lidt ned, så er man pludselig i 2.</p><p id="p19">division og hvad så? Ny bestyrelse og så videre... Det har man set mange steder på øen.</p><p id="p20">Helt kontant sagt, så synes jeg, det bliver fordærvet af penge. Klubberne ligger og slås med, at en spiller får lidt flere penge et sted end et andet. Drop det nu og vælg med hjertet. Jeg har altid haft hjertet med i det, jeg foretager mig -på nær måske lige en lille afstikker, « griner Brian.</p><p id="p21">» Og det vil jeg gerne have, at folk omkring mig også gør. Så lad os nu fokusere på det, for det bliver jo bare ægte. Og folk vil blive ved med at være her. Vi behøver ikke at lave et erhvervsnetværk, men det kan jo være, det kommer helt af sig selv, når folk bare er sammen i klubben. « .</p><p id="p22"><br /><em style="bold">Nyt sponsorkoncept</em></p><p id="p23">Hasseriis skal arbejde mentalt med spillerne og øse af sin erfaring fra divisionsniveauet. Ud over det skal han stå for de sociale tiltag i klubben, blandt andet et helt nyt sponsorkoncept.</p><p id="p24">» Vi laver et VIP-program -med et glimt i øjet. Det står nemlig ikke for ' very important person', men for ' volunteer incentive program' -et frivilligt motivationsprogram, meget fint, ik'? Det er faktisk bare en måde at give de frivillige, der hjælper til, credit for hele det her projekt. Det er jo på grund af dem, at vi overhovedet kan lave noget. Vi laver forskellige områder udenfor: Hoppeborg til de små, en pavillion til de unge, en til de midaldrende, en til familier og en til de ældre.</p><p id="p25">Hele spektret, som vi gerne vil have til vores kampe. Til de unge kommer der biografsæder indeni, til de midaldrende flysæder, til familierne en picnic-park og til de gamle er der selvfølgelig kørestole... « .</p><p id="p26"><br /><em style="bold">Samarbejde med Køge</em></p><p id="p27">Amager FF har, som den eneste københavnerklub, en samarbejdsaftale med Per Ruds 1. divisionsklub HB Køge.</p><p id="p28">Én af de ting, som aftalen muliggør er at AFF kan fungere som springbræt til HB Køge.</p><p id="p29">» Det betyder jo, at de her ' boblere' har mulighed for at tage et direkte spring til et træningsophold på 1. divisionsniveau, « forklarer Hasseriis.</p><p id="p30">Én af de spillere, som nu er hoppet en tur op på brættet og har bevist sit værd er 19-årige Per Petersen, som har været på et 14 dages træningsophold i HB Køge sidste måned.</p><p id="p31">Per har været et år i Amager FF og har spillet det meste af sin ungdom i Frederiksberg Boldklub, men bor nu på Amager og efter flere Amagerklubber er valget faldet på sociale Amager FF. Han huserer både på kanterne og som angriber, hvor han med sit lynhurtige antrit og boldsikkerhed har gjort stort indtryk.</p><p id="p32">Per selv glæder sig til udfordringen og føler sig klar til at bide skeer med de lidt større drenge i den talentfulde HB Køge trup: » Jeg synes det er mega fedt, at der er begyndt at ske en hel masse i klubben.</p><p id="p33">Altså, det er ikke mere end et år siden jeg villle stoppe til fodbold. Det har jo altid været en drøm at kunne få lov til at spille professionel, men den var ihverfald slukket for noget tid siden. Jeg er utrolig glad for, at jeg nu får chancen for at vise, hvad jeg kan, « siger han.</p><p id="p34">Cheftræner Morten ' MC' Christoffersen er også begejstret for, at de unge talenter i klubben får de muligheder: » Da jeg rykkede Per op i A-truppen, så jeg hans store potientiale med det samme, og qua hans unge alder (19 år, red.) ser jeg gode muligheder for, at han kan bringe det videre til noget større. Jeg mener bestemt, at han mentalt er klar til at tage udfordringen op i HB Køge og derfor giver vi Per chancen for at bevise sit værd og prøve sig selv af med dygtige spillere i HB Køges sindssyg talentfulde trup, « siger ' MC'.</p><p id="p35">Helt kontant sagt, så synes jeg, det bliver fordærvet af penge.</p><p id="p36">Klubberne ligger og slås med, at en spiller får lidt flere penge et sted end et andet. Drop det nu og vælg med hjertet.</p><p id="p37">BRIAN HASSERIIS, teknisk direktør, Amager FF.</p><p id="p38">Amager FF Tredjeholdet i Kastrup Boldklub kunne ikke rykke op i 1998, da klubben havde et andet hold i rækken.</p><p id="p39">Derfor besluttede de sig for at lave en helt ny klub, og 30. januar 1999 var Amager Fodbold Forening på Kastrup Idrætsanlæg, John Tranums Allé, en realitet.</p><p id="p40">Amager FF startede sæsonen i Serie . med lokalbrag mod Kløvermarkens Forenede Boldklubber i søndags -efter redaktionens slutning.</p><p id="p41">Følg med på: www.</p><p id="p42">amagerff.dk.</p><block><p>D er sidder en mand og spiller guitar på en bænk i solen på Amagerbrogade, da Amina Charai kommer gående med Freddie (Mercury), Sveske og Merle. </p></block><p id="p1">Danmarkshistoriens dyreste affaldsforbrændingsanlæg er i løbet af sommeren løbet ind i alvorlige opstartsproblemer.</p><p id="p2">I slutningen af juni brød det spritny anlæg til 4 mia. kr. sammen, og den kommunalt ejede affaldsvirksomhed Amager Ressourcecenter (ARC) har siden måttet bede om ekstraordinær tilladelse til at oplagre tonsvis af affald.</p><p id="p3">»En af vores leverandører har haft nogle store udfordringer, som betyder, at anlægget har været ude af drift,« siger ARC's bestyrelsesformand, Lars Weiss, der er socialdemokratisk medlem af borgerrepræsentationen i København.</p><p id="p4">Det er anlæggets såkaldte fødevandspumper, der havarerede den 27. juni. Efter små to uger lykkedes det at få repareret den ene af Amager Bakkes to forbrændingsovne, som ifølge ARC har brændt affald på fuld kapacitet lige siden. Den anden af de to ovnlinjer er stadig i stykker, men den ventes at være klar til genopstart i løbet af denne uge.</p><p id="p5">Sommerens nedbrud er langtfra det første tekniske problem, som rammer prestigeprojektet, der er bygget med verdens mest miljøvenlige og komplicerede teknologi samt en 90 meter høj skibakke på toppen. Allerede i efteråret kom det frem, at hovedleverandøren, den amerikansk ejede Esbjerg-virksomhed B&amp;W Vølund, havde lavet massive tekniske fejl, der foreløbigt har kostet B&amp;W Vølund et stort trecifret millionbeløb.</p><p id="p6"><br /><em style="bold">Stor ekstraregning</em></p><p id="p7">Også ARC er blevet ramt af ekstraudgifter på grund af de tekniske problemer. Den tidligere adm. direktør Ulla Röttger, der blev fyret for fire måneder siden efter et internt bestyrelseopgør, oplyste i oktober sidste år, at forsinkelserne ville resultere i en ekstraregning for ARC på ca.</p><p id="p8">100 mio. kr.</p><p id="p9">Bestyrelsesformanden vil ikke oplyse, hvad sommerens tekniske kollaps har kostet.</p><p id="p10">Men han antyder, at regningen primært rammer den ansvarlige leverandør. Ifølge Jyllands-Postens oplysninger er det endnu en gang B&amp;W Vølund, som har været involveret i problemerne, men en kilde tæt på processen peger på, at der er ved at blive udarbejdet en havarirapport, der skal fastslå, hvor fejlen ligger.</p><p id="p11">»Jeg er sikker på, at det har været dyrt for den ansvarlige leverandør. For os koster det noget at skulle mellemlagre affaldet, men det er ikke noget, der vælter økonomien,« siger Lars Weiss.</p><p id="p12">ARC har tidligere meddelt, at man vil forsøge at få B&amp;W Vølund til at dække de udgifter, som affaldsvirksomheden har haft på grund af tekniske problemer. Lars Weiss vil ikke afvise, at ARC vil rejse nye krav mod den ansvarlige leverandør efter sommerens problemer.</p><p id="p13">Det har ikke været muligt at få en kommentar fra B&amp;W Vølund, hvor den danske direktør, John Veje Olesen, tidligere på året blev fyret på grund af tabene på Amager Bakke.</p><p id="p14">I Danmarks Naturfredningsforening er man langtfra tilfreds med, at Københavns nye storstilede forbrændingsanlæg fungerer så dårligt, at man er nødt til at deponere københavnernes affald.</p><p id="p15">»Hele idéen med at bygge et affaldsforbrændingsanlæg er at undgå deponi. Jeg håber virkelig, at de hurtigst muligt får løst problemerne, for ellers er investeringen jo skudt helt ved siden af,« siger Jens Peter Mortensen, der er miljømedarbejder i Danmarks Naturfredningsforening.</p><p id="p16">Jens Peter Mortensen er utilfreds med, at ARC har fået en miljøgodkendelse til at lagre det ophobede affald.</p><p id="p17">Han fremhæver, at en del af affaldet er madaffald, som man vælger at pakke ind i et dobbelt lag af plastic for at undgå lugtgener. Det er et af flere punkter, som Danmarks Naturfredningsforening har valgt at klage over i forbindelse med miljøgodkendelserne.</p><p id="p18">»Det går simpelthen ikke at lagre madaffald. For at undgå lugtgenerne har man valgt at pakke det ind i dobbelt plastic, men madaffald udvikler metan, som i værste fald kan få de her plastickugler til at eksplodere,« siger Jens Peter Mortensen.</p><p id="p19"><br /><em style="bold">Lagrene snart væk</em></p><p id="p20">Ifølge ARC er det en helt ekstraordinær situation, der har gjort det nødvendigt at oplagre madaffaldet. Normalt står andre affaldsforbrændingsanlæg klar til at tage over, hvis der opstår ekstraordinære problemer, men da de nærmeste anlæg i Glostrup og Roskilde har været under reparation i sommerperioden, har ARC været nødt til at søge andre løsninger.</p><p id="p21">Ifølge kommunikationschef Morten Kramer Nielsen er der dog udsigt til, at madaffaldet ikke kommer til at ligge på lager særligt længe.</p><p id="p22">»Vi har fået en ministerdispensation til at palletere husholdningsaffald, som vi ikke kunne brænde i juli. Nu forventer vi, at den anden ovn på Amager Bakke kommer i drift senere i denne uge, og så begynder vi at tage husholdningsaffaldet tilbage, så vi kan komme af med det,« siger Morten Kramer Nielsen.</p><p id="p23"><br /><em style="bold">Mange skandaler</em></p><p id="p24">Som Jyllands-Posten har afdækket i en række artikler, har Amager Bakke været ramt af den ene skandale efter den anden, siden politikerne i de fem ejerkommuner - København, Frederiksberg, Dragør, Hvidovre og Taarnby - i 2012 gav grønt lys til at bygge det nye kæmpeanlæg.</p><p id="p25">Truende milliardtab, politiske slagsmål, dyre forsinkelser, en livsfarlig eksplosion og en fyreseddel til direktøren er nogle af de ting, som har ramt ARC og Amager Bakke.</p><p id="p26">Forventer I så, at Amager Bakke kører problemfrit fra nu af? »Vi er jo inde i en idriftsættelsesperiode på et halvt år, hvor der er ting, som skal justeres til, men udfald som det, vi har oplevet i løbet af sommeren, skulle vi meget gerne være forskånet for,« siger Morten Kramer Nielsen.</p><p id="p27">jakob.j.martini@finans.dk </p><p id="p28"><br /><em style="bold">Fakta: AMAGER BAKKE Tidslinje:</em></p><p id="p29">2009: Et nyt kæmpe affaldsforbrændingsanlæg planlægges til at afløse det 40 år gamle Amagerforbrænding.</p><p id="p30">Januar 2011: Den danske stjernearkitekt Bjarke Ingels vinder arkitektkonkurrencen med sit forslag om at placere en 90 meter høj skibakke på toppen.</p><p id="p31">Januar 2012: Økonomiudvalget i Københavns Kommune skyder projektet til hjørne pga. bekymring for, at anlægget er for stort. Alligevel udpeger ARC Esbjerg-virksomheden B&amp;W Vølund som vinder af en milliardordre på Amager Bakke.</p><p id="p32">Februar 2012: Finansminister Bjarne Corydon (S) og miljøminister Ida Auken (SF) underskriver et brev, der fastslår, at Københavns Kommune ikke kan bruge regeringens miljøpolitik som årsag til at afvise finansieringen.</p><p id="p33">August 2012: Fem ejerkommuner bliver enige om at gennemføre byggeriet af Amager Bakke.</p><p id="p34">April 2016: En intern redegørelse viser, at Amager Bakke har udsigt til at mangle 1,9 mia. kr.</p><p id="p35">Det skyldes, at der ikke er lokalt affald nok til at få økonomi i det store anlæg. Borgmestrene bliver enige om en redningsplan, der giver grønt lys til import af store mængder udenlandsk affald.</p><p id="p36">November 2016: Jyllands-Posten og Finans afslører, at affaldsdirektør Ulla Röttger stod bag flere centrale fejlskøn og tomme advarsler i beslutningsprocessen omkring Amager Bakke.</p><p id="p37">Januar 2017: Adm. direktør for B&amp;W Vølund, John Veje Olesen, bliver fyret på grund af forsinkelser og tekniske problemer med at levere forbrændingsovnene til Amager Bakke. B&amp;W Vølund har tabt et trecifret millionbeløb på ordren.</p><p id="p38">Februar 2017: En af fire kedler på ARC's gamle affaldsforbrændingsanlæg eksploderer. Det sker efter en kommunikationsfejl.</p><p id="p39">19. april 2017: Ulla Röttger stopper som direktør for ARC og Amager Bakke, og den tidligere energichef, Dan Fredskov, tager over som konstitueret adm.</p><p id="p40">direktør.</p><p id="p41">11. maj: Det første affald afbrændes på Amager Bakke, og få uger efter lukkes der ned for det gamle, nedslidte anlæg.</p><p id="p42">27. juni: Begge anlæggets forbrændingsovne må lukkes ned, fordi de såkaldte fødevandspumper havarerer.</p><p id="p1">BALLERUP: » Efter endnu et hackerangreb på klubbens hjemmeside i fredags kan man godt blive lidt negativ, men hvis man kigger på de sidste 10 dages baneresultater, så bliver man straks i godt humør igen: 22 DM-medaljer! « Jesper Skovbølle fra Amager Cykle Ring er en glad mand for tiden. Klubbens unge ryttere præsterer den ene medalje efter den anden, og han funderer over, om ikke øen fortjener status som cykelmekka: » Spørgsmålet er næsten, om Ballerup Superarena ikke er klubbens hjemmebane, og om man ikke bør overveje at flytte eller bygge en ny cykelbane på Amager.</p><p id="p2">Nu varer det jo ikke længe, inden man starter på byggeriet af en ny superarena i Ørestaden -så kan der ikke blive plads der, « griner han.</p><p id="p3"><br /><em style="bold">Spurt-og pointguld</em></p><p id="p4">Successen blev grundlagt sidste lørdag, da der blev der afviklet to DM-løb for elitedamer på cykelbanen i Ballerup.</p><p id="p5">Trods det, at Amalie Dideriksen var indehaver af begge DM-trøjer, var hun på forhånd ikke udråbt som favorit.</p><p id="p6">Det var Julie Leth, der er 21 år og kører som udenlandsprofessionel på Team Hitech Products, og som derudover har været på træningslejr med herrebanelandsholdet og har kørt world cups i udlandet, senest i Mexico.</p><p id="p7">Imidlertid ville junior verdensmesteren på landevej Amalie det anderledes.</p><p id="p8">Efter den indledende tidskørsel for sprint stod det klart, at Janni Bormann skulle op mod Amagers anden deltager, Michelle Lauge, og Amalie skulle op mod Julie Leth allerede i semifinalen.</p><p id="p9">En meget tæt afgørelse på første sprint gav en sejr til Amalie med 10 cm, anden sprint blev vundet af Julie med 10 cm.</p><p id="p10">Så der var pres på. Amalie vandt tredje sprint, men denne gang med en cykellængde, og kunne iklæde sig dannebrogstrøjen for andet år i træk -til trods for, at hun fortsat ' kun' er juniorrytter.</p><p id="p11">I pointløbet skulle damerne køre 12,5 km. -50 omgange med spurt hver femte omgang.</p><p id="p12">Amalie vandt alle ti spurter meget sikkert -og samtidig erobrede hun en omgang sammen med Julie, der endte på andenpladsen. Michelle Lauge kæmpede bravt og kørte sig til en bronzemedalje.</p><p id="p13"><br /><em style="bold">Forfølgelse og scratch</em></p><p id="p14">Søndag vandt Amalie lidt uventet 3.000 meter individuelt forfølgelsesløb efter en tæt finale mod Julie Leth, som Amalie vandt med under et sekund.</p><p id="p15">Denne disciplin er normalt ikke Amalies kop te.</p><p id="p16">Kort efter præmieoverrækkelsen blev der kørt en af Amalies favoritdiscipliner, scratch, hvor hun også er forsvarende mester fra 2011 og 2012 og VM bronzevinder for U19).</p><p id="p17">Her var også ACRs Michelle Lauge med, de kørte begge flot og klogt. Amalie kom lige nøjagtigt udenom Julie Leth i spurten og vandt sit fjerde DM på en weekend.</p><p id="p18">Amalie er pt. verdensmester på landevej for U19 kvinder, bronzevinder ved U19 VM i scratch, valgt til Årets Cykelrytter (af alle hendes cykelkolleger), valgt til Årets Banerytter (ved Danish Bike Awards) -og nu altså fire gange dansk mester for elitekvinder.</p><p id="p19"><br /><em style="bold">Sølv til Rasmus i sprint</em></p><p id="p20">I juniorernes DM i sprint lykkedes det ACRs Rasmus Bøgh Wallin, Team HH Malerentreprise, at vinde sølv.</p><p id="p21">Sidste disciplin ved DMstævnet var pointløb for eliteherrer, hvor både Alex Rasmussen, Lasse Normann og Rasmus Quade var med. Dog lykkedes det at få hele tre juniorer fra Amager-klubbens H. H.</p><p id="p22">Malerentreprise med, nemlig Magnus Bak Klaris (sidste års bronzevinder), Mathias Linderod og Rasmus Bøgh Wallin.</p><p id="p23">Løbet fik en noget mærkelig afvikling, da det blev stoppet og startet forfra, da kommissærerne havde mistet overblikket.</p><p id="p24">Det lykkedes Magnus og Mathias at hente en omgang undervejs og de endte på niende-og tiendepladserne i det flotte felt.</p><p id="p25">I børne-og ungdomsrækkerne op til U16 hentede Amager Cykle Ring desuden seks guld-, seks sølv-og to bronzemedaljer.</p><p id="p1">FODBOLD, 2. DIVISION: Efter en forrygende slutspurt kunne champagnepropperne springe den 29. juni med så stort et knald, at man sikkert kunne måle det på Richterskalaen.</p><p id="p2">Fremad Amager havde reddet livet i 2. division øst mod alle odds. Tremåneder senere er københavnerne placeret i toppen af samme række.</p><p id="p3">18 af holdets 23 point i sidste sæson blev hentet i foråret, og i de første 10 kampe af den nye sæson er 22 point blevet spillet hjem til Sundby.</p><p id="p4">Og pilen peger kun opad.</p><p id="p5">-Vi har fået en vinderkultur ind på holdet. Da jeg kom til, skulle vi nærmest efter hver kamp samle spillerne op efter endnu et nederlag, for det koster mentale kræfter hele tiden at tabe. Det har ændret sig, og i dag fremstår vi som en sammentømret enhed, der agerer rigtig godt i kampene, siger holdets cheftræner, Tim Ilsø, der overtog klubben for ret præcist et år siden.</p><p id="p6"><br /><em style="bold">FCH-afklapsning er fortid</em></p><p id="p7">I denne sæson er det kun blevet til to nederlag. Det ene på hele 1-6 til toprivalerne fra FC Helsingør. Siden den kamp på efterårets første dag, har Fremad Amager kun sat to point til i fem kampe.</p><p id="p8">-Vi har spillet rigtig godt i den her sæson. Både før og efter opgøret i Helsingør, som jo så var undtagelsen, der bekræftede reglen. Lige netop i den kamp var vi ikke til stede, og vi blev knækket af et hurtigt mål og et par besynderlige straffespark.</p><p id="p9">Spillerne har reageret godt, og det var først i sidste weekend, at vi igen måtte gå fra banen uden sejr. Jeg har kun stor ros til mine spillere, siger Tim Ilsø.</p><p id="p10">De gode resultater er ikke kommet med et trylleslag.</p><p id="p11">Det har været hårdt arbejde med en trup, der tilbage i sommeren 2012 nærmest var i opløsning.</p><p id="p12">-Fremad Amager stod med et hold på ni mand, hvor den daværende træners søn måtte sidde på bænken i den første træningskamp, for at der overhovedet kunne stilles hold. Da sæsonen begyndte, var spillerne ikke spillet sammen og slet ikke i form. Det er måske den største forskel. I dag er alle spillerne klar til at spille på divisionsniveau, forklarer Tim Ilsø. Hans mandskab er i øjeblikket tre point efter FC Helsingør, men to foran den anden store oprykningsfavorit -Næstved. Netop sydsjællænderne er gæster i Sundby Idrætspark på søndag.</p><p id="p13">-Lige nu er da ovenpå i forhold til Næstved. I hvert fald på point. Det virker som om, at de er gået i stå efter, at de røg ud af pokalturneringen, siger Tim Ilsø, der ikke er bleg for at sætte sit hold ind i kampen om den eftertragtede førsteplads.</p><p id="p14">-Jamen vi er jo kandidater til oprykning, når vi ligger, hvor vi gør. Jeg vil altid være nummer et, når jeg går ind til en opgave, og vi går efter at vinde hver eneste kamp.</p><p id="p15">Om vi så har kvaliteterne til det er en anden sag. Der er ingen tvivl om, at Næstved har en bedre gearing end os i forhold til at rykke op, og det er selvfølgelig særligt på økonomien. Vi skal nok give dem kamp til stregen alligevel, bedyrer Fremad Amagers træner.</p><p id="p16">I Tim Ilsøs buket af roser til rivalerne er der også flere til FC Helsingør. For to uger siden så han dog sprækker i den ellers flotte facade.</p><p id="p17">-FC Helsingør har et rigtig godt hold, og det viste de jo også mod os. De har fået en imponerende start, hvor de ridder på en stime af sejre.</p><p id="p18">Nu viste GVI så for to weekender siden, at det slet ikke er umuligt at drille Helsingør, siger Tim Ilsø.</p><p id="p19">Hvem der ender med at tage billetten op til Danmarks næstbedste række, vil han ikke gisne om. Der er for mange faktorer, som kan spille ind i de kommende måneder til, at et bud er relevant efter 10 runder.</p><p id="p20">-Der tegner sig selvfølgelig et billede af et topfelt, men vi ved også, at vinteren kan være utrolig grim ved nogle hold og meget gunstige for andre. Der kan være mange spillere, som enten kommer til eller forsvinder, og hvis udskiftningen er stor, så kan forårssæsonen ændre meget, vurderer Tim Ilsø.</p><p id="p21">Fremad Amager var senest i 1. division i 2007.</p><p id="p1">KASTRUP: I en fantastisk underholdende ishockeykamp, der bølgede frem og tilbage lykkedes det ikke for Amager at tage point i opgøret mod rækkens nummer to fra Esbjerg i Kastrup Skøjtehal søndag.</p><p id="p2">Det startede ellers godt for hjemmeholdet. Christian Bloch scorede et flot mål i powerplay, og Amager havde fuld kontrol over begivenhederne.</p><p id="p3">I slutningen af første periode svarede Esbjerg igen med to hurtige scoringer, der viste hvorfor vesjyderne er tophold i rækken.</p><p id="p4">I anden periodes første 10 minutter blev det endnu værre: Esbjerg scorede tre gange og syntes næsten at have afgjort kampen. Men Amagerdrengene satte en ukuelig vilje igennem, og tredje periode blev spil til et mål: Esbjergs.</p><p id="p5">Skudstatistikken på 20-4 i hjemmeholdets favør taler sit tydelige sprog, men målet var nærmest som forhekset.</p><p id="p6">Ind ville pucken ikke.</p><p id="p7">Med en scoring til 7-3 midt i perioden pegede alt på en Esbjerg-triumf. Men den ellers så sikre føring skrumpede i en fabelagtig slutspurt af hjemmeholdet: Amager scorede tre gange, heraf de to med målmanden ude. På trods af nye store chancer ved stillingen 6-7 holdt Esbjerg stand.</p><p id="p8">Et ærgerligt nederlag for et Amager-mandskab, som igen fik vist, at man er fuldt på højde med de bedste hold i rækken.</p><p id="p9">Næste udfordring er på lørdag klokken 16.45, hvor Odense kommer på besøg i Kastrup Skøjtehal.</p><p id="p10"><br /><em style="bold">SPORT PÅ DIN BY</em></p><p id="p11">Du kan læse flere sportsnyheder eller selv opdatere med resultater og kommmende begivenheder på www.dinby.dk/ amager.</p><p id="p1">TÅRNBY: BK Amager pigehold i årgang 93, 96, 98 og 99 deltog alle i de uofficielle nordiske mesterskaber for de bedste danske, svenske, finske og norske klubhold i Södertälje. Årgangen 1993 med Coach Lars Klussmann deltog for syvende gang. Holdet havde i år hjælp af den lovende Fie Brandt fra årgang 95 ellers bestod dameynglingene af Anna Seilund, Micka Larsen, Sheila Hoffmann, Ena Viso, Cecilie Overgaard, Ida Klussmann og Mathilde Fogelstrøm.</p><p id="p2">Efter de indledende kampe skulle holdet spille semifinale mod topseedede svenske SBBK og tabte efter en hård og opslidende kamp. Kampen om tredjepladsen var velspillet mod et meget stærkt svensk, Frysehuset, men Amager-holdet vandt 44-41 og snuppede bronzen.</p><p id="p3">Dameynglingene har dermed vundet én guld-, fire sølv-og én bronzemedalje gennem årene og guarden Anna Seilund kom på All Stars-holdet for sjette gang ved et NM.</p><p id="p4">Næste store udfordring var Final Four-turneringen i Birkerød, hvor pigerne med en sejr over Hørsholm i finalen banede vejen for DM-finalen i Svendborg. Her blev vestvinderne fra Aabyhøj slået med 71-50 i en kamp, hvor Sheila Jørgensen med en række hurtige scoringer bragte Amagerholdet foran 7-0. Herefter var der aldrig tvivl om resultatet.</p><p id="p5">DM-guldet var kronen på værket for coach Lars Klussmann, som har stået i spidsen for den talentfulde årgang gennem seks sæsoner.</p><p id="p6"><br /><em style="bold">En epoke er slut</em></p><p id="p7">DM-titlen slutter en epoke i klubbens ungdomsafdeling som det mest vindende hold gennem tiderne. Tre danmarksmesterskaber, syv Lundmesterskaber, en Scaniacupsejr og adskillige pokalsejre.</p><p id="p8">Lars Klussmann overtog et hold, som allerede var godt skolet gennem en række af klubbens ungdomstrænere. Og flere af spillerne har fået debut på klubbens bedste damehold, mens fem af spillerne har været inde omkring det danskeF U/ 18-landshold.</p><p id="p9"><br /><em style="bold">Flere talenter på vej</em></p><p id="p10">Årgang ' 96-holdet med coach Steffen Lund deltog ved det uofficielle NM for fjerde gang og vandt alle deres fire kampe i den indledende pulje. Det betød en direkte billet til semifinalen, hvor de mødte Honka fra Finland. Det blev dog endestationen, da juniorerne tabte med 10 point. Kampen om bronzen blev spillet mod svenske Täby, som holdet besejrede stort og fik deres andet sæt bronzemedaljer med hjem til BK Amager.</p><p id="p11">Holdet har dermed vundet to sølv-og to bronzemedaljer gennem årene. Ved Final Four-turneringen vandt 96' erne først over Hørsholm, men tabte knebent 52-54 til BMS.</p><p id="p12">Årgang ´ 98-holdet med coach Flemming Kjærsgaard og Lars Holm deltog for første gang ved NM og sluttede på 13.-pladsen. Holdet vandt to af deres fem kampe over svenske modstandere.</p><p id="p1">Hvad er højest: OL-sølv eller EM-guld? Det var det dilemma, som Amager Bladets Idrætspriskomité krydsede klinger om ved det årlige kåringsmøde sidste tirsdag aften på Hotel Park Inn i Kastrup. Komitéen kom i hvert fald på overarbejde, da den skulle finde frem til den største idrætspræstation i 2008. Er det sværere at vinde EM-guld i svømning end OL-sølv i kajak? Spørgsmålet var relevant på en aften, hvor medlemmerne ikke kunne blive enige om værdien af kajakroeren Kim Wraaes OL-sølv i 1.000 meter toer-kajak eller svømmeren Jeanette Ottesens EM-guld i 100 meter butterfly. Først efter tre kvarters meningsudvekslinger kunne afgørelsen falde ved skriftlig afstemning, og her blev det de små marginaler, der afgjorde udfaldet. </p><p id="p2">Dermed skriver enten Kim Wraae eller Jeanette Ottesen sig ind på listen over modtagere af øens fornemste idrætshæder, der har været uddelt siden 1953, og som tæller nogle af Danmarks største idrætsnavne gennem tiderne; badmintonspilleren Svend Pri, sejleren Valdemar Bandolowski, svømmeren Berit Puggaard og bokseren Mikkel Kessler. Thor Nielsen i 1993 er den seneste prismodtager inden for kajaksporten, mens svømmesporten senest blev hædret ved Sophia Skou i 1998 og 1999.</p><p id="p3">Vindernavnet bliver offentliggjort i Amager Bladet tirsdag 17. februar, hvor også kåringerne til årets fund, årets klub og årets idrætsleder bliver afsløret.</p><p id="p4"><br /><em style="bold">Ilddåb til bankmand</em></p><p id="p5">Kåringerne af årets fund og årets idrætsleder endte i to klokkeklare afgørelser, mens der var spænding til det allersidste om kåringen af årets klub. Her blev to klubber nomineret til afstemning - og her måtte der også fintælling til for at kåre prismodtageren.</p><p id="p6">Årets klub og årets idrætsleder uddeles i samarbejde med Amagerbanken, og for første gang i idrætspriskomitéens historie var banken inviteret med til mødet. Områdedirektør Niels Prier Olsen fik sin ilddåb i flokken af garvede tidligere og nuværende idrætsudøvere- og ledere. Og det var en spændende ilddåb, mente Niels Prier Olsen:</p><p id="p7">"Det var en spændende aften, og den gav et godt indblik i komiteens overvejelser," forklarede han, da komitéen tæt på midnatsklokken kunne sige farvel og tak for god kamp.</p><p id="p8">Prisvinderne kåres tirsdag 17. februar ved en reception på Hotel Park Inn - samme dag de præsenteres i Amager Bladet.</p><p id="p9"><br /><em style="bold">jjeb-l.dk</em></p><p id="p1">Trafikminister Flemming Hansen (K) har på det
kraftigste opfordret Københavns og Tårnby kommuner til at gå i
reelle forhandlinger om lukning den befærdede Amager Strandvej for
gennemkørende trafik, som de to kommuner har skændtes om i flere år.</p><p id="p2">Men allerede inden Københavns Kommune har påsat frimærke og postet et nyt
forhandlingsoplæg, mødes udspillet med stor skepsis på den anden side af
kommunegrænsen, hvor Tårnbys borgmester Henrik Zimino (S) er ved at miste
tålmodigheden med de københavnske politikere.</p><p id="p3">Trafikministeriet afgør tvister mellem vejmyndigheder, og for en måned siden
afviste trafikministeren en lukning af strandvejen med henvisning til, at
Tårnby burde have indledt en dialog med København om de trafikale
konsekvenser, der ikke er undersøgt til bunds. Siden har politikerne i
Tårnby besluttet at fastholde lukningen - men nu i form af en bussluse syd
for Vægtergangen, som ligger i Tårnby Kommune.</p><p id="p4">Der kører omkring 13.000 biler på Amager Strandvej i døgnet, og mange
bilister bruger ruten som en hurtig genvej mellem Københavns centrum og
lufthavnen. Og Tårnby ønsker at slippe af med den gennemkørende trafik.</p><p id="p5"><em style="bold">De forkerte veje</em>
Men Københavns Kommune kan ikke acceptere en bussluse, med
mindre det klart bliver dokumenteret, at strandvejstrafikken ikke blot
flyttes ud på vejene i boligområderne på den københavnske side af
kommunegrænsen.</p><p id="p6">Københavns kommune forlanger derfor en uvildig konsulentundersøgelse, som
Tårnby Kommune skal finansiere.</p><p id="p7">»København bliver ved med at trække sagen ud i det uendelige og vil have nye
oplysninger og konsulentundersøgelser. Jeg deltager gerne i en dialog men
gider ikke alt det pjat. Der er ingen mennesker, som præcist kan forudsige
konsekvenserne. Jeg har set beregninger for Øresundsforbindelsen, som
efterfølgende faldt fuldstændigt til jorden,« siger Henrik Zimino.</p><p id="p8">Han siger, at det udelukkende handler om politisk at beslutte, hvor bilerne
skal køre - og hvor de ikke skal køre.</p><p id="p9">»Hvis der bliver mere trafik på de københavnske veje, kan politikerne bare
beslutte, at det skal ophøre. Tre lyskurver med rødt lys vil få bilerne til
at forsvinde,« siger Henrik Zimino. Københavns bygge- og teknikborgmester
Søren Pind (V) bider dog ikke på den bolle.</p><p id="p10">»Jeg gider ikke deltage i det halløj med den dér hysteriske lillebroradfærd,
som Tårnbys borgmester udviser over for Københavns Kommune. Vi følger
trafikministerens udtalelse i sagen, og vil Tårnby Kommune ikke acceptere
det, er det værst for kommunen selv,« siger Søren Pind.</p><p id="p11">Dermed er det stadig et åbent spørgsmål, om de to kommuner nogensinde bliver
enige om at tæmme trafikken på Amager Strandvej.</p><p id="p12"><a href="mailto:hal@berlingske.dk">hal@berlingske.dk</a></p><p id="p1">Tirsdag morgen åbnede Amager Skibakke - også kaldet Copenhill - nemlig for første gang op for skientusiaster København.</p><p id="p2">Og tilslutningen var stor i det solrige vejr.</p><p id="p3">Den kunstige skibane er 450 meter lang og varierer i sværhedsgrad.</p><p id="p4">Det øverste stykke svarer til en sort pist, og så bliver det nemmere og nemmere ned ad bakken.</p><p id="p5">I bunden af bakken slutter du på et stykke, der svarer til en grøn pist.</p><p id="p6">Og netop grøn er også den temmelig opsigtsvækkende farve på bakkens underlag.</p><p id="p7">Det er nemlig grønt neveplast, der pryder bakken, og det skulle efter sigende næsten være ligesom at stå på ski på en fransk eller italiensk pist.</p><p id="p8">Den grønne plast bliver smurt med silikone, og derudover skal gæsterne også køre deres ski eller snowboards over en slags 'svamp'med silikone, der sikrer, at man glider glat på underlaget.</p><p id="p9">Skibakken ligger placeret ovenpå et forbrændingsanlæg, og der vil desuden også være både en restaurant, klatrevæg og café ved Copenhill, når den i løbet af foråret åbner officielt.</p><p id="p10">Bakken har åbent et par dage i vinterferien, men her er billetterne allerede revet væk.</p><p id="p1">I sidste uge kunne en glad og stolt cheftræner, John Faxe Jensen, præsentere tre nyheder på spillerfronten.</p><p id="p2">Klubben valgte at forlænge kontrakten med den unge færøske landsholdsspiller, Finnur Justinussen, som har imponeret John Faxe Jensen.</p><p id="p3">" Finnur arbejder stenhårdt til træning, og hans forcer passer rigtig godt ind med Nicolas og Younes (Fremad Amagers to øvrige top-angribere, red.), så med ham på holdet har vi flere muligheder.</p><p id="p4">Og med det forår, der venter, er det om at have så mange strenge at spille på som muligt," siger John Faxe Jensen.</p><p id="p5"><br /><em style="bold">To nye forstærkninger</em></p><p id="p6">Men der kommer også et par nye folk til øen. Torsdag den 28. januar kunne klubben først offentliggøre en kontrakt med forsvarsspilleren Morten " Molle" Rasmussen, som har godt 150 superligakampe med i bagagen - og få timer senere endnu en forstærkning i form af kun 21-årige Hakan Redzep, som kommer fra en plads på Vejles 1. Divisionshold, hvor han har spillet siden han var 19 år. Morten " Molle" Rasmussen er 30 år og har solid superliga-baggrund, først for Brøndby som han var med til at vinde DM-sølv med og siden i 6 sæsoner for AC Horsens. Det seneste halve år har han spillet for FC Vestsjælland som måtte fritstille alle spillere, da klubben gik konkurs kort før jul.</p><p id="p7"><br /><em style="bold">" Molle" imponeret over truppen</em></p><p id="p8">" Efter Vestsjælland har jeg villet finde en klub, hvor der er et ambitiøst og intenst træningsmiljø.</p><p id="p9">Hvor træneren er inspirerende og truppen målrettet. Men uden at miste glæden ved fodbold," siger " Molle" som lod sig overtale af John Faxe til at træne med i Fremad Amager selv om det " kun" var i 2. Division. " Og jeg må bare erkende, at jeg er blevet overrasket. Denne her trup er på flere områder fuldt ud på niveau med dem, jeg har spillet med tidligere," siger forsvarsspilleren, som trænede med i et par uger før kontraktunderskrivelsen.</p><p id="p10">Træner John Faxe Jensen lægger vægt på at han med tilgangen af " Molle" har fået en mand med den rigtige indstilling. " Molle har en masse erfaring og rutine, han kan støtte de unge og vise vejen - og så er han en fair, men hård spiller, der altid leverer 100%," siger træneren.</p><p id="p11"><br /><em style="bold">Makedonsk landsholdsspiller</em></p><p id="p12">Torsdagens anden nyhed fra Fremad Amager var tilgangen af 21-årige Hakan Redzep, en venstrebenet midtbanespiller, der har fået sin fodboldopdragelse i KB og FCK. Han fik kontrakt med FC Nordsjælland som 18-årig og nåede også at debutere i superligaen, før han skiftede til Vejle, hvor han har spillet de sidste to sæsoner.</p><p id="p13">Hakan Redzep er på det makedonske U21-landshold, og han glæder sig til at spille for Fremad Amager. " Jeg har haftmange overvejelser i dette her transfervindue. Jeg vil gerne være et sted, hvor jeg kan fortsætte med at udvikle mig, og jeg synes, at Fremad Amager virker som en ambitiøs klub med en god kultur.</p><p id="p14">Og så bliver det et rigtig spændende forår med et oprykningsslutspil som jeg glæder mig meget til at være en del af," siger Hakan Redzep.</p><p id="p15"><br /><em style="bold">Spændende forår for Fremad Amager</em></p><p id="p16">Og spændende - det ser det i hvert fald ud til at blive; der er 12 hold, som spiller om 3 pladser i 1. Division. Fremad Amager starter ud fra 4.</p><p id="p17">Pladsen, men holdene ligger uhyggelig tæt. Fra oprykningspladserne til nummer sidst er der bare 5 points.</p><p id="p18">Og på sidstepladsen ligger lige nu Nykøbing FC, som efter en hård oprustning i vinter alligevel er blandt de hold, man regner med skal spille med om oprykningen.</p><p id="p19">Fremad Amager er i fuld gang med forberedelserne, truppen er skærpet og nu glæder man sig bare til det går løs til foråret.</p><p id="p1">Via app'en kan du for eksempel hjemmefra opdage, at fiskeri blandt andet er tilladt i Birkedam - det er den lille sø, man kan se fra Kalvebodbroen tæt ved Amagers vestkyst. Du kan blive guidet i naturtyper, adgangsveje til naturparken, læse om Naturpark Amager og finde cykel- og vandreruter samt faciliteter som shelters, toiletter, p-pladser og friløbsområder for hundeluftere. Ude i naturen kan du ved at trykke på find-vej-ikonet komme over på kortet og få vist vej rundt i naturparken.</p><p id="p2">Ved at tilmelde dig notifikationer kan du få relevante oplysninger og nyheder om naturparken, når der er særlige begivenheder. Når du åbner app'en vises alle lag, men man kan via afkrydsning vælge mellem seks servicefaciliteter og 16 naturfaciliteter og få dem skilt ud for sig. App'en stilles gratis til rådighed på App Store og Google Play. /haj</p><block><p>Kunderne kan gå glip af planlagte prisfald, hvis ikke bestyrelsen kan få B&amp;W Vølund til at dække tabene på Amager Bakke. </p></block><p id="p1">arkæologi Etableringen af Amager Strandpark er endnu en gang løbet ind i problemer. 
Under den planlagte kunstige ø ligger der en helt usædvanlig velbevaret stenalderboplads, der stammer fra omkring 6.000-5.700 f.Kr., den såkaldte mellemste kongemosekultur.
Fundene har for første gang vist, at man allerede i den ældre stenalder drev havfiskeri på sværdfisk, tun, stør og pighaj. Vikingeskibsmuseet i Roskilde har i de seneste to uger udført en lang række boringer for at afgrænse udstrækningen af pladsen.

<br /><em style="bold">Uenighed om sagen
</em><br />
Kulturarvsstyrelsen vurderer i øjeblikket, hvilke krav til arkæologiske undersøgelser myndighederne skal stille i forbindelse med byggeriet af strandparken, der allerede  så småt er i gang.
»Det er en sag, der kalder på hurtig sagsbehandling. Og vi tilstræber et svar til sagens parter om senest tre uger. Der er tale om gode og rige fund, som loven om fortidsminder beskytter. Men det er vores opgave at finde en løsning, alle kan leve med,« siger konsulent Torben Malm, Kulturarvsstyrelsens fortidsmindekontor.
Kulturarvsstyrelsen har været i dialog med både bygherre og museumsfolk, og ikke uventet er der ikke enighed om, hvordan sagen skal gribes an. Vikingeskibsmuseet har i de seneste to uger på eget initiativ foretaget arkæologiske undersøgelser, fordi museet mener, at de tidligere lovpligtige undersøgelser ikke tilstrækkeligt belyste pladsens udstrækning og karakter. De tidlige undersøgelser viste, at pladsen byder på helt exceptionelle bevaringsforhold.
»Vi har lavet undersøgelserne for at give myndighederne et bedre grundlag for at vurdere, hvad der videre skal ske med den værdifulde fundplads. Sådanne udgravninger med fund under vandet er meget dyre, og derfor er det vigtigt for bygherren at kunne få et præcist svar på, hvad arkæologien i forbindelse med anlægget kan komme til at koste. Det vigtigste er dog, at fundene ikke bliver ødelagt,« siger museumsfaglig chef Jann Bill, Vikingeskibsmuseet i Roskilde.

<br /><em style="bold">Klar i 2005
</em><br />
Bopladsen eller pladserne ligger på et par meters dybde og ca. 200-300 meter fra land. Det første spadestik til Amager Strandpark blev taget den 26. maj, og planen er, at stranden skal stå klar efter sommerferien 2005.
Bygherre er Amager Strandpark I/S, der har indgået entreprisekontrakt med Hoffmann/Boskalis JV, rådgivende ingeniører er NIRAS, og Hasløv &amp; Kjærsgaard er rådgivende arkitekter./ritzau/
 
</p><p id="p1">Naturpark Amager skal have tre nye hovedindgange langs Ørestad og fire nye faciliteter for naturoplevelser og friluftsliv langs kysten. I projektkonkurrencen skal de deltagende teams blandt andet give deres bud på, hvordan de nye hovedindgange og faciliteter kan bidrage til, at naturparken på i alt 35 kvadratkilometer bliver langt mere kendt og besøgt, også af nye brugergrupper.</p><p id="p2">Projektkonkurrencen skydes i gang i juni 2018, og sidst på året vælges der en vinder.</p><p id="p3"><br /><em style="bold">Borgere ændrede placering af støttepunkt ved kysten</em></p><p id="p4">I efteråret 2017 inviterede partnerne bag Naturpark Amager til møde med borgere og foreninger på Ørestad Gymnasium. Et stort ønske på mødet var at flytte et støttepunkt fra Kalvebod Fælleds kyst til Byskoven. Området ved Byskoven kender mange for den store blomstereng med pluk-selv-blomster og for de gode cykelstier i det grønne, og så er der mange kajakker og småbåde på vandet udfor Byskoven.</p><p id="p5">På den baggrund er placeringen af støttepunktet flyttet til Byskoven og tankerne er taget med videre i planlægningen.</p><p id="p6">På borgermødet kom der også et forslag om at etablere en naturhavn for lystsejlere ved kysten langs naturparken.</p><p id="p7"><br /><em style="bold">Tre gange større end Dyrehaven</em></p><p id="p8">Naturpark Amager er en samlet betegnelse for naturområderne Fra Amager Fælled over Kalvebod Fælled til Kongelunden og kystområderne ud til Dragør.</p><p id="p9">Området er tre gange større end Dyrehaven nord for København, men stadig relativt ukendt for mange. Det vil partnerne i naturparksamarbejdet ændre. I dag har naturparken ca. 1. mio.</p><p id="p10">besøgende om året, men inden for de næste 10-15 år er målet, at besøgstallet stiger til det dobbelte. Adgangen til naturen skal gøres lettere og oplevelserne flere. Det skal ske ved at etablere tre nye hovedindgange og fire installationer langs vandet til friluftsliv og naturoplevelser.</p><p id="p11">De nye hovedindgange og støttepunkter er støttet af Nordea-fonden og Friluftsrådets udlodningsmidler til friluftsliv og forventes at stå klar fra 2021.</p><p id="p12">Partnerskabet bag Naturpark Amager består af Naturstyrelsen, Københavns, Tårnby og Dragør Kommuner og By &amp; Havn.</p><p id="p13">www.naturparkamager.dk.</p><p id="p14"><br /><em style="bold">De udvalgte teams er:</em></p><p id="p15">Møller &amp; Grønborg A/ S med ADEPT, ATKINS og BARK som underrådgivere NORD Architects med Spektrum Arkitekter og Niras som underrådgivere og Christian Mong som konsulent.</p><p id="p16">Schønherr med Gjøde og Partnere Arkitekter, GivRum, COWI og Landforce som underrådgivere SLA med Johansen Skovsted Arkitekter, Rambøll og Kvorning Design og Kommunikation som underrådgivere og Morten DD Hansen som konsulent WERK Arkitekter ApS med Snøhetta, Oslo, Orbicon og 2+ 1 Idébureau som underrådgivere.</p><p id="p1">VEDTAGET: En skibakke på toppen, klatrevæg, grønne vandrerstier og en café med panorama-udsigt på toppen af en bunke affald i 85 meters højde står klar i 2017.</p><p id="p2">Stedet ligger på Amager og er udpeget til fremtidens legeplads for sjæle med hang til udfordringer.</p><p id="p3">Det er arkitektfirmaet Bjarne Ingels, der står bag projektet.</p><p id="p4"><br /><em style="bold">Støtte i form af lån</em></p><p id="p5">Stedet hedder Amager Bakke og bliver et rekreativt anlæg, det første af sin slags i verden, med kongerigets højeste skibakke, café i 85 meters højde og skal åbnes i forbindelse med åbningen af energianlægget.</p><p id="p6">Frederiksberg kommune har valgt at støtte projektet med 5,5 millioner kroner i form af et lån, men kun hvis de andre kommuner gør det samme.</p><p id="p7">Projektet koster i alt 70 millioner kroner.</p><p id="p8">» Skibakke på toppen af et affaldbakke, det er et smukt byggeri, men jeg synes ikke, at det er en kommunal opgave at bygge en skibakke, så vi kan ikke støtte projektet, « siger Lars Berg (LA) Heller ikke Thyge Enevoldsen (Ø) er fortaler for projektet.</p><p id="p9">» Det er ingen hemmelighed, at vi er imod, at projektet blev lavet. Det er for stort og unødvendigt. Vi støtter projektet, selv om det er et lån, vi sikkert ikke får tilbage. Der er en CO2 besparelse i projektet, hvis folk tog til Amager Bakke og ikke Isaberg, « siger han.</p><p id="p10"><br /><em style="bold">Superfedt</em></p><p id="p11">I den borgerlige lejr i kommunalbestyrelsen er man vilde med Amager Bakke, og Morten Jung (R) kalder det for et visionært projekt.</p><p id="p12">» Vi er begejstrede for projektet.</p><p id="p13">Det er så fint, at man nu får en attraktivt idrætsfacilitet og kan stå på ski i kongens København, det bliver superfedt, « siger Sine Heltberg (S).</p><p id="p14">Også Margit Ørsted (K) er begejstret for projektet, da man både kan stå på ski og lære om affald på Amager Bakke.</p><p id="p15">Dyst mellem blå og rød Balder Mørk Andersen (SF) var så modig, at han udfordrede de borgerlige til en dyst ned ad bakken.</p><p id="p16">» Vi synes, det er et godt input til kultur og idræt. Jeg håber, at vi kan løbe ned ad bakken røde mod de blå, og jeg håber at der er nogle stærke alpinister, der stiller op, « siger han.</p><p id="p17">Forslaget blev vedtaget med 24 ja stemmer mod et enkelt nej tak.</p><p id="p1">Som repræsentanter for flere foreninger her på Amager anser vi derfor et fælles sekretariat for de to bydele, samt Agenda 21-centeret som en nødvendig forudsætning for en god, koordineret udvikling for hele området på tværs af Amager.</p><p id="p2">Fire gode argumenter for et fælles sekretariat:</p><p id="p3">1. Et fællessekretariat kan kompensere for den uheldige deling af Amager i to bydele, som splitter meget af det eksisterende foreningsarbejde, som i dag opererer på tværs, og som ser på deres virke som et anliggende, der gælder alle uanset bopæl. En opsplitning ville i praksis betyde, at mange foreninger - for at få indflydelse i begge bydele - skal oprette en forening i hver bydel, hvilket kommer til at kræve ekstra ressourcer, både medlemsmæssigt og organisatorisk.</p><p id="p4">2. Et fælles sekretariat ville kunne udgøre en fremragende mulighed for et fortsat arbejde på tværs af den kunstige deling ved Amagerbrogade til gavn for alle de foreninger, som fortsat skal betjene medlemmer og borgere, uanset om de bor i øst eller i vest.</p><p id="p5">3. Et fælles sekretariat ville desuden kunne genere en positiv synergieffekt i og med, at alle medarbejderne kan støtte og inspirere hinanden i det daglige arbejde, og ikke mindst ville det indebære besparelser på både husleje, el og varme, samt til de mange kontorfaciliteter, de hver for sig alligevel skal have, men lige så godt kan deles om.</p><p id="p6">4. Et levende og aktivt lokalt demokrati kræver også ressourcer, hvad angår frivillig borgerdeltagelse og mødelokaliteter. Det er derfor ikke nok med et møderum for bydelsudvalgets medlemmer, men også medlemmernes bagland og aktive borgere skal have gode mødefaciliteter i forbindelse med sekretariatet, hvis ønsket om at udvikle det lokale demokrati gennem øget borgerinddragelse og et udvidet aktivitetsniveau i lokalområdet skal slå igennem.</p><p id="p7">Som medlemmer af Sundby lokalråd har vi derfor et stærkt ønske om at få et fælles sekretariat i et levende medborgerhus, der kan huse de nye bydelsudvalg til fremme for meddeltagelse og aktivering af alle engagerede borgere, som ønsker at bidrage positivt til den demokratiske udvikling!</p><p><a target="_blank" href="http://woview.infomedia.dk/?url=http://www.arbejderen.dk/index.aspx%3FF_ID=39925&amp;OpointData=34e11785fa7465629d47750e95d38b83JmlkX3NpdGU9MjkzNyZpZF9hcnRpY2xlPTE3MjAyJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Arbejderen.dk</a></p><p id="p1">AMAGERBROGADE: Carsten Salomonsson driver hotel og pub lige ud for Amager Boulevard på Amagerbrogade. Og han er ikke særlig begejstret for udviklingen på øens lange handelsgade: » Det er en overordenligt ucharmerende gade. På stykket Øresundsvej/ Englandsvej og ned til Sundbyvester Plads er den ikke rar at se på -det ligner slum. Oppe i den her ende bliver man stresset af at gå, lige modsat Malmø, som er hyggelig at gå rundet og handle i.</p><p id="p2">Fodgængere, cyklister, biler og det hele er presset sammen på Amagerbrogade, « siger hotelejeren og fortsætter: » Jeg synes, det er en håbløs gade, og jeg forstår godt, at der ikke kommer flere og handler.</p><p id="p3">Det er ikke en gade, jeg ville tage til for at handle, hvis jeg ikke boede her. Man skal tænke fuldstændigt anderledes, hvis man vil gøre Amagerbrogade til en livlig handelsgade. Jeg forstår godt, at butukkerne har det svært. Det er da på grund af det høje stress-niveau og manglen på hygge. Min kone synes da, det er dødssygt at gå her, og folk med små børn tør dårligt nok gå her på grund af smog..</p><p id="p4">Man må lave noget, hvor børnefamilier kan gå og hygge sig, med små pladser og torve, hvor man kan sidde. Hvordan det skal gøres med infrastruktur og alt det der, det er jeg godt klar over, at man ikke bare lige løser. Men lille bittesmå ændringer, det vil ikke hjælpe noget. Der skal virkelig ske noget, hvis man vil have en effekt.</p><p id="p5">For eksemel lige her udenfor -der skulle da være en plads, hvor man kunne sidde og nyde et stykke mad, med palmer og det hele. Og hele vejen nedad, lave nogle små øer.</p><p id="p6">Ligesom Restaurant Prag, de har et fint lille stykke udenfor -vi skal have mange flere af dem. Der er jo alle muligheder.</p><p id="p7">Udvalget af butikker er måske ikke så spændende nu, men det er vel fordi, folk ikke gider at komme her. « .</p><p id="p8"><br /><em style="bold">Cykelbro og sidegader</em></p><p id="p9">» Og cyklerne: I stedet for at de skal ræse afsted og køre folk ned, så have den oppe på en bro eller nede under terræn.</p><p id="p10">Og hvorfor så ikke have nogle skinnebusser, der kører fast og og ned ad gaden? Jeg er da godt klar over, at der skal være noget offentlig trafik, men jeg kan ikke se -hvad der er mange, der brokker sig over -at det er galt, hvis den gennemkørende trafik bliver fjernet.</p><p id="p11">Du kan alligevel ikke parkere på Amagerbrogade, så du skal bruge en sidevej, og hvorfor så ikke køre bagom? Jeg tror bestemt, at forretningerne ville få en opblomstring, hvis der ikke var alle de biler, der fiser frem og tilbage her -det er et kaos.</p><p id="p12">Folk ville da bruge meget mere tid på at gå og kigge på vinduer. Alle vil jo gerne have noget fremgang, men ingen vil have fornyelse. Man skal virkelig tænke sig om, prøve at se på gaden, man om man kom hertil fra et fremmed land. Ville man gide gå og handle her? Så kan man sige, at vi har Strøget, men det har jo ikke noget med Amager at gøre. Her bor næsten 200.000 mennesker, og jeg kender da mange byer med under det antal, hvor man har en kæmpe gågade -og et miljø på den gade, « siger Carsten, som også selv er afhængig af, at folk kan komme i nærheden af hotellet i bil: » Ja, de parkerer i en af sidegaderne.</p><p id="p13">Og alle har jo efterhånden en kuffert med hjul.</p><p id="p14">Der bliver fokuseret alt for meget på det. Jeg kunne forstå, hvis der var parkeringspladser hele vejen op og ned, hvor folk bare kunne smide bilen. Men der er jo ikke en, der parkerer på Amagerbrogade alligevel, « siger Carsten.</p><p id="p15"><br /><em style="bold">Farligt kryds</em></p><p id="p16">Salomonsson er nærmest dagligt vidne til grimme uheld i det store kryds udenfor pubben, fortæller han: » Cyklister bliver knaldet ned, når de skal dreje over den ene vejbane, hvor der så kommer en bil. Der er ingen, der fatter det der mærkelige fodgængerfelt. Så kommer der en gammel med rollator, som tror, de har grønt, og så kommer der en cykel og baldrer lige ind i ham. Hver dag sker der sådan noget -det er så heldigvis forskelligt, hvor slemt det er. Men folk ligger tit herude og vælter rundt. Du skulle se det om morgenen mellem halv syv og ni. Det er rablende sindssygt... « .</p><p id="p17"><br /><em style="bold">Oplevelser sælger</em></p><p id="p18">Det første stykke af Amagerbrogade er også det med færrest tomme butikker -og Carsten synes da også, at han -bortset fra de trafikale forhold -ligger på et af de mere attraktive steder på gaden: » Der er jo et par gamle, fine restauranter. Og så er der kommet nogle sjove sandwichbarer.</p><p id="p19">Det er nok inspirationen fra Christianshavn, der trækker lidt udad. Men at man ikke udnytter de grønne områder, man trods alt har -der skulle være mange flere aktiviteter med alt fra hoppeborge til musik og alt muligt andet, sådan som konkurrencen er fra centrene.</p><p id="p20">De gør jo noget for børnene.</p><p id="p21">Jeg bor selv lige overfor Fields', og der er jo noget hver eneste fredag og lørdag.</p><p id="p22">Se på juleoptoget, hvor mange mennesker, der gider stille sig op i kulden for at se det her kvarter med gamle biler... Det kunne man måske gøre hver lørdag -eller noget andet. Det er jo meget ' value for money' i dag -hvis man føler, man får noget ud af det, så kommer man igen. Og folk vil også gerne have en oplevelse, når der skal handles i weekenden. «.</p><p id="p23">U Jeg tror bestemt, at forretningerne ville få en opblomstring, hvis der ikke var alle de biler, der fiser frem og tilbage her -det er et kaos. Folk ville da bruge mere tid på at gå og kigge på vinduer.</p><p id="p24"><br /><em style="bold">Amagerbrogades butiksliv | CHR. MØLLERS PLADS -HOLMBLADSGADE</em></p><p id="p25">Vi har optalt Amagerbrogades butikker og inddelt dem i forskellige butikstyper på den ca. . , . km. lange strækning fra Christmas Møllers Plads til Vejlands Allé. Antallet af tomme butikker er målt i procent ud fra det samlede antal butikker ( . . . ) , mens de aktive butikker er målt ud fra antallet af butikstyper ( nogle har to funktioner, f. eks. kiosk/ spillehal, i alt . . . ) . Her ses optællingen for strækningen Christmas Møllers Plads til Holmbladsgade ( . . butikker, . . målt på butikstyper). I parantes er totalen og gennemsnittet i procent for hele gaden.</p><p id="p1">I disse dage betaler GF Amager nemlig 21,16 procent af forsikringspræmien for 2009 tilbage i lommerne på de gode bilister.</p><p id="p2">-I GF Forsikring har vi over hele landet gjort bilskaderne op for 2009, og vi kan endnu engang konstatere, at bilisterne på Amager hører til blandt Danmarks bedste, siger forretningsfører Grete Sinnerup.</p><p id="p3">-I marts 2010 betaler vi 21,16 procent af præmien for 2009 tilbage. Det svarer i gennemsnit til 1.064 kroner til hver bilist.</p><p id="p4">Man får også penge tilbage, selvom man har haft skader i årets løb, for i forsikringsklubben gælder princippet om " en for alle".</p><p id="p5"><br /><em style="bold">Tæt på i hverdagen</em></p><p id="p6">I de seneste år har mange forsikringsselskaber centraliseret sig i store kundecentre få steder i landet. GF lægger dog fortsat vægt på at have lokale kontorer.</p><p id="p7">Nærheden er nemlig en vigtig værdi.</p><p id="p8">-Kendskabet til vores kunder og til lokalområdet er en af årsagerne til, at vi år efter år kan betale penge tilbage, siger Grete Sinnerup fra GF Amager, der har kontor i Kastrup.</p><p id="p9"><br /><em style="bold">Lav pris fra årets start</em></p><p id="p10">Men hvis bilisterne kører så godt, hvorfor så ikke bare sænke prisen fra årets start? -Vi justerer priserne løbende. Vores priser på bilforsikring er i forvejen blandt de laveste på markedet, forklarer Grete Sinnerup. -Men samtidig tror vi på den sunde fornuft og sikrer os derfor, at der er penge nok i kassen til at betale for skaderne.</p><p id="p11"><br /><em style="bold">Ingen efteropkrævning</em></p><p id="p12">På landsplan betaler GF Forsikring 130 millioner kroner tilbage til cirka 200.000 bilkunder. Som bilkunde er man medlem af en af de 68 selvstændige forsikringsklubber med overskudsdeling. Nybilisterne har deres helt eget skaderegnskab, og har haft så mange skader i 2009, at de ikke får overskud tilbage. Omvendt får de ingen ekstra regning. Årets bilforsikring kan aldrig blive dyrere, end den pris, man én gang har betalt.</p><p id="p13">Overskudsdeling på bilforsikringen har været grundideen siden GF's start tilbage i 1967. GF skal ikke skabe overskud til aktionærer, men til medlemmerne af de i alt 68 selvstændige forsikringsklubber over hele landet.</p><p id="p14">At ideen stadig er levedygtig, vidner de seneste års tilbagebetalinger om.</p><p id="p15">Alene siden 2003 har GF Forsikring betalt over 1 mia. kroner tilbage til bilisterne.</p><p id="p1">Amager Bakkes fem ejerkommuner vil redde økonomien i det overdimen sionerede forbrændingsanlæg ved at tillade import af affald og droppe en aftalt begrænsning af forbrændingskapaciteten.</p><p id="p2">Det fremgår af dagsordenen for næste møde i Københavns Kommunes teknikog miljøudvalg.</p><p id="p3">Dermed ser det ud til, at flere af de afgørende betingelser, som Københavns Kommunes daværende teknikog miljøborgmester, Ayfer Baykal (SF), i 2012 fik indført i den politiske aftale bag finansieringen, nu forsvinder. Betingelser, som bundede i, at et flertal i både Københavns Kommunes teknikog miljøudvalg og i Borgerrepræsentationen mente, at forbrændingsanlægget til knap 4 mia. kroner var alt for stort.</p><p id="p4">Ifølge dagsordenen har en politisk styregruppe - med de fem borgmestre fra Københavns, Hvidovre, Dragør, Tårnby og Frederiksberg kommuner - forhandlet sig frem til en aftale, der skal genoprette forbrændingsanlæggets skrantende økonomi og samtidig sørge for at mindske CO 2 udledningen fra anlægget.</p><p id="p5"><br /><em style="bold">Selve aftalen er hemmelig</em></p><p id="p6">Aftalen søges nu godkendt i de respektive kommunalbestyrelser samt Borgerrepræsentationen, hvor Københavns Kommunes teknikog miljøudvalg altså skal behandle sagen næste mandag.</p><p id="p7">Desværre er både aftalen og de bagvedliggende bilag hemmelige, fordi de indeholder fortrolige oplysninger om økonomien i ARC - Amager Ressourcecenter, der driver Amager Bakke. Men hovedpunkterne er dog beskrevet, nemlig at ARC skal have mulighed for at importere affald til forbrænding, hvis det fortrænger mere CO 2 belastende brændsler i hovedstadens varmesystem.</p><p id="p8">Desuden får selskabet med den nye aftale som udgangspunkt mulighed for at brænde op til 440.000 ton affald om året, svarende til anlæggets nuværende forbrændingstilladelse, mens den politiske aftale begrænser afbrænding på ARC til ca. 400.000 ton pr. år.</p><p id="p9">Desuden gives mulighed for afbrænding af biomasse.</p><p id="p10">De fortrolige bilag omfatter en advokatundersøgelse af placering.af ansvaret for udsigten til den dårlige økonomi i anlægget, som blandt andet skyldes ændrede elpriser og affaldsmængder. Konklusionen er, at man ikke kan holde nogen ansvarlig for, at den oprindelige business case ikke er blevet realiseret.</p><p id="p11">Der er også gennemført en analyse af en eventuel fusion mellem Hofor, CTR (Centralkommunernes Transmissionsselskab) og ARC.</p><p id="p12">Den viser ifølge dagsordenen ' potentielle synergigevinster'.</p><p id="p13">Hvis aftalen godkendes, skal man i gang med at undersøge mulighederne for at samarbejde med de berørte selskaber og øvrige ejere med henblik på beslutning senest 1. marts 2017.</p><p id="p14"><br /><em style="bold">Positiv klimaeffekt ved import</em></p><p id="p15">Endelig har en analyse - også med fortroligt indhold - vist, at man via livscyklusbetragtninger kan opnå en positiv effekt for klimaet ved import af affald, hvis man kan sørge for at brænde det importerede affald i vinterperioden, så det fortrænger de nuværende fossile brændsler i hovedstadens varmesystem.</p><p id="p16">Aftalen indeholder også en ny plan for øget genanvendelse og CO 2 reduktion, der omfatter etablering af nye anlæg. Planen skal forelægges, så der kan træffes beslutning om den i både kommuner og ARC senest 1. marts 2018, og så anlæggene kan tages i brug i 2020.</p><p id="p17">Aftalen omfatter også bestemmelser over for ARC vedrørende omlægning af lån og krav til effektiviseringer, samt at interessenterne er enige om at gøre status på aftalen senest 1. juli 2018, herunder i forhold til økonomi, CO 2 målsætninger m. m.</p><p id="p18">Hvis styregruppens aftale godkendes i de enkelte kommunalbestyrelser, skal den træde i kraft 1. oktober 2016. j.</p><p id="p19"><br /><em style="bold">AMAGER BAKKE-SAGEN KORT</em></p><p id="p20">Amagerforbrænding, der ejes af fem kommuner, påbegyndte i 2009 planlægningsarbejdet på et nyt forbrændingsanlæg med en kapacitet på 560.000 ton affald til 4 mia. kroner.</p><p id="p21">I de følgende år kørte en strid om anlæggets størrelse, hvor Københavns Kommunes teknikog miljøudvalg flere gange bad Amagerforbrændingens bestyrelse om også at udforme en business case for et mindre anlæg. Dette er aldrig sket.</p><p id="p22">Københavns Kommune afviste i 2012 at give lånegaranti til det store anlæg og bad atter om en business case på et anlæg i halv størrelse. Amagerforbrændings bestyrelse afviste, og de fire øvrige kommuner bag selskabet under hemmelige forhandlinger lagde pres på Københavns Kommune.</p><p id="p23">Resultatet blev en aftale, hvor kapaciteten på anlægget begrænses, affaldsimport forbydes, og hvor genanvendelsen skal øges. Der stilles ligeledes krav til CO 2 udledningen fra anlægget, hvorefter København godkender lånegarantien til anlægget.</p><p id="p24">Et notat viste i august sidste år, at anlægget vil gå konkurs, hvis ejerkommunerne ingenting gør.</p><p id="p1">Når basketligaens to bundhold BK Amager og Team FOG Næstved mødes i aften i Amagerhallen, er det to hold med samme status. </p><p id="p2">Begge har spillet fire kampe og tabt tre. Og for begge hold har sæsonen været lidt af en skuffelse indtil nu, og derfor er kampen pointmæssigt vigtig. Men også mentalt, da de to mandskaber snart - på en endnu ikke fastsat dato - mødes i pokalturneringens 1/8-finale. </p><p id="p3">- Jeg tror, vi vinder i Amagerhallen. Men vi må også erkende, at vi har haft en meget hård sæsonstart med mange skader og ikke-spilleberettigede spillere. Vi er stadig ikke helt på toppen, men Brandon Thomas og Dmitriy Nekrasov er ved at være der, siger Næstveds træner Howard Frankel, som også har Lars Høirup tilbage efter sygdom.</p><p id="p4">- Lars er vigtig. Havde vi haft ham med mod Bakken, havde vi vundet. Jeg er sikker på, at havde vi haft alle spillere til rådighed fra første kamp, ville vi være tophold nu. For vi har et meget stærkt team, lyder det med klippefast overbevisning fra Frankel, som opfordrer de næstved'ske basketfans til at være tålmodige.</p><p id="p5">Amagers magre pointhøst hænger blandt andet sammen med, at de har sagt farvel til et par profiler, der er taget til Sisu. Til gengæld har træner Jesper Sørensen fået tilbang af de tidligere Team Sjælland-spillere Peter Johansen og Kristian Norsgaard samt amerikaneren Matt Coo­per.</p><p id="p1">22-årige Mark Kongstedt spillede med i 24 af Fremad Amagers 33 kampe i den forgangne sæson, og den unge midtbanemotor var inde i en positiv udvikling efter sit skifte fra Marienlyst sidste sommer.</p><p id="p2">Efter lidt kampe på bænken i begyndelsen blev han mere eller mindre fast mand på Fremad Amager midtbane og blev en af de få positive historier i et trist forår for Fremad Amager. Derfor er det også overraskende, at Næstved har formået at hente den talentfulde midtbanemand, der har fået sin fodboldopdragelse i hedengangne FC Fyn og OB, inden han i en meget tidlig alder blev anfører på Marienlysts 2. divisionshold, der for et par år siden kæmpede med Næstved om at rykke op fra 2. division vest.</p><p id="p3">- De samtaler jeg har haft med klubben har overbevist mig om, at det er et solidt og ambitiøst projekt, som Næstved har gang i. Jeg er også blevet præsenteret for en god personlig udviklingsplan for de næste to år, og det var bestemt også meget tiltalende, fortæller Mark Kongstedt.</p><p id="p4">Sportschef Jesper Frisenholm lægger ikke skjul på, at den nye midtbanemand er hentet til Næstved med en klar forventning om, at han kan blive en profil hos de grønne.</p><p id="p5">- Jeg glæder mig til den rolle. Det er en rolle, som jeg før har prøvet, da jeg spillede i Marienlyst og var anfører der i en ung alder. Nu er det bare på et højere niveau. Jeg føler mig klar til at påtage mig det ansvar. Det er jeg blevet efter et år i Fremad Amager, hvor jeg spillede mig varm i 1. division og fik mere og mere ansvar derinde, siger Mark Kongstedt.</p><p id="p6">Den meget løbestærke midtbanemand kan bruges flere steder på banen, men han er ikke i tvivl om, hvor han helst vil spille, hvis han selv får valget.</p><p id="p7">- Jeg er en alsidig spiller, men min favoritposition er at være central midtbanespiller, hvor jeg kan bruge de kilometer i benene, som jeg har. Jeg håber helt klart, at jeg kan bidrage med flere mål og oplæg, da det er et udviklingspunkt for mig, at jeg skal have noget mere slutprodukt ind i mit spil her i 1. division. Jeg vil også meget gerne blive bedre til at være med til at styre kampene, så det er også et klart personligt mål, siger Mark Kongstedt.</p><p id="p8">Mark Kongstedt har skrevet under på en kontrakt for de næste to sæsoner.</p><p id="p1">HELE ØEN: Poul Petersen fra » Maglebygård « , Nordre Kinkelgade i Store Magleby var under besættelsen tilknyttet modstandsbevægelsen i den organisation, der lige efter befrielsen blev kendt som AMPA ( Amagers Partisaner).</p><p id="p2">Han havde som meget ung eksperimenteret med fotografering og det var derfor naturligt, at det skulle være ham, der forevigede aktiviteterne i et glade befrielsesdage.</p><p id="p3">Kompagnichef, luftkaptajn Niels Buckhave, der var leder af de 250 mand, som havde kvarter på Store Magleby Skole, bad Poul Petersen om at fotografere, når tjenesten tillod det.</p><p id="p4">Det blev til næsten 200 fotos, heraf mange i farver. I de andre kompagnier blev der taget enkelte fotos.</p><p id="p1"><br /><em style="bold">Ny miljøzone for renere luft</em></p><p id="p2">Københavns Kommune indfører Danmarks første miljøzone, hvor lastbiler og busser over 3,5 tons ikke længere har adgang uden partikelfilter. Zonen dækker også Amager nordligste spids og har sin sydlige grænse ved Vejlands Allé, Wibrandtsvej og Hedegaardsvej. </p><p id="p3"><br /><em style="bold">Grønt lys for Føtex i Dragør</em></p><p id="p4">Trods protester og underskriftsindsamlinger imod beslutter et byrådsflertal i Dragør at godkende lokalplanen til en ny Føtex Food ved Magleby Torv. Protesterne har undervejs gjort, at byggeriet fik en udformning, der falder bedre i med omgivelserne, end den først foreslåede byggestil. Modstanderne frygter, at butikkens ankomst vil ødelægge den allerede eksisterende handel i Dragør - tilhængerne mener derimod, at de lokale handlende vil have gevinst af den nye butiks komme.</p><p id="p5"><br /><em style="bold">Kampvalg hos konservative</em></p><p id="p6">Bestyrelsen i den lokale konservative vælgerforening i Dragør peger overraskende ikke på gruppeformand og tidligere borgmester Asger Larsen som deres kandidat til kommunalvalget i 2009, men derimod på Kenneth Gøtterup, tidligere medlem af den lokale DragørListen.</p><p id="p7"><br /><em style="bold">Tættere på superhospital</em></p><p id="p8">Regionsrådet beslutter at indgå aftale med By &amp; Havn om en option på en grund til et nyt hospital. Det tænkes lagt på en endnu ikke eksisterende overdækning over Øresundsmotorvejen mellem Kay Fiskers Vej og Ove Arups Vej i Ørestad tæt på Fields'. </p><p id="p9"><br /><em style="bold">Sweet Silence Studios lukker</em></p><p id="p10">Det legendariske pladestudio Sweet Silence Studios i Njalsgade lukker. Dog fortsætter chefproducer Flemming Rasmussen, der har produceret albums for Metallica, Ringo Starr, Cat Stevens og et væld af danske topmusikere, som freelance producer.</p><p id="p11"><br /><em style="bold">Dragør styrer mod tvangsægteskab</em></p><p id="p12">Dragørs konservative byrødder mener, at byen er på vej mod tvangsægteskab med Tårnby. Borgmester Allan Holst (S) kalder situationen alvorlig, men ikke alarmerende. Politikerne er dog enige om, at Dragør står foran massive besparelser de kommende fire år, hvis kommunen skal undgå sammenlægning. </p><p id="p13"><br /><em style="bold">John Lundgren DØD</em></p><p id="p14">John Lundgren, Kastrup, kemigraf, grafisk faglærer og æresmedlem af Sporvejshistorisk Selskab, er død, 77 år. John Lundgrens interesse for sporvogne kom til udtryk på mange områder - blandt andet som tegner, hvoraf flere er blevet foreviget gennem tiden i Amager Bladet.</p><p id="p15"><br /><em style="bold">Bankdirektør afviser enhver krisesnak</em></p><p id="p16">Amagerbanken er nævnt igen og igen som en af de banker, der bliver næste offer for finanskrisen i kølvandet på Roskilde Banks kollaps og opkøbet af Forstædernes Bank. I et eksklusivt interview med Amager Bladet fortæller Amagerbankens adm. direktør Knud Christensen, at bankens fundament er solidt: "Vi har ingen planer om fusioner eller andet. Det er temmelig frustrerende, at banken bliver sat i hartkorn med dårlig ledelse i andre banker," siger han.</p><p id="p17"><br /><em style="bold">Psykiatrisk skadestue NATlukker</em></p><p id="p18">Psykiatrisk Center Amager på Digevej lukker den psykiatriske skadestue om natten fra 1. oktober for at spare godt to millioner kroner. Medarbejderne er bekymret over udviklingen.</p><p id="p19"><br /><em style="bold">Søvndal stiller op FOR SF-Sundby</em></p><p id="p20">SFs partiformand Villy Søvndal beslutter sig for at stille op for SF Sundby ved næste folketingsvalg.</p><p id="p1">ØRESUNDSVEJ: Martin Frank er en glad mand. Trods jetlag og rigeligt med rock'n'roll den seneste måneds tid, er han klar til at sende en byge af skærende tråd ud over publikum, når Shotgun Revolution giver den sidste koncert på deres omfattende turné i Amager Bio på lørdag 24. november klokken 21.00.</p><p id="p2">Bandet så dagens lys for snart syv år siden, og siden da er der sket rigtig meget. De har deltaget i Karrierekanonen på P3, Rocktoget på P4, haft sangene » Hopefully « og » Flipside « fra det første album » Join the Revolution « i heftig rotation på P4. De er blevet spillet på radiostationer i blandt andet Australien, USA og England, har været ' Band of the Week' på www.</p><p id="p3">rockandrollreport. com og massivt hit på den svenske Bandit Radio.</p><p id="p4">Bandet indspiller til daglig i Martins studie på Strandlodsvej og øver på Islands Brygge.</p><p id="p5">Men det er ikke blevet til megen hverdag i de forgangne uger, hvor de har turet rundt med deres hårdt pumpede rock'n'roll. Den kan man høre på det seneste album » The Legacy Of Childhood Dreams « fra april, som har kastet adskillige numre i rotation på DRs P4, høstet gode anmeldelser og to nomineringer til årets Gaffa-priser.</p><p id="p6">For anden gang indtog Shotgun Skanderborg Festivalen i sommer. Det blev til et par andre festivaler, inden ' Spil Dansk Dagen' rykkede teltpælene op og tog til Berlin - blandt andet med Amager-bandet i bagagen.</p><p id="p7">» Vores normale lydmand havde meldt afbud, så jeg ringede til vores gode ven Flemming Rasmussen ( Metallica-produceren fra det hedengangne Sweet Silence Studios på Amager, red.). Han havde allerede købt billetter til sig selv og familien for at komme ned og se os. Så det var jo dejligt nemt at få ham med på, « griner Martin.</p><p id="p8"><br /><em style="bold">Den hellige gral</em></p><p id="p9">Herefter gik turen til Grenå, Århus og Slagelse, inden turens foreløbige højdepunkt: Los Angeles.</p><p id="p10">» Det var jo den hellige gral af rock-klubber. Hvis man er til rock'n'roll og hard rock, er der en håndfuld legendariske steder. En af dem er Whisky A Go Go i L. A., nærmest ansvarlig for, at vi kender for eksempel Guns'n'Roses, som jeg er stor fan af. Motley Crue, Van Halen og så videre. Der var lidt kuldegysninger op ad armene, da man så deres gammeldags billboard på Sunset Boulevard med Shotgun Revolution... Der blev lige knipset et par billeder.</p><p id="p11">Det er mere firkantet derovre.</p><p id="p12">Der er typisk tre-fire navne på, og så spiller man 20-30 minutter, 40 hvis man spiller skidegodt. Vi fik at vide, at det var 40, ikke 41. Så da det nærmede sig, kiggede jeg rundt, men lydmanden var bare sådan: ' You got plenty of time, guys -the stage is yours...' Han var helt oppe at køre. Så allerede nu snakker vi om nogle support-tjanser for nogle ret store navne derovre, « fortæller Martin.</p><p id="p13">Mully Malone's i L. A. fik også et pulver Shotgun, inden de euforiske danskere kastede sig på flyveren. Efter den lange tur blev rock'n'rollerne nærmest fyret direkte mod scenen i Viborg, og dagen efter Fredericia.</p><p id="p14">I sidste uge gjaldt det så Skanderborg, Assens og Svendborg. Det bliver til i alt 13 koncerter på en måneds tid.</p><p id="p15">» Det går sgu' godt. Der kommer pænt mange mennesker og der er altid den her intense rock'n'roll stemning, « fortæller Martin.</p><p id="p16">I har Jack Daniel's som sponsor.</p><p id="p17">Det er vel et rigtigt rock'n'roll liv? » Jo, det er det. Man kan godt mærke, at man ikke er 18 mere.</p><p id="p18">Men man fyrer den jo stadig af, som om man var 18 -det gør så bare des mere ondt i den anden ende. Når man rammer sin egen seng efter sådan 9-10 dage i Mayhem-mode, så er man færdig. For er der noget i det her band, vi er gode til, så er det at hygge os. Og når man nu er sponsoreret af Jack Daniel's, så forpligter det -og det tager vi ret alvorligt. Jeg har indtryk af, at de er ret tilfredse med vores indsats, « siger den 33-årige musiker og skraldgriner.</p><p id="p19"><br /><em style="bold">Udlandet kalder</em></p><p id="p20">» Men vi ved jo godt, at vi er hamrende utrendy. Vi sidder hverken med en kanyle i armen eller blander 17 genrer sammen i et eller andet psychedelica-pop. Det gør vi ikke. Vi spiller klassisk rock'n'roll -vi er pissehamrende gode til det, og vi elsker det. Og det tror jeg godt, at folk kan mærke. Det er blevet virkelig godt modtaget, så det er svært at brokke sig.</p><p id="p21">100 klubkoncerter i Danmark på to et halvt år, Stockholm, Berlin, London, Los Angeles, festivaler som Copenhagen Live med Rammstein, Slash og Volbeat..</p><p id="p22">Det eneste der mangler, og det er i dén grad en opfordring: Roskilde Festival, hvor fanden bliver I af ? Det e helt klart noget, vi mangler. For er der en festival i Danmark, som burde værne om de nye danske rocknavne, så er det Roskilde.</p><p id="p23">Men nu gælder det så Amager Bio, hvor det er blevet lidt en tradition, at vi lukker vores turnéer. Det er noget, alle glæder sig til. Det er noget særligt at komme hjem til vores base og holde en kæmpe abefest.</p><p id="p24">De andre i bandet kalder mig for ' kongen af Amager' -det peaker lige lidt ekstra. Vi glæder os som små børn, ganske enkelt. « På turnéen sælger Shotgun Revolution eksklusivt en ny EP, som er indspillet live i studiet, naturligvis med navnet » The Jack Daniel's Session « . Den kommer også til at lægge bonus-numre til en kommende udgivelse af bandets seneste album i Japan.</p><p id="p25">Og det bliver netop udlandet, der har størst fokus for Shotgun i det kommende års tid: » Det er ikke blevet nemmere at udgive i udlandet efter finanskrisen. Og hvis der ikke følger nogle live-jobs med, er det begrænset, hvor interessant det er. Men der kommer i hvert fald noget aktivitet i Japan, måske også Sverige og Tyskland. Så kommer der nok en single på gaden før sommer, måske med en spændende gæstesanger, nogle festivaljobs og sikkert nogle koncerter i Danmark til næste efterår.</p><p id="p26">Men det er udlandet, der kalder.</p><p id="p27">Vi har gjort det målrettet og seriøst i Danmark, og jeg gider ikke gøre noget ikke-målrettet, for hvorfor så gøre det overhovedet? Nu er det jo ikke mig, der bestemmer alt -og slet ikke i Japan -men det mindste, vi kan gøre, er at være klar. Der er altså 128 millioner mennesker i Japan, og de er mindst lige så tossede med hård rock, som tyskerne er.</p><p id="p28">Vi sætter os ned til foråret og laver en slagplan. For det er klart, at man tager ikke lige til Japan i et par dage. Vi er nået til et punkt, hvor interessen er så massiv. Der kommer tilbud ind af døren, og de er ved at se fornuftige ud, « fortæller Martin Frank.</p><p id="p29">Så kan man tillade sig at sige rockstjerne, efterhånden? » Ha, ha. Rockmusiker er et fedt udtryk. Jeg er mere håndværkertypen.</p><p id="p30">« Shotgun Revolution, Amager Bio, lørdag 24. november klokken 21.00. Billetter à 125 kroner via Billetnet. dk.</p><block><p>En ny aftale vedtaget af de syv forhandlende partier i Københavns Borgerrepræsentation freder Strandengen på fælleden. </p></block><p id="p1">Der har ikke været nævneværdig uro på Amager i cirka de sidste to år. Så den utryghed som så flot er beskrevet i læserbrevet, kan vi ikke nikek genkendende til.</p><p id="p2">Alle har ytringsfrihed; man kan skrive, hvad man vil og har lyst til, men man skal ikke skabe og berette om en utryghed, der ikke eksisterer.</p><p id="p3">I 2016 blev der indgået forlig mellem to parter på Amager. Det var boligforeningen, der i samarbejde med politiet fik sat det i stand.</p><p id="p4">De. 8. december har der været afholdt julefrokost i fælleshuset på Amager, hvor 33 glade beboere deltog. Vi havde en god aften med godt samvær.</p><p id="p5">Hver mandag afholdes der strikkeklub og hver anden onsdag er der kortklub.</p><p id="p6">Vi vil ønske alle en god og fredfyldt jul.</p><p id="p7">Redaktionen er bekendt med læserbrevskrivernes navne og adresser, men de ønsker som skribenten af det første læserbrev at være anonyme.</p><p id="p1">Duften af sød æbletobak og krydret shawarma rammer os, før vi når beduinteltet, hvor duften stammer fra.</p><p id="p2">Stedet minder ikke om andre spisesteder i Amager Strandpark, men sender nærmere tankerne i mellemøstlige retninger.</p><p id="p3">På terrassen ligger Abdel og Mohammed på mønstrede hynder. </p><p id="p4">De er begge fra Marokko og i begyndelsen af 20'erne. De taler om Abdel, der snart skal giftes.</p><p id="p5">Han bapper på en vandpibe med æbletobak, mens Mohammed sender sms'er.</p><p id="p6">»Det er dejligt at ligge herude, og det er meget billigere end at ryge vandpibe inde i byen,« siger Abdel og lader røgen flyde ud af munden. <br /></p><p id="p7"><em style="bold">Blandet publikum</em></p><p id="p8">Inde i beduinteltet fra Damaskus fylder et blandet publikum godt op. En håndfuld unge piger spiser pommes frites i én afkrog, mens Oluf Holm og Heidi Kofod og deres to små piger sidder i et andet hjørne.</p><p id="p9">Oluf Holm ryger vandpibe, også med æbletobak.</p><p id="p10">»For mig hænger det at ryge vandpibe godt sammen med at gå på stranden. Det er et nydelsesmiddel, og her er hyggeligt og afslappende at være,« siger Oluf Holm.</p><p id="p11">»Tobakken er god, kaffen er god, det hele er godt, så vi har aftalt, at det ikke er sidste gang, vi skal herned,« supplerer Heidi Kofod.</p><p id="p12">Temperaturen er behagelig i teltet, og det tiltrækker mange mennesker, der trænger til et afbræk fra den bagende sol, fortæller Maekel Shebly, indehaver af forretningen og palæstinensisk beduin.</p><p id="p13">»Mange kommer og spiser, får en stærk beduinkaffe og ryger vandpibe. Og så sker det, at nogen falder i søvn,« smiler Maekel Shebly.</p><p id="p14">Hvis der ikke er for travlt, lader han dem som regel hvile sig.  <br /></p><p id="p15"><em style="bold">Arbejde med oplevelse</em></p><p id="p16">For Maekel Shebly er det hårdt arbejde at drive forretningen, men det er også en oplevelse.</p><p id="p17">»Jeg tror, det er godt for både danskerne og mig selv med et sted som dette. Så kan I lære mere om vores gæstfrihed, vores atmosfære og om, hvordan vi lever,« siger han, inden han venligt, men bestemt, insisterer på, at vi smager hans beduinkaffe.</p><p id="p18"><a href="mailto:mette.boysen@jp.dk">mette.boysen@jp.dk</a></p><p id="p19"><br /><br /></p><p id="p20"><em style="bold">Fakta: Amager Strand</em></p><p id="p22">Siden sommeren 2004 har Amager Strand gennemgået store forandringer og er nu blevet til en riviera/strandpark. Den er konstrueret som en lang kunstig ø ud for den oprindelige Amager Strand, og øen er forbundet til kysten med tre broer. </p><p id="p23">I lagunen mellem den kunstige strandø og den oprindelige strand er der soppestrande til børnene og en 1000-meter bane til svømmere og roere.</p><p id="p24">Øen rummer en gæstehavn og ramper til mindre både og kajakker. </p><p id="p25">Strandøen har 50 meter brede sandstrande med marehalmsklitter samt en strandpromenade. <a href="http://www.amager-strand.dk">www.amager-strand.dk</a></p><p id="p1">Selv om Ninna Nielsen bor på Amager ude i syvende kartoffelrække på Kongelundsvej, finder kunderne frem til hendes gode grøntsager. Ninna Nielsen er på det nærmeste blevet en institution på Amager, en person som mange kender. Ninna Nielsen bor i den gulkalkede Kongelundgård, der ligger allersydligst på Kongelundsvejen, hvor Tårnby Kommune slutter som »nabo« til Kongelunden. Med til dagligdagen høres lyden - som hun dog knap nok lægger mærke til mere - og synet af flyenes tykke bug, når de lægger an til landing i lufthavnen.</p><p id="p2">Her er hun vokset op, og herfra udgår hendes verden. I vinterhalvåret ligger grøntforretningen som en åben butik imellem stuehuset og den gamle stald. I stuehuset bor sønnen Franck, der arbejder som fast medhjælper. I den oprindelige stald bor Ninna Nielsen sammen med sin mand Kurt Nielsen. Om sommeren forlader Ninna Nielsen Kongelunden i et par måneder for at flytte sine frugter og grøntsager til en pavillon på hjørnet af Englandsvej og Ugandavej. Sådan har det været i mange år, og Ninna Nielsen kunne ikke forestille sig det anderledes. Kunderne følger trofast med. »Desværre er der ingen rigtige producenter af frugt og grøntsager tilbage på Amager. Med EU-støtte til fældning af plantagerne kunne det ikke mere betale sig at drive den slags forretning. Det, synes jeg, er synd. Før var her store plantager, men i dag kan man ikke leve af at producere og sælge. Selv har vi ti tønder land med porrer, persille og radiser. Nogle gange lykkes det os at grave dem op og sælge dem. Andre gange har vi så travlt, at det hele ender med at blive pløjet væk. Jeg elsker mit arbejde, og jeg har jordens sødeste kunder. Kongelunden er et dejligt sted sommer og vinter, forår og efterår. Og jeg har slet ikke lyst til at bevæge mig bort herfra. Vi har både by og land, skov og strand. Alt undtagen bakker,« siger Ninna Nielsen. »Mange kalder Amager for et skod - noget man kasserer - men det synes jeg ikke passer. Jeg kan godt se, at der er dejligt mange steder i Danmark. Men jeg er nu bedst tilpas hjemme. Her har jeg mit fristed, som jeg nyder. Jeg nyder også vildtet, som går lige udenfor. Dyrene skal også have deres fristed her. Derfor vil jeg ikke sælge min jord fra til den udvidelse af skoven, som Skov- og Naturstyrelsen er i gang med.« Ninna Nielsen rutter ikke med sine ture ind til København. I februar sidste år var hun »én gang til byen«, og så var der lige juleindkøbene. Det er alt. Resten af tiden bliver der købt ind hjemme på Amager. Hjemme på Amager - ja, faktisk overalt i Danmark - var der i begyndelsen af 1800-tallet stor mangel på brænde og såkaldt gavntræ. Jonas Collin var på det tidspunkt præsident for Det Kongelige Danske Landhusholdningsselskab, i dag sandsynligvis mere kendt for sin rolle som mæcen for H.C. Andersen på et tidspunkt, hvor ikke mange havde blik for digterens talent. Også Bertel Thorvaldsen mærkede Collins gavmildhed. Jonas Collin fik overtalt beboerne i St. Magleby til at få plantet skov på deres fælles græsningsareal, fordi den oprindelige skov på stedet for længst var blevet fældet for at skaffe brænde og give plads til landbrugsjord. De sidste skovrester blev hærget og afbrændt under Svenskekrigene omkring 1660. »Danmark havde fået taget flåden, og træet var dengang eneste energikilde. Man havde endnu ikke udviklet teknikken til udnyttelse af vand- og vindenergien. Derfor var det et meget alvorligt samfundsproblem,« fortæller skovrider Waage Sørensen, Jægersborg Skovdistrikt, som Kongelunden hører under. »Det ville i vore dage svare til, at oliestrømmen blev klippet og elektriciteten forsvandt.« Efterhånden som den nye beplantning voksede til, blev Kongelunden et yndet udflugtsmål for lokalbefolkningen i midten af 1800-tallet. Midt i skoven lå et traktørsted med keglebane og dansehal. Traktørstedet fik navnet Kongelundskroen, og det er den kro, der hentydes til i sangen »I Kongelunden skal brylluppet stå«. I dag er man i gang med denne større udvidelse af Kongelunden både mod nord og syd. Planen er at gøre Kongelunden tre gange så stor som oprindelig. Det er resultatet af en folketingsbeslutning fra 1989 om, at Danmarks skovareal skal fordobles i løbet af hundrede år. Formålet med udvidelsen er først og fremmest at skabe mere skov til glæde for befolkningen i København og på Amager. De nye dele af Kongelunden tilplantes med egetræer, bøgetræer og flere forskellige andre træarter. Allerede i 1983 tog Waage Sørensen initiativ til en forhandling med Dragør Kommune, som har skovrejsningen med i sin kommuneplan. I dag har Tårnby Kommune også skovrejsningen med i kommunens lokalplan. Et andet fristed på Amager er Kalvebod Fælled. Det er et kæmpeareal også kaldet Naturområde Vestamager, som støder op til Kongelunden på vestsiden af Amager. Også et yndet udflugtsmål. Her er cykel- og vandrestier. Og mange udfordrer naturen med løbekilometer eller vandreture i det skønne område, hvor der ånder fred og ro. Her kan man ride - med gyldigt ridetegn - og her kan børnene lege uden at møde en bil i miles omkreds. Det inddæmmede areal blev åbnet for offentligheden i sommeren for knap 17 år siden. Adgang til området, som også har et Naturcenter, findes i Tårnby ved Finderupvej og Ugandavej. »En gang Amager - altid Amager« hedder et kendt udtryk. Ejendomsmægler Poul Skytte Høj, EDC-Mæglerne på Kongelundsvej, er det levende bevis på, at udtrykket passer. Siden han for næsten 30 år siden flyttede hertil fra Jylland, har Amager været hans hjem. Og her bliver han sammen med sin familie. »På Vestamager lå her for 30-40 år siden mange sommerhuse. En del mennesker boede i de hastigt opførte såkaldte sildekassehuse, der var boliger af ringe beskaffenhed. Dengang boede folk i mere beskedne kår end på østsiden af øen, som var stedet, hvor de rige slog sig ned,« fortæller Poul Skytte Høj. »Sådan er det ikke mere. Som ejendomsmæglere har vi tydeligt kunnet registrere udviklingen gennem de senere år. Med etableringen af Øresundsbroen og den tilhørende motorvej samt Ørestadscentret og den kommende metro-endestation ved Finderupvej, flytter flere og flere virksomheder ud fra Københavns centrum. Det betyder et øget pres på boliger i området. I dag er der næsten ingen grunde tilbage på Vestamager, men tværtimod mere grøde og røre end nogensinde. Boligerne her er ejerboliger, og Tårnby Kommune har en sund økonomi. Jeg fornemmer ikke negative vibrationer overhovedet,« siger Poul Skytte Høj. »I den nordvestlige del af kommunen er der et kolossalt pres på ejendomme. Kommer man længere sydpå, bliver der et naturligt fravalg på grund af flytrafikken. Men jeg ved, at Fælleden trækker mange til området, når de skal købe bolig. Meget få ejendomme herude har kælder, fordi vandstanden er høj. Typisk har vi her 1-plans villaer eller villaer i halvandet plan. Et hus på ca. 125 kvm i almindelig god stand vil typisk koster ca. 1,5–1,8 mio. kr., som jeg mener, er et fornuftigt prisleje,« oplyser Poul Skytte Høj. Familien Skytte Høj er godt tilfreds med livet på Amager. Sønnen Jens på 13 år har rigeligt at gøre med svømning, tennis og fodbold. Desuden er fritidsklubben Impuls ved Tårnbygårdsskolen noget helt særligt for ungerne. Klubben ledes i kommunalt regi, og 130 børn er vilde med at komme her. »Klubben har masser af gode tilbud, og pædagogerne og lederen, Jan, er knagende dygtige. Vores søn vil altid hentes så sent som muligt, hvilket siger noget om klubbens popularitet. I øvrigt synes jeg, der er mange muligheder for børn her. Ikke kun er der tilbud om fodbold og andre boldspil, men her er også crossbane, diskotek og en-hjulede cykler til rådighed. Tårnby Kommune har sin Botaniske Have. Børnene kan lære at sejle i gummibåd ved Amager Strand, og da en af pædagogerne i klubben har været bager i Dragør, lærer børnene også lidt om bagerfaget. De elsker at bage. Vestamager har fået et fantastisk løft i de senere år med den forbedrede infrastruktur. Det betyder, at der i dag er flere, der gerne vil flytte hertil end herfra,« slutter Poul Skytte Høj. Fakta om kvarteret Kongelundsvejen er over seks kilometer lang og løber i nord-syd retning på vestsiden af Amager. Den nordlige del ligger i Københavns Kommune, og her ligger en række haveforeninger. I den nordlige ende i Tårnby Kommune er der tilløb til lidt bymæssig bebyggelse med forskellige indkøbsmuligheder. Ved Ugandavej ligger Vest-Amager-Centret ved siden af Skelgårdskirken og Skelgårdsskolen. Her ligger også Vestamagerhallen og idrætspladsen. Umiddelbart øst for Kongelundskoven ligger Dragør golfbane. Naturcenter Vestamager på Kalvebod Fælled har gratis cykeludlån, samt skiftende udstillinger om naturen. Der er naturskole for elever i Tårnby Kommune og i Københavns Kommune. Bus 34 kører fra Rådhuspladsen med skift på Kalvebodvej/Fælledvej til bus 35 og 36 til Kongelunden. Tårnby Kommune Rådhusets tlf. og Internetadresse: 32 47 11 11 / http:\\www.taarnby.dk Indbyggertal: ca. 39.437 Skatteprocent: amt 11,7 kommune 19,5 Grundskyld amt og kommune: 24 Vuggestuer: 12 stk., 2.075 kr. Dagplejepladser: 350, 1.895 kr. Børnehaver: 19 stk., 1.135 kr. Integrerede institutioner: 8 stk., 2.075/1.135 kr. Tog til København H fra Tårnby Station: ca. 10 min.</p><block><p>Møbelvirksomheden Holmris har på seks år 10-doblet omsætning og indtjening og solgte i 2016 for næsten 700 mio. kr. Strategien har været at fokusere på færre eksportmarkeder og opkøbe forhandlere. </p></block><p id="p1">STORE MAGELBY: På Amagermuset er der traditionen tro et samarbejde mellem museets fagpersonale, frivillige og studerende fra Københavns Universitet om at gøre det muligt for besøgende at rejse tilbage i tiden. De sidste dage i juli kan de besøgende forvente aktiviteter af både underholdende, oplysende og sjov karakter, forklarer museumsinspektør Christian Aagaard: » Vi medarbejdere, de frivillige og studerende guider børnene gennem dagens opgaver.</p><p id="p2">I sommerkøkkenet bager madmor for eksempel pandekager.</p><p id="p3">Vasketøjskurven på gården er altid fyldt til randen med tøj, der trænger til en tur på vaskebrættet eller i vaskevuggen.</p><p id="p4">Hvis en karl eller pige taber en knap, skal den selvfølgelig syes i igen. I haven skal grøntsagerne graves op, vaskes og køres til torvs. Gårdens mange høns og kælne får og kaniner vil også gerne have besøg. Man lærer også at neje og hilse høfligt på fruen eller herren på gården, som det var kutyme omkring år 1900. Den gamle kone i gårdens storstue kan desuden fortælle medrivende historier med fagter og brug af forskellige stemmer. « Museum Amagers sommertilbud er også et formidlingskursus til studerende på Københavns Universitet (primært historie, arkæologi og etnologi), hvor de i juli hvert år kan få suppleret teori fra universitetet ved at indgå i museets formidlingsaktiviteter, som giver fagligt perspektiv og noget konkret museumserfaring samtidig med at de under kurset også modtager undervisning af museets personale.</p><p id="p5">» Vi er så utroligt heldige, at vi har nogle meget engagerede frivillige ildsjæle tilknyttet vores museum. De hjælper og støtter med en masse arbejde på museet og er essentielle for afviklingen af denne sommeraktivitet.</p><p id="p6">Den såkaldte levenedgørelse.</p><p id="p7">De studerende, som derudover er tilknyttet i juli, giver dertil deres værdifulde input og får selvfølgelig noget konkret til deres videre studier og cv'et. Enkelte bliver faktisk så bidt at være her, at de fortsætter som frivillige. Det er derfor win win for os alle, « forklarer Christian Aagaard.</p><p id="p8"><br /><em style="bold">Detektorfund</em></p><p id="p9">I denne uge er der storytelling på lørdag 27. juli klokken 13.00-15.00. Her vil Pernille Stockfleth i storstuen fortælle på gammeldags avis om museets magiske univers.</p><p id="p10">Og på fredag 26. juli dage er der arrangeret detektorfund.</p><p id="p11">Hvad gemmer sig i jorden? Arkæologistuderende demonstrerer, hvordan de ved hjælp af metaldetektorer finder ting i jorden og viser hvad de hidtil har fundet.</p><p id="p12">Museum Amager, Store Magleby.</p><p id="p13">Pris: 60 kr. (voksne), 20 kr. (medlemmer), børn gratis.</p><p id="p14">Institutioner skal melde deres ankomst på forhånd: Telefon 30 10 88 66 eller 30 10 88 64 . Mail: skoletjeneste@museumamager.dk.</p><p id="p1">Der var ekstraordinært fint besøg på Kraftværksvej 31 torsdag den 20. august sidste år. I mødelokalet "Joule" på forbrændingsanlæggets femte sal var seks borgmestre, seks kommunale direktører og fem repræsentanter fra ledelsen i Amager Ressoucecenter (ARC) kaldt sammen for at rydde op i en fejlinvestering, der målt på dårlig økonomi kunne konkurrere med skrækeksempler som byggeriet af DR's koncerthus og it-systemet Amanda.</p><p id="p2">Papirerne på mødebordet var trist læsning. Hvis ikke affaldsanlægget med kaldenavnet Amager Bakke skulle give borgerne et milliardtab, var det nødvendigt at finde en løsning blandt de seks inviterede borgmestre: Overborgmester i København Frank Jensen (S), teknik-og miljøborgmester i København Morten Kabell (EL), Frederiksbergs borgmester Jørgen Glenthøj (K), Dragørs Eik Dahl Bidstrup (V), Hvidovres Helle Adelborg (S) og Tårnbys Henrik Zimino (S).</p><p id="p3">Hele miseren kunne være undgået, hvis ikke politikerne tre år forinden havde sat deres lid til ledelsen i ARC, da den sagde ja til det 4 mia. kr.</p><p id="p4">dyre affaldsforbrændingsanlæg med den fineste forbrændingsteknologi og Bjarke Ingels' arkitekttegnede skibakke på toppen.</p><p id="p5">ARC's adm. direktør, Ulla Röttger, og daværende bestyrelsesformand, Mogens Lønborg (K), insisterede på, at anlæggets økonomi ville hænge sammen. To kritiske rapporter bestilt af Københavns Kommune havde ellers konkluderet det modsatte, men da politikerne i Københavns Borgerrepræsentation lagde op til at opgive prestigeprojektet, trak landets finansminister i arbejdstøjet for at få Frank Jensen og Københavns øvrige borgerrepræsentanter på andre tanker.</p><p id="p6">Milliardprojektets vej Her er historien om, hvordan den amerikanskejede Esbjerg-virksomhed Babcock &amp; Wilcox Vølund og to magtfulde fagforeningsbosser fik presset milliardprojektet igennem med hjælp fra Christiansborgs toppolitikere.</p><p id="p7">Den 10. januar 2012 havde økonomiudvalget i Københavns Kommune besøg af ARC's adm. direktør, Ulla Röttger. Hun var der for at overbevise politikerne om, at kommunen skulle stille en lånegaranti på 2,5 mia. kr. for Amager Bakke.</p><p id="p8">Økonomiudvalget havde også inviteret to repræsentanter for Danmarks Naturfredningsforening, der på det skarpeste advarede økonomiudvalgsmedlemmerne mod at bygge et anlæg, der både var for stort, for dyrt og et miljømæssigt fejlskud i forhold til EU's ambitioner om at genanvende affaldet i stedet for at brænde det af.</p><p id="p9">Politikerne lyttede til advarslerne og sagde nej til projektet.</p><p id="p10">I Danmarks Naturfredningsforening åbnede de champagne med sabel, da de senere fejrede afgørelsen.</p><p id="p11">Men det viste sig, at de kom til at skåle for tidligt.</p><p id="p12">Efter at økonomiudvalget havde stemt nej til lånegarantien, skulle sagen afgøres endeligt i Borgerrepræsentationen 16 dage senere.</p><p id="p13">Det virkede som en formssag, idet økonomiudvalget allerede havde indstillet til Borgerrepræsentationen at skulle sige nej til lånegarantien og i stedet gå efter et mindre og billigere projekt.</p><p id="p14">Det vidste ARC's direktør.</p><p id="p15">Ulla Röttger havde jo selv været med på økonomiudvalgets møde. Det samme havde bestyrelsesformand Mogens Lønborg, der samtidig var konservativ politiker og medlem af økonomiudvalget.</p><p id="p16">Alligevel valgte ARC's ledelse at offentliggøre Esbjerg-virksomheden Babcock &amp; Wilcox Vølund som vinder af en kæmpeordre på 1 mia. kr., en uge før projektet som ventet fik nej i Borgerrepræsentationen.</p><p id="p17">Det lignede i første omgang en besynderlig dårlig timing, men kåringen af Vølund som vinder fik pludselig sagen til at handle om andet end affald.</p><p id="p18">Nu var det danske arbejdspladser og drømmen om et dansk eksporteventyr, der var på spil. I løbet af få uger blev der rejst et politisk pres fra nogle af de mest magtfulde personer i dansk politik, der kæmpede for bevarelse af arbejdspladser og et miljøteknologisk prestigeprojekt, som kunne vises frem for omverdenen.</p><p id="p19">ARC-direktør Ulla Röttger vil ikke kommentere sagen, men ifølge Mogens Lønborg var det en tilfældighed, at Vølund blev kåret som vinder, lige inden Borgerrepræsentationen sagde nej.</p><p id="p20">»Jeg kan fuldstændig afvise, at der var nogen form for strategiske overvejelser i at offentliggøre vinderen på det tidspunkt. Det foregik som en helt naturlig del af den køreplan, der var lagt, da anlægget blev sendt i udbud,« siger han.</p><p id="p21">Presset på politikerne i København var massivt.</p><p id="p22">F. eks. skrev HK's forbundsformand, Kim Simonsen, i en email til Frank Jensen: »Prisen for ikke at vælge Amager Bakke er høj: Arbejdspladser vil gå tabt, og Københavns Kommune går glip af en international showcase, der allerede har vakt global opsigt.«.</p><p id="p23"><br /><em style="bold">Esbjerg-relationer</em></p><p id="p24">Dansk Metal var også på banen med den daværende forbundsformand, Thorkild E.</p><p id="p25">Jensen, i front. I Esbjerg havde Dansk Metal også et medlem i bestyrelsen, der kendte sagen særdeles godt. Rasmus Rasmussen var nemlig fællestillidsmand i Vølund, og samtidig havde han tætte relationer til Bjarne Corydon via sin rolle i Socialdemokraterne.</p><p id="p26">Rasmus Rasmussen har selv i et læserbrev beskrevet, hvordan han var med til at få Bjarne Corydon valgt ind i Folketinget i september 2011. Det var vel at mærke bare fire måneder før, at Vølund stod til at miste en ordre på 1 mia. kr. til Amager Bakke, fordi politikerne i København havde fået kolde fødder.</p><p id="p27">Rasmus Rasmussen ønsker ikke at fortælle om sin rolle i sagen om Amager Bakke.</p><p id="p28">Han henviser til Vølunds adm. direktør, John Veje Olesen.</p><p id="p29">»Jeg kender til de her forbindelser, men det er jo klart, at det er en tillidsmands opgave at arbejde for virksomhedens ve og vel. Så jeg håber da også, at tillidsmanden taler med de mennesker, som han kan tale med til gavn for virksomheden,« siger John Veje Olsen.</p><p id="p30">Han forklarer samtidig, at Vølund selv gik til finansminister Bjarne Corydon, fordi man gerne ville høre, om det virkelig kunne passe, at regeringens affaldspolitik skulle spænde ben for Amager Bakkes økonomi. Det var nemlig et af kritikernes centrale argumenter på København Rådhus.</p><p id="p31">Vølund-direktøren mener, at finansministeren var et oplagt valg, selv om han intet havde med affaldsområdet at gøre.</p><p id="p32">»Dels var han valgt i Esbjerg, og dels havde han vist stor interesse for Esbjerg og det lokale erhvervsliv,« forklarer John Veje Olesen.</p><p id="p33"><br /><em style="bold">Corydons aftryk</em></p><p id="p34">Bjarne Corydon, der i dag er direktør i konsulentvirksomheden McKinsey, har ikke ønsket at forklare, hvem der fik ham til at gå ind i sagen. Sikkert er det dog, at han i løbet af få dage fik sat sit aftryk på Amager Bakke.</p><p id="p35">Den 1. februar 2012 - fem dage efter projektet var blevet lagt på hylden af et flertal i den samlede Borgerrepræsentation - sendte han et brev til Babcock &amp; Wilcox Vølund. I brevet, der kom til at spille en central rolle i det politiske spil på Københavns Rådhus, står der: »Vi har tillid til, at de ansvarlige myndigheder træffer den slags investeringsbeslutninger på et økonomisk og miljømæssigt forsvarligt grundlag. Det er imidlertid efter vores opfattelse ikke korrekt, hvis Københavns Kommune henviser til tilkendegivelser fra regeringen som selvstændig årsag til deres beslutning om ikke at ville sikre den nødvendige finansiering til projektet.« Brevet er ikke bare underskrevet af Bjarne Corydon.</p><p id="p36">Også den daværende SF'er og miljøminister Ida Auken (nu R) havde sin underskrift på brevet.</p><p id="p37">Det var hende, som stod bag regeringens vision om affaldssortering frem for forbrænding.</p><p id="p38">I en global verden med knappe ressourcer mente Ida Auken, at tiden var moden til at neddrosle brugen af affaldsforbrænding. I dag er hun fåmælt om brevet og Amager Bakke, men hun indrømmer, at der blev spillet et hårdt politisk spil for at få socialdemokraterne på rådhuset til at skifte holdning.</p><p id="p39">»Der blev brugt bøllemetoder til at presse socialdemokraterne og Københavns Kommune,« siger hun.</p><p id="p40"><br /><em style="bold">Genanvendelse</em></p><p id="p41">Brevet blev en del af et politisk kompromis, hvor Ida Auken måtte kæmpe for at bevare sin overordnede landsdækkende genanvendelsespolitik.</p><p id="p42">»Vi skulle finde et fornuftigt kompromis, som var, at jeg fik min genanvendelse og fik lov til at fastholde mine høje mål. Og så skulle der bygges en mindre ovn og mindre kapacitet, end det endte med derude,« siger hun.</p><p id="p43">Planen om en mindre ovn blev aldrig til noget. Venstre-fløjen i Borgerrepræsentationen med daværende teknikog miljøborgmester Ayfer Baykal (SF) i spidsen fik aldrig opfyldt deres krav om at regne på et mindre anlæg.</p><p id="p44">Mogens Lønborg og Ulla Röttger argumenterede i fællesskab for, at det ville være stort set lige så dyrt at bygge en ovn med mindre kapacitet.</p><p id="p45">Det på trods af, at forbrændingsanlægget KARA/ Noveren i Roskilde var i gang med at bygge en mindre ovn til 1,3 mia. kr. - altså en tredjedel af budgettet på Amager.</p><p id="p46"><br /><em style="bold">Massivt pres</em></p><p id="p47">Problemet for venstrefløjen var, at den mistede sin støtte fra overborgmester Frank Jensen. Overborgmesteren ønsker ikke at forklare, hvad der fik ham til at skifte mening, men han fortæller, at der var en enorm interesse for sagen, og at han muligvis også drøftede det med Bjarne Corydon.</p><p id="p48">En række politikere på venstrefløjen i København har en klar opfattelse af, at det var Corydon, der fik stemningen til at vende blandt socialdemokraterne.</p><p id="p49">Enhedslistens nuværende teknik-og miljøborgmester, Morten Kabell, siger: »Finansministeren tog ikke knoglen og ringede til mig. Men jeg ved ikke, om jeg var den eneste, som ikke blev ringet op dengang. Der var et massivt pres. Jeg opfattede, at det mere var Bjarne Corydon end finansministeren - forstået på den måde, at det var internt i Socialdemokratiet og de kredse, at Bjarne Corydon gerne ville stå godt i Esbjerg,« siger Morten Kabell, der i 2012 var menigt medlem af teknik-og miljøudvalget i Københavns Kommune.</p><p id="p50">I september 2012 blev Amager Bakke - i den oprindelige og dyre udgave - stemt igennem i Borgerrepræsentationen.</p><p id="p51">Selv den røde blok stemte for, fordi det blev skrevet ind i aftalen, at man ikke måtte importere affald til anlægget, og der blev samtidig givet politisk håndslag på, at man fortsat ville arbejde for affaldssortering.</p><p id="p52">Ulla Röttger og Mogens Lønborgs tal viste, at økonomien fint kunne hænge sammen uden import af affald.</p><p id="p53">Men da borgmestrene fra de fem ejerkommuner tre år senere sad i ARC's mødelokale på femte sal, stod det lysende klart, at de havde sat deres lid til de forkerte. Morten Kabell er ikke imponeret.</p><p id="p54">»Det er træls at skulle gå ind og bruge så meget tid og energi på noget, når selskabet få år forinden havde nogle meget klare vurderinger af, at det ikke gav problemer.</p><p id="p55">Der kan man godt føle sig en smule mærkeligt informeret som politiker. Det var selvfølgelig ARC's direktør (Ulla Röttger, red.) og den daværende formand (Mogens Lønborg, red.), som, jeg ikke synes, levede op til deres opgave,« siger Morten Kabell.</p><p id="p56"><br /><em style="bold">Vakkelvorn aftale</em></p><p id="p57">I sidste uge vedtog teknik-og miljøudvalget samt økonomiudvalget i Københavns Kommune den redningsplan, som borgmestrene i de fem ejerkommuner er blevet enige om. Den indebærer, at man vil skrue op for affaldsforbrændingen og importere op imod 90.000 tons affald om året.</p><p id="p58">Planen er ifølge eksperter økonomisk vakkelvorn, fordi den er baseret på et usikkert internationalt marked for affald.</p><p id="p59">Hvis økonomien skrider, er det borgerne, der hænger på regningen. Planen er ifølge kritikerne også miljømæssigt uambitiøs, fordi den binder København til affaldsforbrænding i mange år frem, mens langt mere miljøvenlige teknologier for genanvendelse vinder frem.</p><p id="p60">Mogens Lønborg er dog godt tilfreds. Han ser tilbage på at dramatisk politisk spil, som han vandt.</p><p id="p61">»Danmark har brug for den slags. Det vil kunne skabe et nyt dansk eksporteventyr. Vi har set det før. Tag eksempelvis Tvind-møllen. Den skabte fundamentet for Vestas,« siger Mogens Lønborg.</p><p id="p62">Læs også side 8.</p><p id="p63">jakob.j.martini@finans.dk nielssandoe@finans.dk </p><p id="p64">Der blev brugt bøllemetoder til at presse Socialdemokraterne og Københavns Kommune.</p><p id="p65">Ida Auken, tidl. miljøminister.</p><p id="p66"><br /><em style="bold">Fakta: FAKTA</em></p><p id="p67"><br /><em style="bold">Amager Bakke</em></p><p id="p68">Ejes af Amager Ressourcecenter (ACR), der er et fælleskommunalt selskab med Københavns, Frederiksberg, Hvidovre, Tårnby og Dragør Kommuner som ejere.</p><p id="p69">Byggeriet blev igangsat i foråret 2013 og vil begynde at producere el og varme i efteråret 2017.</p><p id="p70">Anlægget har mulighed for på årsbasis at producere el og varme på basis af afbrænding af op til 560.000 tons affald.</p><p id="p71">Ifølge ACR vil Amager Bakke blive et af de mest energieffektive forbrændingsanlæg i verden, der kan udnytte 20 pct. mere af energien end det hidtidige forbrændingsanlæg på Amager.</p><p id="p72">Amager Bakke er tegnet af Bjarke Ingels. Anlæggets tag kommer til at fungere som skibakke med kunstsne og nedløb fra en højde på 85 meter.</p><p id="p73"><br /><em style="bold">AMAGER BAKKE - TIDSLINJE</em></p><p id="p74">2009: Et nyt kæmpe affaldsforbrændingsanlæg planlægges til afløsning for den 40 år gamle Amagerforbrænding. Der lægges ud med et udspil om et anlæg med mulighed for årligt at afbrænde 560.000 tons affald mod det gamle anlægs kapacitet på 440.000 tons. 6. december 2010: Affaldsforbrændingsanlægget vil ifølge en kritisk rapport blive 1,5 mia.</p><p id="p75">kr. dyrere end forventet i sammenligning med andre anlæg.</p><p id="p76">Samtidig advarer rapporten om, at anlægget kan blive tvunget ud i en konkurrence om at skaffe tilstrækkeligt med affald. 25. januar 2011: Den danske stjernearkitekt Bjarke Ingels vinder arkitektkonkurrencen.</p><p id="p77">Københavns kommende kæmpe forbrændingsanlæg får en 90 meter høj skibakke på toppen, en kæmpe klatrevæg på siden og en café. Anlægget døbes Amager Bakke. 22. oktober 2011: Bestyrelsen for Amager Ressoucecenter (ARC) ignorerer krav fra Københavns Kommune, der foruden et kæmpestort anlæg med kapacitet til afbrænding af 560.000 tons affald vil have et mindre, alternativt anlæg i udbud.</p><p id="p78">10. januar 2012: Økonomiudvalget i Københavns Kommune slår igen mod bestyrelsens enegang og skyder projektet til hjørne ved at afvise en nødvendig lånegaranti på 2,5 mia. kr.</p><p id="p79">Beslutningen skal endeligt vedtages senere af Københavns Borgerrepræsentation. Februar 2012: Med armen politisk vredet om på ryggen underskriver miljøminister Ida Auken (SF) et brev sammen med fi-nansminister Bjarne Corydon (S), der fastslår, at Københavns Kommune ikke kan bruge regeringens miljøpolitik som årsag til at afvise finansieringen. 31. august 2012: En borgmesteraftale mellem de fem ejerkommuner godkendes af Københavns Kommune. Byggeriet kan indledes i den store model under den forudsætning, at der ikke må importeres affald eller hentes affald uden for ejerkommunerne til anlægget. 13. juni 2016: Amager Bakke skal have grønt lys til import af store mængder affald. Det er essensen i en aftale mellem de fem ejerkommuner, som skal redde Amager Bakke fra et milliardunderskud - forventes godkendt af Københavns Borgerrepræsentantion.</p><p id="p80"><br /><em style="bold">FAKTA</em></p><p id="p81"><br /><em style="bold">Økonomisk redningsplan</em></p><p id="p82">Borgmestrene i de fem ejerkommuner er blevet enige om en økonomisk redningsplan, der nu skal godkendes af Københavns Borgerrepræsentation og de fire kommunalbestyrelser.</p><p id="p83">Planen vil give mulighed for import af op til 90.000 tons affald til afbrænding om året.</p><p id="p84">Dermed brydes der med en politisk aftale om, at alt affald skal hentes inden for lokalområdet.</p><p id="p85">Planen hæver den politisk bestemte øvre grænse for udnyttelse af brændselskapaciteten.</p><p id="p86">Samtidig ønsker man at have mulighed for at ansøge Energistyrelsen for at øge den årlige forbrænding yderligere ud over den fra den side tildelte maksimumgrænse på 440.000 tons affald.</p><p id="p1">De har travlt ude på Amager i øjeblikket. Rigtig travlt. I sidste uge overtog fire færøske investorer med den tidligere FC København-angriber Todi Jónsson i spidsen aktiemajoriteten i 1.-divisions-klubben Fremad Amager. </p><p id="p2">Målsætningen er klar: Klubben skal op i Superligaen og gerne bide skeer med hovedstadens sværvægtere, FC København og Brøndby. I løbet af tre sæsoner. </p><p id="p3"><br /><em style="bold">Op ad bakke</em></p><p id="p4">Det lyder ikke umuligt at rykke et enkelt niveau op på tre år, men målsætningen må betegnes som ambitiøs. For Todi Jónsson og hans medsammensvorne har reelt blot overtaget et fodboldhold uden Superligaklasse og et lille, udtjent klubhus, der endda er ejet af klubbens amatørafdeling. </p><p id="p5">»Klubben er ikke så stærk i øjeblikket, så vi presser os selv lidt ved at sige tre år. Selvfølgelig er det en drøm, men vi mener helt klart, at det er realistisk, selvom det bliver op ad bakke og hårdt arbejde,« siger Todi Jónsson, der har budt indenfor på sit kontor i klubhuset på Sundbyvestervej. Omgivelser, der mere emmer af fritidsklub end af kommende Superligaklub. </p><p id="p6">Det ved Jónsson godt.</p><p id="p7">»Jeg synes ikke, vi skal tage fotos her. Det vil give et dårligt indtryk. Ja, udenfor er en god idé,« lyder det fra stolen bag skrivebordet, da Jónsson bliver bedt om at stille op til et foto.</p><p id="p8"><br /><em style="bold">Nyt stadion</em></p><p id="p9">Men der skal ske ting og sager i løbet af kort tid. Klubben skal hurtigst muligt have bygget et stadion med plads til 10.000-20.000 tilskuere, og når organisationen er helt på plads, skal der hentes forstærkninger til holdet. </p><p id="p10">Foreløbig er Nicolai Kaas-Heilmann headhuntet hos rivalerne HIK til en plads i direktørstolen, og han skal sammen med Todi Jónsson og en sælger udgøre den daglige organisation i første omgang. </p><p id="p11">Måske ikke prangende, men det er vigtigt for de nybagte klubejere, at projektet trods den travle tidsplan ikke løber løbsk og ender i en konkurs. </p><p id="p12">For selvom Todi Jónsson ikke vil ud med, hvor stor en del af kagen, han har købt, og hvad prisen har været, lægger han ikke skjul på, at han personligt har en del på spil økonomisk. Og at investeringen i FC Amager netop også er en investering.</p><p id="p13"><br /><em style="bold">Den færøske forbindelse</em></p><p id="p14">Todi Jónsson og de andre klubejere har boet i Danmark de seneste 15 år, men båndene er stærke hjem til Færøerne. </p><p id="p15">I dag præsenterer klubben sine visioner for den færøske presse, og der er varm interesse for projektet fra landets erhvervsliv, som allerede er klar til at poste penge i et projekt, der skal udvikle færøske fodboldspillere på amagerkansk grund. Planen er at hente tre-fire helt unge spillere fra klippe­øerne til Fremad Amager, udvikle dem og sælge dem videre efter nogle år. </p><p id="p16">En enkelt færing kan dog vise sig at sætte et solidt aftryk på Fremad Amager allerede i foråret. Håret på 35-årige Todi Jónssons hoved har godt nok fået et gråligt skær, og han har stort set ikke rørt en bold, siden han i november sidste år af familiære årsager valgte at få sin kontrakt ophævet i norske Start. </p><p id="p17">Men færingen med den veludviklede evne til at lunte småsøvnigt rundt det meste af en kamp for pludselig at hugge en bold i nettet er ikke helt færdig med at spille fodbold. </p><p id="p18"><br /><em style="bold">Kommer hurtigt tilbage</em></p><p id="p19">»Jeg har sagt, at jeg stiller mig til rådighed før førsteholdet, hvis der kommer skader eller formsvigt, eller hvis træneren ønsker, at jeg spiller. Men jeg vil ikke stå i vejen for andres udvikling og karrieremuligheder. Jeg er blevet 35 år, og min karriere synger på sidste vers. Jeg har ligget stille i fire måneder, og det kan man godt se. Men jeg har været på det her niveau i snart 15 år, så det vender hurtigt tilbage,« siger han.</p><p id="p1">ÅRSLEV: Vinduerne står åbne.</p><p id="p2">Lukker lys, luft og de svaler, der har bygget rede i stalden, ind til hestene, der står opstaldet på Årslevgården.</p><p id="p3">Et par af hestene stikker hovederne ud. Nyder den svage brise. Det er varmt, og sommeren er på vej. Hvis de kunne sætte pris på den slags, ville de også nyde synet ud over Årslev Engsø, der på smukkeste vis ligger placeret lige uden for staldens vinduer.</p><p id="p4">David Amager kan. Han står på den støvede dressurbane og passer sit arbejde som berider.</p><p id="p5">»Samle,« råber han. Hest og rytter skifter fra fri til samlet trav. Hesten ligesom samler sig om sig selv, gør sine skridt kortere, nærmest listende.</p><p id="p6">»Det er vigtigt at holde takten i temposkiftet,« forklarer han.</p><p id="p7">Der løsnes op til fri trav igen, skridtene bliver længere, hesten, Gangster hedder den, strækker sig ud.</p><p id="p8">»Hest og rytter skal se afslappet ud,« siger David Amager.</p><p id="p9"><br /><em style="bold">På vej til OL</em></p><p id="p10">Musklerne skal bygges langsomt op. Ligesom øvelserne ikke må forceres.</p><p id="p11">»Det er svært, det de gør der,« siger han og nikker over mod Gangster og rytteren Anne-Mette Kristensen.</p><p id="p12">»Hun og jeg er helt sikre på at komme med til OL i London til sommer. Anne-Mette som hjælper, jeg som landstræner for vores handicapryttere,« forklarer han.</p><p id="p13">Det er vigtigt, at medhjælperne selv rider, forstår sporten og engagerer sig.</p><p id="p14">»Hest og rytter har potentiale til at blive rigtigt gode,« siger han om de to på banen.</p><p id="p15">David Amager er en af landets godt 200 uddannede beridere. Uddannelsen tager seks år, lige så lang tid som et universitetsstudium. På Årslevgården er der allerede en beriderelev, men de søger en til.</p><p id="p16">»Der er mange, der gerne vil, men det er svært at finde den rigtige,« fortæller David Amager.</p><p id="p17">Jobbet er fysisk krævende.</p><p id="p18">Timerne er lange, også i weekenden. Og hovedet skal også være med.</p><p id="p19">»Det er ikke som med en bil, hvor man kan stille på karburatoren, og så kører det. En hest kræver års træning, ydmyghed over for dyret og indsigt i hestens psyke.</p><p id="p20">Ikke to heste er ens. Mange af de bedste er ofte lidt sære og skal tages på en helt særlig måde,« siger han.</p><p id="p21">Hestedrømme Små og store piger har drømt hestedrømme på Årslev gården, siden mor var barn.</p><p id="p22">»En 30- 40 år,« fortæller David Amager og viser rundt i staldene. Her er både eliterytternes konkurrenceheste - som Gangster - rideskoledyr og privat opstaldede heste. 58 i alt.</p><p id="p23">»Det er godt for de unge at komme ud at ride. Når nitiårige piger kan passe deres egen hest, lærer de utroligt meget om ansvar,« siger han.</p><p id="p24">En halvtom maskinhal venter på at blive sat i stand.</p><p id="p25">»Vi drømmer om at udvide med endnu en ridehal her, så endnu flere kan komme til at ride,« Fortæller David Amager.</p><p id="p26">Der er blevet søgt fondsmidler, så drømmen kan gå i opfyldelse - forhåbentligt allerede i år. Mere plads giver mulighed for et nyt handicap-ridehold.</p><p id="p27"><br /><em style="bold">Landstræneren</em></p><p id="p28">David Amagers hjerte brænder for at træne andre. Her på gården og på Malling Landbrugsskole, hvor han står for hestelinjen, men også som landstræner for de handicappede ryttere på paradressur-landsholdet. Han har været træner for dem siden 2009.</p><p id="p29">Anstrengelserne bærer frugt. De danske ryttere er blandt de bedste i verden. De tog hele syv medaljer med hjem fra VM i Kentucky i 2010. Og seks fra EM i Holland.</p><p id="p30">Forude venter OL i London.</p><p id="p31">Kan man ikke vente, rides der dressurstævne her på gården den 8.-9. juni med hele 350 ekvipager.</p><p id="p32">David Amager lover, ud over den spændende konkurrence, hyggeligt samvær, øl, pølser, is, kaffe og kage på ridebanen med landets måske smukkeste udsigt.</p><p id="p1">SAXILD: For to år siden besøgte det fiktive Det Piperske Teaterselskab Odder Kommune med forestillingen »Svend, Knud og Valdemar« .</p><p id="p2">Den gang stod det klart, at teaterselskabet ikke er det bedst forberedte i landet.</p><p id="p3">Derfor har truppen nu fået endnu en chance for at vise deres talent, når de vender tilbage med »En søndag på Amager« . »Det er medlemmerne af Odder Amatørscene, der spiller medlemmerne af Det Piperske Teaterselskab. Så forestillingen handler om Det Piperske Teaterselskabs opførsel af »En søndag på Amager« . Det betyder, at vi sådan set har to roller. Som medlem af teaterselskabet og så som den rolle, vi spiller i »En søndag på Amager« , fortæller tidligere formand for Odder Amatørscene Jørn Boeriis.</p><p id="p4"><br /><em style="bold">Stor succes</em></p><p id="p5">Det kan virke en smule en kompliceret at holde styr på, hvem der er hvem.</p><p id="p6">Det hænger dog sådan sammen, at Odder Amatørscene havde stor succes med deres udlægning af forestillingen »Svend, Knud og Valdemar« som spillet af Det Piperske Teaterselskab, at de nu gentager succesen.</p><p id="p7">»Vi har de samme personer til at spille de samme roller, som de gjorde for to år siden. Det har gjort, at vi kun har brugt fire måneder på denne forestilling i stedet for et halvt år, som vi plejer.</p><p id="p8">Det har vi kunnet gøre, fordi skuespillerne allerede kender deres rolle« , fortæller Gert Jakobsen, der for tredje gang instruerer sammen med sin kone Annette Folsach.</p><p id="p9">»Og vi er stadig gift« , understreger Gert Jakobsen.</p><p id="p10"><br /><em style="bold">Et svært stykke</em></p><p id="p11">Forberedelserne til forestillingerne er i fuld gang på Saxild Skole, hvor 20 medlemmer af Odder Amatørscene øver på livet løs og har travlt med at lave kulisserne.</p><p id="p12">»Det er dødsvært at spille et stykke som dette, da vi både har en rolle på scenen og en rolle uden for scenen. Vi har da også brugt hver weekend siden januar på at forberede os, og det kan godt være lidt hårdt engang imellem.</p><p id="p13">Belønningen kommer dog til premieren« , fortæller Jørn Boeriis, der har været med siden 1986, da Odder Amatørscene startede.</p><p id="p14">Der er premiere på forestillingen, der finder sted i Pavillonen på Saxild Skole, lørdag 21. marts klokken 18.30 med efterfølgende smørrebrød og dans. Derefter spilles der de to følgende weekender. Der er få pladser tilbage, så det gælder om at være hurtigt ude. Billetter kan bestilles hos Jørn Boeriis på 86 54 39 30.</p><p id="p1">Fysiq hedder en splinterny kæde af fitnesscentre, der fra Amager vil sprede sig mod alle egne af landet.</p><p id="p2">1. september blev dørene slået op for det første center, Fysiq Amager Strand i underetagen på Hotel Park Inn, for amarkanere kendt som Globetrotter, på Engvej, og samtidig blev fitnessafdelingen i Fysiocentrene på henholdsvis Løjtegårdsvej i Kastrup og Bymandsgade i Dragør indlemmet. Og når håndværkerne til foråret er færdige i Sundhedshuset på Amager Landevej slår Fysiq dørene op for endnu et center.</p><p id="p3">Men det stopper ikke her. Den ene af Fysiqbagmændene, fysioterapeut, dr. med. Henning Langberg fortæller, at interessen blandt fysioterapeuter over hele landet er stor, og at man regner med at have nået de første 10- 12 centre inden udgangen af 2009.</p><p id="p4">Bag Fysiq står, foruden Henning Langberg, fysioterapeut, MSc, Flemming Enoch, der i mange år har serviceret amagerkanerne med fysioterapi.</p><p id="p5">Begge er højt profilerede fagpersoner inden for træning, genoptræning og sundhed, og begge har undervist en stor del af de fysioterapeuter og fysioterapeutstuderende, som brugerne vil støde på i centrene.</p><p id="p6"><br /><em style="bold">Skræddersyede programmer</em></p><p id="p7">- For det er det, der adskiller Fysiq fra andre fitnesskoncepter, at flertallet af instruktørerne enten er fysioterapeuter eller fysioterapeutstuderende, forklarer Henning Langberg.</p><p id="p8">- Det gør en kæmpe forskel.</p><p id="p9">Alt for mange steder træner alle efter et standardprogram. Hos Fysiq skræddersys programmerne så de passer til netop den enkelte og programmerne justeres løbende. Det springer de andre centre ofte over, fordi det kræver, at instruktørerne er uddannede.</p><p id="p10">I navnet Fysiq gemmer sig sloganet ? fitness med IQ", og Flemming Enoch forklarer, at det skal tages helt bogstaveligt.</p><p id="p11">- Fysiq bygger på kvalitet, og vi lægger vægt på, at ingen må træne forkert. Hvis man har et rygproblem, kan man få rigtig meget ud af at træne, men man skal gøre det på den rigtige måde - ellers kan rygproblemet blive værre. Hvis man ikke bliver rettet og instrueret, risikerer man at få mere ondt i ryggen.</p><p id="p12">Skulle man alligevel være så uheldig at få en skade, betyder den fysioterapeutiske forankring af centrene, at man som medlem har let adgang til behandling, tilføjer han.</p><p id="p13"><br /><em style="bold">Tårnby Kommune betaler</em></p><p id="p14">I Fysiq finder man det nyeste inden for styrke- og konditionsmaskiner samt mange forskellige former for holdtræning fordelt på alle tre centre og brugerne kan frit skifte mellem centrene. Geografien bør derfor ikke være en hindring for at træne, for der er aldrig ret langt til det nærmeste center.</p><p id="p15">For ansatte i Tårnby Kommune er der et særligt incitament til at komme i gang: Kommunen betaler.</p><p id="p16">Fysiq ´ s vision er, at sundhed og træning skal blive en integreret del af brugernes hverdag - en ny vane, forklarer Henning Langberg.</p><p id="p1">Vi ved allesammen godt, hvordan politiske debatter er op til et valg: Politikerne svarer ikke på det, de bliver spurgt om, de taler i munden på hinanden og vil hellere nedgøre de andres holdninger end komme med deres egen. Det havde de ni spidskandidater til kommunalvalget i København tilsyneladende glemt, da de mødtes i Amager Bio til det første store debatmøde i valgkampen foran en fyldt sal. Der blev for det meste svaret kort og præcist, markeret, hvis man havde noget at indvende, og det var også begrænset med situationer, hvor de fremlagde deres modstanderes politik på den værst tænkelige måde. Men vi er jo også stadig i valgkampens spæde start. Så de kan nå det endnu.</p><p id="p2"><br /><em style="bold">Amager-emner</em></p><p id="p3">Debatmødet var bygget op over fire temaer, som Amager Vest-og Amager Øst Lokaludvalg havde valgt, baseret på en spørgeskemaundersøgelse blandt lokale borgere med næsten 3.500 besvarelser. Temaerne var byggeri på Amager Fælled, idrætsmuligheder, havnetunnel og Amager for alle, der handlede om den store befolkningstilvækst, der har været på Amager de seneste 15 år, og hvordan der kan være plads til mange forskellige typer af mennesker.</p><p id="p4">Når det kommer til byggeriet på Amager Fælled, var der mindst lige så mange holdninger blandt spidskandidaterne, som der var partier. Forløbet med byggeriet på fælleden er kort og godt, at det først var planen, at der skulle bygges 5.000 nye boliger på et område af fælleden med en rig biodiversitet - i folkemunde kendt som strandengen.</p><p id="p5">Den plan er nu (mere eller mindre) sløjfet for at se nærmere på alternative placeringer. Her ser man i særdeleshed på et andet område af fælleden, hvor der ellers var planer om en campingplads. Men det område er fredet, og måske er jorden for forurenet og porøs til, at der kan bygges store bygninger der. Byggeriet skal bygges for at dække en del af metrogælden på et sted mellem 1,5 og 2,2 milliarder.</p><p id="p6">Det var svært at finde to partier, der var helt enige, men Alternativet og Enhedslisten var enige om, at der under ingen omstændigheder skulle bygges på fælleden. Så langt så godt.</p><p id="p7">SF ville ikke bygge på strandengen og helst ikke på Amager Fælled.</p><p id="p8">- Jeg så helst, at vi byggede et andet sted, men vi har et finansielt efterslæb, som vi bliver nødt til at tage hånd om, sagde Sisse Marie Welling.</p><p id="p9">De Radikale mente, at det især var vigtigt at beskytte den vilde natur på strandengen.</p><p id="p10">- Vi er villige til at bruge penge fra kommunekassen for at bevare strandengen.</p><p id="p11">Vi vil også gerne se på alternative finansieringsmuligheder, men vi er ikke ultimative, sagde De Radikales daværende spidskandidat Anna Mee Allerslev.</p><p id="p12">De Konservative og Venstre ville gerne have undersøgt mulighederne for at bygge andre steder end på strandengen, men hvis der ikke dukkede en bedre løsning op, så var de klar til at vende tilbage til den oprindelige plan.</p><p id="p13">Overborgmester Frank Jensen (S) har tidligere stået fast på, at der skulle bygges på strandengen, men efter De Konservative og Venstre var klar på at se på alternative placeringer, smuldrede hans flertal, og han ville nu under ingen omstændigheder gå tilbage til at bygge på strandengen.</p><p id="p14">- Med en sag der optager så mange mennesker, så kan man ikke så kort tid før et valg sige, at man måske, måske ikke vil bygge på strandengen. For mig er det enten eller, og hvis der ikke er et flertal for strandengen, så skal vi ikke bygge der.</p><p id="p15">Det kommer Socialdemokratiet ikke til at stemme for med mig som overborgmester.</p><p id="p16">Det er et lukket kapitel for mig, sagde han.</p><p id="p17">Kultur-og fritidsborgmester Carl Christian Ebbesen (DF) følte sig taget som gidsel i debatten, og han ville gerne indgå i en dialog med de lokale.</p><p id="p18">- Jeg ville ønske, vi kunne slette det hele og starte forfra.</p><p id="p19">Jeg ønsker ikke at diktere, hvad vi skal gøre. Jeg vil gerne diskutere, sagde han.</p><p id="p20">Liberal Alliances Alex Vanopslagh gik ikke så meget op i, hvor byggeriet skal være, men ser strandengen som en fin placering.</p><p id="p21">- Der er en regning, der skal betales, og nogle boliger der skal bygges. Boliger, som vi faktisk står og mangler. Jeg synes, der er noget uansvarligt over hele den her debat. Jeg synes også, det er en næse til politikerne, at det hele er blevet kastet op i luften så kort tid før et valg.</p><p id="p22"><br /><em style="bold">Bolig for alle</em></p><p id="p23">Der var til gengæld langt større enighed, da debatten handlede om befolkningstilvæksten på Amager. Partierne var generelt enige om, at man skal fjerne kravet om en gennemsnitlig boligstørrelse på 95 kvadratmeter ved nye boliger, så der vil være plads til mindre boliger på Amager.</p><p id="p24">- Vi skal have flere almene boliger, flere mindre boliger og eksperimentere med boligformer, hvor der er større fællesarealer, sagde overborgmester Frank Jensen, der blev bakket op af de andre partier på venstrefløjen, der også ønskede flere klimakrav til de nye boliger.</p><p id="p25">De Konservatives Jakob Næsager var dog ikke alt for lun på tanken om almene boliger.</p><p id="p26">- Vi synes ikke, at studerende og pensionister over skatten skal betale for, at folk, der går på arbejde, skal bo billigere i almene boliger, sagde han.</p><p id="p27">Cecilia Lonning-Skovgaard (V) mente, at det kunne blive dyrt med for mange klimakrav til små boliger, men det var daværende beskæftigelses-og integrationsborgmester Anna Mee Allerslev ikke enig i.</p><p id="p28">- Vi skal turde gå forrest og tænke visionært i København, og på den længere bane er det ikke dyrere at bygge klimavenlige boliger, sagde hun.</p><p id="p29"><br /><em style="bold">Biler, biler, biler</em></p><p id="p30">På spørgsmålet om den østlige ringvej (også kendt som havnetunnellen), der skal føre trafikken uden om indre by og gennem en tunnel under Amager, var partierne enige om, at det ville være en god idé at få mindre tung trafik og forurening i København, men hvorvidt havnetunnellen kan være en del af løsningen på det, var der stor uenighed om.</p><p id="p31">- Hvis man udvider trafiknettet, så kommer der bare flere biler. Så en havnetunnel vil bare give flere trafikproblemer og ikke færre.</p><p id="p32">Og hvem ved, hvordan vi transporterer os rundt om 15 år, når tunnellen er færdig? sagde Niko Grünfeld (Alternativet).</p><p id="p33">Han blev bakket op af Enhedslistens Ninna Hedeager Olsen og SF's Sisse Marie Welling.</p><p id="p34">Cecilia Lonning-Skovgaard fra Venstre så det på en lidt anden måde.</p><p id="p35">- Vi synes, det er en god idé. Det kan få bilerne væk fra indre by og ned under jorden, sagde hun og blev bakket op af Frank Jensen, Jakob Næsager og Liberal Alliances Alex Vanopslagh.</p><p id="p36">Anna Mee Allerslev er imod havnetunnellen som den er foreslået. Hun mener i stedet, man skal grave H. C. Andersens Boulevard ned og forbinde den med havnetunnellen. Et standpunkt som De Radikale ser ud til at stå alene med.</p><p id="p37">Der er lige nu en forundersøgelse af havnetunnellen i gang, der forventes færdig i 2019.</p><p id="p38"><br /><em style="bold">Er sporten i orden?</em></p><p id="p39">Med den stigende befolkningstilvækst på Amager kan det være svært at finde en tid i den lokale idræts-eller svømmehal. Det var politikerne enige om, der skulle gøres noget ved, men ikke helt hvad.</p><p id="p40">- Det er et område, der har været forsømt i mange år. I min periode som kultur-og fritidsborgmester har jeg haft stort fokus på problemet, og det er også blevet bedre, men vi skal være villige til at tænke kreativt og for eksempel lægge en basketballbane på et tag, sagde Carl Christian Ebbesen (DF).</p><p id="p41">Anna Mee Allerslev var også med på at tænke kreativt.</p><p id="p42">- Vi skal turde tænke nyt og overveje, om vi kunne lave et partnerskab eller et samarbejde med private aktører. Det kunne give et økonomisk boost til et tiltrængt område, sagde hun.</p><p id="p43">Ninna Hedeager Olsen var ikke helt med på at tænke kreativt på den måde.</p><p id="p44">- Det er en kommunal opgave at sikre idrætsmuligheder til borgerne, og det mener jeg, vi skal holde fast i. Derudover skal vi ikke kun tænke i mursten, men også på at personalet er kvalificeret og tryghedsskabende, sagde hun.</p><p id="p45">Sisse Marie Welling fra SF havde også et alternativt forslag til, hvordan man kan udnytte den manglende plads.</p><p id="p46">- Når vi har begrænset plads, så mener jeg, vi skal prioritere de lokale børn først. Og så må de voksne vente med en yoga-tid, til efter børnene er lagt i seng, sagde hun.</p><p id="p47">Det faldt dog ikke i god jord hos Frank Jensen.</p><p id="p48">- Som den ældste af mine kollegaer her, så må jeg sige, at det ikke går at aldersdiskriminere på den måde. Der skal altså være plads til alle, ligegyldig hvor gammel man er. Vi skal bygge noget mere, og det er vi også allerede i gang med.</p><p id="p1">De syv Rotary klubber på Amager står bag Iværksætterprisen 2018. Fornylig blev Kaffe Bueno kåret som vinder af prisen i hård konkurrence med fem andre iværksættervirksomheder fra Amager.</p><p id="p2">Den anden side af kaffe I Danmark alene bruger vi mere end 50 millioner kilo kaffe hvert år. 99% ender som affald i form af kaffegrums.</p><p id="p3">Når det skal destrueres udskiller det metangas, hvilket er langt mere skadeligt for miljøet end CO2. Kaffegrums indeholder desuden store mænger væske og det er omkostningskrævende at bortskaffe.</p><p id="p4"><br /><em style="bold">Fra kaffe til kosmetik</em></p><p id="p5">Kaffe Bueno er etableret af tre unge iværksættere fra Colombia.</p><p id="p6">De tre opdagede de skadelige konsekvenser af det omfattende kaffeforbrug og satte sig for at finde en løsning.</p><p id="p7">Derfor har de udviklet et tørresystem i form af en affaldsspand.</p><p id="p8">Den skal placeres i cafeer, hoteller og større kantiner, hvor der er et stort kaffeforbrug. Spanden eliminerer udviklingen af mug.</p><p id="p9">og gør det lettere og dermed billigere at transportere, når fugten er væk.</p><p id="p10">Nar spanden er fuld, indsamles den af allerede etablerede genbrugsfirmaer og sendes til Skandinaviens første kaffe Bio-Raffinaderi. Her har Kaffe Bueno sammen med Danmarks Teknologiske Institut udviklet en proces til udtrækning af den kaffeolie, der er findes i kaffegrumset. Kaffeolie er meget efterspurgt til kosmetikindustrien, da det kan bruges som anti-ageing, fugtighedscreme og UV-beskyttelse.</p><p id="p11">Det resterende kaffegrums kan bruges i bagerisektoren, da det indeholder mange fibre.</p><p id="p12"><br /><em style="bold">Bedre miljø og flere arbejdspladser</em></p><p id="p13">Udover at gøre kaffegrums til en forretning så giver Kaffe Bueno også en håndsrækning til miljøet gennem en reduktion på 340m3 metan-gas pr tons kaffegrums. Målet er i første omgang at bearbejde 11 tons kaffegrums per måned fra næste år.</p><p id="p14">I tillæg skabes der et direkte job og to indirekte jobs for hvert ton grums. Det giver både arbejdspladser I Danmark og mulighed for at eksportere ideen til andre lande der drikker kaffe.</p><p id="p15">Deltagere en blandet skare Deltagerne i Iværksætterprisen 2018 er en blandet skare af iværksættervirksomheder.</p><p id="p16">De beskæftiger sig bl. a. med Virtual Reality, online køb og salg af brugte varer, plakatproduktion, produktudvikling samt træning og rådgivning til luftfartsindustrien.</p><p id="p17">bbark.</p><p id="p1">Det er er vilde og spændende fremtidsvisioner, Amager Øst Lokaludvalg bringer i spil for bydelens fremtid på et borgermøde mandag 25. maj klokken 19.00-21.00 i Prismen i Holmbladsgade. Lokaludvalget har af Københavns Kommune i 2009-2010 fået til opgave at udvikle en bydelsplan i samarbejde med bydelens borgere. </p><p id="p2">Udvalget har netop offentliggjort visionsoplægget 'De 3 visioner', der er udviklet af professionelle arkitekter, planlæggere og antropologer. </p><p id="p3">Oplægget beskriver tre forskellige visioner for fremtidens kyststrækning mod Øresund: +Energibyen, Udflugt til Øresund og Grønne enklaver ved kysten. Og det er hele bydelen, fra Kløvermarken til Hedegårdsvej på den østlige side af Amagerbrogade, der er til debat. </p><p id="p4">'De 3 visioner' skal blot betragtes som starten på en dialog om hele bydelens fremtid, og som led i den dialog vil lokaludvalget på visionsmødet på mandag høre bydelens borgeres meninger og ideer.</p><p id="p5">Aftenen indledes med en præsentation af 'De 3 visioner'. Herefter giver forfatter Peter Olesen et inspirationsoplæg. Og så bliver det muligt at gå i dialog med de enkelte medlemmer fra Lokaludvalget om særlige emner ved caféborde i salen. Her er det også muligt at tilmelde sig en projektgruppe eller opstarte en ny. </p><p id="p6">Visionerne for bydelen handler ikke alene om bygningsmasse og infrastruktur, men også om kultur, miljø, sociale forhold og økonomi. Derfor kan debatten i Prismen for eksempel også handle om en målrettet indsats for en bedre integration af bydelens udsatte grupper. Flere muligheder for fritidsaktiviteter til de unge i bydelen. En styrkelse af indvandrerkvinders mulighed for beskæftigelse. Eller en styrkelse af de grønne og rekreative muligheder i kvarteret.</p><p id="p7">Man kan læse mere om bydelsplanarbejdet på www.bydelsplan.dk.</p><p id="p8"><br /><em style="bold">hahb-l.dk</em></p><p id="p1">Lørdagens opgør i Amagerhallen var BKA-herrernes 15. i indeværende sæson. Ganske vist manglede den sædvanlige livlige opbakning til holdet, da de fleste ungdomsspillere, forældre, frivillige og trænere var til den årlige turnering Lundaspelen på den anden side af sundet, men Jesper Sørensens tropper sprudlede på banen.</p><p id="p2">Ret hurtigt stod det klart, at Åbyhøj-kanonerne ikke var indstillet skarpt nok. De farlige forsøg fra distancen, som ellers er Århusholdets varemærke, blev tæmmet med et aggressivt presspil fra hjemmeholdet, der hurtigt var foran 25-11. Peter Johansen og Matt Cooper fordelte de 19 imellem sig.</p><p id="p3">Johansen var i det hele taget i hopla i første halvleg. Både i gennembrud mod modstanderkurven og i opdækningsspillet satte den store anfører sig tungt igennem gang på gang. Gæsterne kom aldrig i nærheden af at true BK Amagers flydende spil, og ved pausen var scoren 58-36.</p><p id="p4">Der var ganske enkelt et ekstra gear i de amagerkanske ben, og da træfsikkerheden også var pæn, havde BK Amager øget til 78-55 efter tredje periode. I sidste periode satsede Åbyhøj mere fremad banen, og det gav masser af muligheder for fast breaks i den anden retning. Specielt Kristian Norsgaard brillerede i denne periode og kom op på i alt 20 point i den samlede sejr på 104-73 - lige så mange som Matt Cooper, skarpt efterfulgt af Peter Johansen med 18 og Joe Smith med 11.</p><p id="p5"><br /><em style="bold">Medaljechance</em></p><p id="p6">Sejren skabte ekstra luft fra BK Amager på tredjepladsen ned til de nærmeste forfølgere. Da Bakken Bears og Svendborg har nærmest isoleret sig i toppen af Basketligaen, handler det nu om at sikre denne position, der kan give lettere modstandere og hjemmebanefordel i en eventuel kvartfinale. Cheftræner Jesper Sørensen var svært tilfreds med indsatsen:</p><p id="p7">"Jo, det var vel en pligtsejr. Men Åbyhøj er nu et ret farligt hold, når deres skytter rammer dagen. Men det får vi lukket ned for, og så falder de ret hurtigt fra hinanden. 'Man lever og dør for trepointslinjen', siger man - og i dag døde de.</p><p id="p8">Inden sæsonen sagde jeg, at vi har medaljechance. Ligaen er utroligt jævnbyrdig, og vi ligger i den gruppe af hold fra nummer tre til seks, som på dagen kan slå hinanden. Nu har vi et hårdt program, så hvis vi slutter i top tre efter grundspillet, er jeg rigtigt godt tilfreds. Men efter i dag er jeg sikker på, at vi når slutspillet. Når det så kommer dertil, er det en ny snak - en enkelt skade eller en dårlig dag kan afgøre ens skæbne," sagde coach Sørensen.</p><p id="p9">Samtidig i Lund havde de unge baskettalenter fra BKA en udbytterig turnering med hele tre hold i finalerne. Junior damer årgang '93 vandt over Hørsholm med 31-20, mens junior damer '92 også besejrede Hørsholm - dog efter en tættere kamp med resultatet 27-26. Drengene spillede mod Alba Berlin og tabte med mindst mulig margin, nemlig med 44-43.</p><p id="p1">220.000 kroner. Det er den portion af godt en million kroner, som Team Copenhagen uddelte til 12 klubber forrige tirsdag, der går til Amager. Volleyball og judo får et løft.</p><p id="p2">Amager Volleyball Klub (AVK) modtog 120.000 kroner til aflønning af talentkoordinator, bedre sportslige rammer for talentafdelingen og trænerudvikling. AVK er Danmarks største volleyballklub og tilbyder volleyball til personer i alle aldre og på alle niveauer. Klubben har oplevet stor fremgang på talentudviklingssiden, hvor to af klubbens ungdomshold har formået at blive danske mestre.</p><p id="p3">AVK vil i de kommende år rette fokus imod klubbens talentafdeling, herunder udviklingen af talenttrænere, etablering af en elitekultur i klubbens ungdomsafdeling, forøgelse af træningsmængden og samarbejde med naboklubber. Projektet har navnet 'Talent Team Amager - Østdanmarks bedste talentudvikling'. Ambitionen er at udvikle landsholdsspillere af begge køn, og de sportslige målsætninger er på sigt at vinde medaljer ved DM for U/15, U/17 og U/19-hold for både drenge og piger hver sæson.</p><p id="p4"><br /><em style="bold">Judo-kraftcenter</em></p><p id="p5">Amager Judo Skole og Judoklubben Mitani modtog sammen 100.000 kroner til træneraflønning i forbindelse med kraftcentertræning, rejseomkostninger og administrative opgaver. De to judoklubber Mitani og Amager Judo Skole etablerede for snart to år siden et kraftcenter på Amager, som skulle sikre en fortsat udvikling af de to klubbers bedste kæmpere. De to klubber har gennem mange år være dominerende inden for dansk judo og har produceret en lang række danske mestre i både ungdoms- og seniorrækkerne.</p><p id="p6">Kraftcentret, som blev etableret med støtte fra Team Copenhagen, har som hovedformål at sikre træning på så højt niveau som muligt for klubbernes kæmpere. Kraftcentrets fokus er på udvikling af de to klubbers største talenter, men træningen er også åben for andre københavnske og sjællandske judoklubber. </p><p id="p7">Klubberne det seneste år opnået nationale og internationale resultater som aldrig før. Den kommende sæsons målsætninger for de to klubbers kæmpere er at kvalificere sig til blandt andet junior EM, U/23 EM, junior VM, ungdoms OL og senior EM.</p><p id="p8">Det er 13. gang, Team Copenhagen uddeler støtte siden opstarten i april 2004. Den selvejende fond under Københavns Kommunes fond uddeler støtte tre gange om året. Sidste år uddelte Team Copenhagen støtte for næsten to en halv million kroner. Støtten skal være med til at skabe optimale vilkår for de københavnske eliteidrætsudøvere. Målet er at gøre København til den mest attraktive by i Norden at dyrke eliteidræt i.</p><p id="p1">FESTUDENKØKKENTJANS SUNDBYERNE: 26. til 30. september står i blues-musikkens tegn over hele København, når Copenhagen Blues Festival sender de vemodige toner i omløb for 12. gang.</p><p id="p2">Torsdag 27. september starter Amager Bio løjerne med den californiske multiinstrumentalist David Lindley. Han kendes bedst som ' sideman' for Jackson Browne på dennes klassiske 70' er-plader, og i 2010 udsendte de to det fælles livealbum » Love Is Strange: En Vivo Con Tino « til stor anmelderros.</p><p id="p3">Lindley startede sin karriere som guitarist og violinist i det psykedeliske band Kaleidoscope, der i 1960' erne var en af de første grupper, der brugte orientalske toner i deres sange.</p><p id="p4">I 1968 medvirkede David på Leonard Cohens debutalbum, og det blev hans første skridt som sessionmusiker. Siden har førnævnte Browne haft glæde af Lindleys talent, men han har også spillet med på plader af alle fra Dolly Parton, Ry Cooder, Linda Ronstadt, Crosby &amp; Nash til ikke mindst afdøde Warren Zevon, der brugte Lindley som fast samarbejdspartner gennem hele sin karriere.</p><p id="p5">Den 68-årige strengeekvilibrist har også udsendt soloalbums og specialiserer sig i et hav af instrumenter fra akustisk og elektrisk guitar over mandolin og sitar til eksotiske sager som bouzouki, charango og oud, som han skifter mellem - og fortæller om - under sine koncerter. Dave Lindley optræder solo, så der bliver rig mulighed for at opleve hans talent til koncerten i Bio.</p><p id="p6">Fredag 28. september spiller Walter Trout i Amager Bio.</p><p id="p7">Trout blev født i 1951 og voksede op i et musikalsk hjem i New Jersey. Han startede tidligt med at spille trompet, men skiftede hurtigt til guitar. Han hørte Paul Butterfield Blues Band og Mike Bloomfield, og så var han ' hook'ed on The Blues'. Efter et par år med lokale Jersey-bands drog han i 1973 til Los Angeles. I 1990 udsendte han sit første album med Walter Trout Band, og efterfølgende et par stykker med The Free Radicals. Senest har han indspillet soloplader i eget navn og er netop nu aktuel med cd'en » Blues for the Modern Daze « . Lørdag 29. september klokken 22.00 byder Bios lillebror Beta på danske One-Eyed Mule -americana i en skøn blanding af country, folk, rock og blues. Bandet spiller malende lydlandskaber med vekslende melankolske, tilbagelænede rootsnumre og tempofyldt, støvet rock.</p><p id="p8">Café 5-øren er også med på den blå bølge, når 2x335 indtager Amagerbrogade 170 fredag 28. september klokken 19.00.</p><p id="p9">Duoen består af Torben Rønholt og Peter Klitgård, begge kendt for deres mangeårige samarbejde i trioen The Barflies, men også fra deres 40 år lange karriere i nogle af landets bedste blues bands, blandt andre hos Smalltown, Delta, Blues Train og Krølle Erik.</p><p id="p10">Mike Andersen og Jens Kristian Dam indtager caféen lørdag 29. september klokken 19.00. Med denne duo kan man opleve Andersen synge og spille blues og soul på steder, som ikke rigtigt har plads til Mike Andersens store band. Der er gratis entré til begge koncerten på Café 5-øren.</p><p id="p11">Også Amagerbro Kultur er med i festivalprogrammet.</p><p id="p12">Fredag 28. september klokken 20.00 indtager Thorbjørn Risager Band Kvarterhuset i Jemtelandsgade. Risagers evner som sanger har fået amerikanske kritikere til at ty til Ray Charles og andre stemmegiganter for at finde nogen at sammenligne med. De to seneste album - af i alt seks - » Track Record « og denhelt nye » Dust &amp; Scratches « er produceret af Lars Skjærbæk, som i 2010 fik Ken Gudman prisen.</p><p id="p13">Lørdag 29. september klokken 11.00 er der så blues brunch i Prismen, Holmbladsgade.</p><p id="p14">Her kræser jump og boogie pianist Hans Knudsen, mundharpevirtuos Thomas Melau og superguitarist Ronni Boysen om publikums ører, mens der serveres en gedigen økologisk brunchbuffet.</p><p id="p15"><br /><em style="bold">Vind billetter</em></p><p id="p16">Amager Bladet udlodder i samarbejde med Amager Bio 5 x 2 billetter til både David Lindley og Walter Trout koncerterne.</p><p id="p17">For at deltage i konkurrencen sender du en e-mail med dit navn, adresse og telefonnummer i dagtimerne til jape@b-l.</p><p id="p18">dk inden mandag 24. september klokken 13.00. Skriv ' Blues Festival' i emnefeltet, angiv den koncert, du vil til og svar på spørgsmålet: » I hvilket band startede David Lindley karrieren? « Vinderne får direkte besked på e-mail og skal kvittere for gevinsten inden for to dage.</p><p id="p1">Amager Rotary klub havde tidligere lavet tre lignede projekter, hvor klubben i samarbejde med ShouffRotary klub, Libanon, donerede et vandrensningsanlæg til en hel landsby og de følgende år skaffet ren drikkevand til 32 offentlige skoler.</p><p id="p2">I 2013 blev systemet lavet om ved The Rotary Foundation(THF) i USA, hvor man gik fra Matching Grant hvor den enkle klub kunne få fordoblet deres penge næsten uanset hvilke beløb, stort som lille, der blev indsamlet, til Global Grants, hvor beløbene som minimum skal være på 20.000 dollars.</p><p id="p3">Dette blev et for stort projekt for Amager Rotary klub til at de kunne skaffe alle pengene alene. Da klubberne i 2012-13 via deres præsidenter havde indledt et Ø-møde samarbejde blev der efter lidt startvanskeligheder enighed om at klubberne skulle gå sammen om at skaffe drikkevand til de resterende skoler (omkring 28) og dermed forsyne hele regionens skoler (omkring 65) med vand.</p><p id="p4">Budgettet på dette projekt løber op i mere end 65.000 dollars og skal løbe over to år.</p><p id="p5"><br /><em style="bold">Første skole med rent drikkevand i november</em></p><p id="p6">Den første skole i dette projekt skulle efter planen have rent drikkevand i november sidste år. Amager klubberne havde skaffet pengene i 2014 og efter lang behandlingstid fra TRF er pengene også kommet derfra. Selv sundhedsministeriet i Libanon var inddraget med krav om uddannelse af skolelærerne, inspektørerne samt uddannelsesplaner på at man kunne passe vandfiltrene fremover. Alt dette arbejde er blevet udført uden administationsomkostninger m. m. af Rotarianer Shouffprovinsen i Libanon, der ligger omkring Beirut og består hovedsageligt af bjerge. Hovedbeskæftigelsen er landbrug.</p><p id="p7">Området har faktisk masser af vand, men det er ikke drikkebart på grund af forurening fra netop landbruget.</p><p id="p8">Dette forhold medførte, at der var meget sygdom, især blandt børn, og det var for befolkningen meget dyrt at købe drikkevand på dunke. Forureningen med de store mængder emballage var også et kæmpe problem.</p><p id="p9">Vandanlæggene på skolerne har medført at sygdomme er væsentlig reduceret, mødeprocenten af eleverne er steget og da eleverne får lov til at tage vand med hjem til familierne i genbrugsdunke er det et helt samfund (der er ca 160.000 indbyggere i området svarende til ca. 4 % af libanons indbyggere), der får glæde af projektet i mange år fremover. Som en lille notabene: der er små 5 millioner indfødte libanesere, men nu igennem mange år og især pt. er der over 2 millioner syriske flygtninge i landet. En kæmpe opgave et så lille land står overfor, samtidig med at landet har haftderes egne problemer med krige, terror og lign.</p><p id="p10">Direkte er der dagligt ca.</p><p id="p11">4.000 børn, der med dette projekt får adgang til rent drikkevand.</p><p id="p12">Et lokalt vandrensnings firma har forpligtet sig sammen med de offentlige myndigheder til at servicere alle skolerne således, at der sikres rent drikkevand i fremtiden. Firmaet donerede i øvrigt den libanesiske moms til projektet.</p><p id="p13"><br /><em style="bold">Vil støtte lignende projekter i fremtiden</em></p><p id="p14">Projektet rammer flere strenge i Rotary Foundation med sundhed, sanitet og uddannelse.</p><p id="p15">Når dette projekt er slut er der pt ikke planlagt et nyt, men det er aftalt, at klubberne på Amager også fremover sammen vil støtte lignede projekter, lokalt og i udlandet til gælde for tusindvis af mennesker.</p><p id="p1">Et af de mest spektakulære og omtalte danske byggerier i nyere tid er uden tvivl Amager Bakke, hjemsted for Amager Ressource Center - et gigantisk forbrændingsanlæg med skibakke, klatrevæg og rekreative anlæg på toppen.</p><p id="p2">Trods en lang proces præget af diverse forhindringer, er anlægget nu ibrugtaget, og de offentligt tilgængelige sportsfaciliteter og rekreative områder står næsten færdige. ARC får dagligt henvendelser fra skiløbere, klatreentusiaster og interesserede fra hele verden om, hvornår anlægget åbner for publikum.</p><p id="p3">Amager Bakke kan ses på meget lang afstand, men da der ikke er andre bygninger i umiddelbar nærhed, og husets urlænkeagtige metalfacader ikke rigtigt røber noget om husets skala, er det umuligt at bedømme, hvor enorm bygningen egentlig er, før man står foran den og lægger nakken tilbage for at få det hele med.</p><p id="p4">Grundplanen er groft sagt rektangulær.</p><p id="p5">Mod sydvest rejser Amager Bakke sig i 85 meters højde. Herfra skråner taget kraftigt ned, laver et 90 graders sving, og endnu et, således at skibakken til sidst når terrænniveau for enden af den ene langside. Skorstenen, der er hægtet på højt oppe på den høje gavl, går næsten 130 meter op i luften.</p><p id="p6"><br /><em style="bold">Skicenter og kontorer</em></p><p id="p7">En relativ smal bræmme langs den sydvestlige gavl op gennem alle etagerne er udlagt til bl. a. kontorer og besøgscenter. Hovedparten af den resterende del af det store volumen huser selve forbrændingsanlægget og de tilhørende faciliteter. Anlægget brænder alt det affald, der ikke kan genbruges på en miljømæssig forsvarlig måde og producerer til gengæld strøm og fjernvarme til hovedstaden. Forbrændingsanlægget Amager Bakke er bygget af Amager Ressourcecenter ARC, der i fællesskab ejes af kommunerne København, Frederiksberg, Hvidovre, Tårnby og Dragør. Tagparken Copenhill er en selvstændig enhed, der finansieres af ejerkommunerne og diverse fonde.</p><p id="p8">For enden af bakken ligger en lav bygning, der rummer et skicenter på 600 kvm, hvor gæsterne kan købe skipas, leje udstyr og skifte tøj. Parkeringsområdets belægning fortsætter så og sige og bliver til skicenterets tag, hvor der er terrasse til afterskiing og en scene til koncerter og lignende.</p><p id="p9">Vigtig landinspektøropgave En vigtig forudsætning for et vellykket resultat i så stort og komplekst et byggeri som Amager Bakke er, at der gennem hele byggeprocessen er fuldstændig styr på bygningens geometri og afsætningen af de rigtige mål.</p><p id="p10">- Vi har arbejdet som bygherrens landinspektør i sy-otte år gennem hele byggeprocessen startende med projekteringsgrundlaget i form af situationsplanen, de matrikulære forhold, ledningsforhold osv. Vi har desuden afsat fikspunkter og beregnet afsætningsdata for modulsystemet, forklarer landinspektør Jesper Strandfelt fra Tvilum Landinspektørfirma A/ S.</p><p id="p11">- Der har været rigtig mange forskellige landmålere på byggeriet, da de forskellige entreprenører, ikke mindst betonentreprenøren og stålentreprenøren, har deres egne landmålere. Derfor er det vigtigt, at det fælles udgangspunkt er korrekt. Vores arbejde har blandt andet været løbende at vedligeholde fikspunkter og kotepunkter ud fra vores oprindelige fikspunkter samt at foretage kontrolmålinger.</p><p id="p12">Vi leverer vores målinger til bygherre, som så leverer dem videre til de forskellige entreprenører.</p><p id="p13">Vi har også stået for målingerne i forbindelse med indstøbningsdele til de bærende søjler, som der fra bygherreside har været meget fokus på. Vi har også arbejdet med skiudlejningscenteret, vejadgangen og de matrikulære forhold, og så har vi lavet lidt for Fonden Amager Bakke omkring skianlægget, siger Jesper Strandfelt.</p><p id="p14"><br /><em style="bold">Stor tagpark</em></p><p id="p15">- Vi vandt konkurrencen helt tilbage i 2010, og vi har været arkitekter på administrationsdelen, facaderne, tagdelen og på skicenteret, og så har vi selvfølgelig haft en masse kommunikation med ingeniørerne omkring, hvordan installationerne skulle stackes, så du kunne opnå en tagflade, hvor man kan stå på ski, fortæller Jesper Boye Andersen fra BIG, der er projekteringsleder for de dele af projektet, der forestås af fonden Amager Bakke og projektleder for arkitektdelen på ARC. ARC er bygherre for selve bygningen, administrationsdelen, forbrændingsanlægget og den grønne tagpark, mens fonden Amager Bakke udfører skibakken og står for klatrevæggen og skicenteret.</p><p id="p16">- Selve tagparken er en 9.000 kvm stor skibakke, og så er der 1.000 kvm grønne områder med løberuter og beplantning. Oppe på toppen er der et mindre træningsområde, og under overdækningen kommer der et street kitchen og en udsigtsplatform. På den højeste del af facaden har vi monteret verdens højeste kunstige klatrevæg.</p><p id="p17">Inde bagved kører der en glaselevator, hvorfra du kan se både ud på klatrerne og ind på anlægget gennem de transparente paneler. Selve skibakken tilgår du fra parkeringspladsen, evt. via skicenteret.</p><p id="p18">Der er tæppelifte til de nederste dele af skibakken og en tallerkenlift til det sidste stykke.</p><p id="p19">De forskellige dele af bakken har forskellige hældninger, hvor de stejleste øverst oppe er en sort og en rød piste. Langs facaderne er der betonflugtvejstrapper, som man kan bruge til at komme op og ned, hvis man ikke er der for at stå på ski. Selve skibakken har en kapacitet på ca. 200 mennesker, mens hele taget har en kapacitet på ca. 1.500 mennesker, forklarer Jesper Boye Andersen.</p><p id="p20">Facader i ubehandlet alu - Huset er for en stor dels vedkommende en stålkonstruktion baseret på et ti meter grid. Også facaderne kører i et ti meter stålgrid.</p><p id="p21">Visse dele af væggene er af beton, især i den lave ende, og hele taget er i beton. Omkring halvdelen af facadearealet er i glas, mens resten er beklædt med 1,2 meter høje og 3,33 meter lange kasser i ubehandlet aluminium med skrå forkanter. De skal dels signalere husets industrielle formål og dels skabe en facade, der er levende og skifter farve henover hele døgnet. Det er vores tanke, at der skal plantes sedum i fordybningen på oversiden af hver kasse, så facaden på sigt begrønnes, siger Jesper Boye Andersen.</p><p id="p22">- Da der er tale om et industrielt anlæg, er der en masse installationer, som perforerer tagfladen. Alle vertikale strukturer på taget bliver inddækket med planter og træer, så det bliver helt grønt, nærmest som en skov på sigt. Skibakken bliver beklædt med kunstsne-måtter med græsgrønne børster og kan bruges året rundt. Da taget ikke er isoleret, vil eventuel rigtig sne ret hurtigt smelte væk, forklarer Jesper Boye Andersen.</p><p id="p23">For at gøre skibakken så udfordrende som muligt, hælder taget i alle mulige retninger, hvilket har stillet store krav til aktørerne, heriblandt Spæncom A/ S, som står for leverancen af huldæk og vægge.</p><p id="p24">- For os er det et spændende projekt, som simpelthen ikke havde været muligt at gennemføre uden brug af en 3D model, da der ikke er nogle af huldækkene, som har samme hældning eller placering, fortæller Spæncoms projektleder Henrik Jensen.</p><p id="p25">- Vi har leveret huldækkene til taget og til kontordelen, hvor dækkene hele vejen op fra 1. til 10. sal er 32 cm tykke huldæk. Vi har også stået for elementerne til den betonvæg, der adskiller kontordelen fra forbrændingsanlægget.</p><p id="p26">Desuden har vi leveret diverse indskudte huldæk i bygningen og seks-ti vægelementer, der bruges til at adskille den høje del af skibakken og børnebakken nederst, forklarer Henrik Jensen fra Spæncom.</p><p id="p27"><br /><em style="bold">Solid tagmembran</em></p><p id="p28">Eurotag Danmark A/ S har leveret tagmembraner til Amager Bakkes tag, mens selve tagarbejdet er udført af Multi Tag Entreprise A/ S.</p><p id="p29">- Membranen er lagt direkte oven på tagets betonkonstruktion, der er primet først for at sikre, at membranen kan binde på underlaget.</p><p id="p30">Belægningen er i ét lag, og den er fuldsvejst til underlaget og svejst i overlæggene, siger Regionssalgschef Kenneth Sandbye fra Eurotag.</p><p id="p31">- Der er valgt en 5 mm tyk Derbigum GC membran til opgaven på grund af dens store gennembrydningsstyrke.</p><p id="p32">Det er en meget stærk membran, der skal kunne tåle, at der støbes trapper, anlægges skibakke, plantes træer og arbejdes oven på den.</p><p id="p33">Derbigum GC er sammensat af en særlig modificeret bitumen af ædle polymerer - APP af høj kvalitet også kaldet TPO og to separate armeringslag, glasfibervæv &amp; polyesterfilt. Det har jo været en meget speciel opgave med det høje, skrånende tag, så Multi Tag har fået lavet specielle brændervogne med elspil for at kunne styre det deroppe, og specielle vogne til at transportere materiel op og ned på taget, fortæller Kenneth Sandbye.</p><p id="p34"><br /><em style="bold">Åbne kontorrum</em></p><p id="p35">Den højeste gavl på Amager Bakke er udlagt til kontorarbejdspladser og andre faciliteter. Der er relativt set tale om en smal skive af bygningen, men på grund af kompleksets samlede størrelse, er der alligevel tale om meget store rum på hver etage. Rummene går i bygningens fulde bredde fra stueplan og op til og med 10. sal.</p><p id="p36">- Vi kommer ind ret sent i projektet i 2015 efter at have vundet en lille indbudt konkurrence. Vores opgave var at hjælpe ARC som organisation med at få deres 70-80 kontorarbejdspladser organiseret over fem etager, og disponere dette samlede areal ift. fordeling af møderum og ad hoc rum og proportioneringen af disse rum i samspil med bygningens arkitektur med skrånende lofter og den særlige facadeinddeling. I vores oplæg lå også, at vi skulle køre en proces med en styregruppe og dele af ledelsen, så vi kunne få afdækket deres behov, fortæller partner i arkitektfirmaet Mtre ApS, Anne Sarto.</p><p id="p37">- Placeringen af elevatorer, toiletter, tekøkkener og skakte langs bagkanten af hver etage ind mod anlægget var givet på forhånd, men ellers var etagerne helt åbne.</p><p id="p38">Reception, et større møderum og nogle sekundære faciliteter er placeret i stueetagen. Femte og sjette sal indeholder enklaver af kontorarbejdspladser i de mindre åbne lommer, der opstår ved at inddele det store langstrakte rum med jævnt fordelte enkelte ad hoc rum og møderum af varierende størrelse. På sjette sal var det fastlagt, at kontrolcenteret skulle ligge, fordi der er gennemkig til rummet fra syvendesalen, som huser kantinen, mens ottende og niende rummer flere kontorarealer. På 10.</p><p id="p39">etage findes et meget stort møderum med en fantastisk udsigt, og her kommer et separat projekt indeholdende ARC's besøgscenter.</p><p id="p40">Etagerne fra første til fjerde sal rummer lager og motionscenter, og så er der to etager med ledig plads, siger Anne Sarto.</p><p id="p41">Bæredygtige kontorer - Den enkelte kontoretage er som udgangspunkt et meget langstrakt og stort rum, så vi endte med en løsning hovedsageligt bestående af små pods - fritstående rum - der gennem sin placering skaber nogle mindre lommer, hvor de oplevede rum ikke er så store, men hvor fornemmelsen af ét samlet etagerum og stor transparens stadig beholdes. Nogle af rummene er fritstående, mens andre knytter an til facaderne.</p><p id="p42">Facaden er flettet, så nogle dele har vinduer, mens andre partier er lukkede, så vi har forsøgt at udnytte adgangen til facaden bedst muligt i detailindretningen, siger Anne Sarto.</p><p id="p43">- Rummene har nogle meget præcise overflader med betongulv og alu-lofter, som vi i de udlagte rum har kontrasteret med dørpartier i form af varme træskiver i fyr i rummets fulde højde. Disse fremhæver ligeledes lofthøjden og skaber en rytme ned gennem etagerummet.</p><p id="p44">Rummene er ellers i glas for at bevare åbenhed og transparens, men har udvalgte steder en let folie, der imiterer dis og skyer, for at skærme for ind-og udsyn.</p><p id="p45">- Vores opgave var ligeledes selve inventardelen og den samlede indretning inkl. farver og over-flader, og her besluttede vi sammen med ARC, at vi skulle sætte en række parametre op for bæredygtighed i materialevalget. I de undersøgelser vi lavede, fandt vi ud af, hvor vigtigt materialevalget er, når det skal handle om bæredygtighed i bredere forstand end blot at vælge et Svanemærket produkt.</p><p id="p46">Vi har derfor fravalgt materialer som melamin og laminat, og satset på naturmaterialer som eksempelvis linoleum, gummi og træ, der holder længe og kan vedligeholdes.</p><p id="p47">Så ARC har fået et rigtig fint materialeniveau på grund af bæredygtighedsvinklen, uden at det er blevet en meget dyr løsning, fortæller Anne Sarto.</p><p id="p48"><br /><em style="bold">BYGGEFAKTA Amager Bakke</em></p><p id="p49">Vindmøllevej 6, 2300 København S Bygherre: I/ S Amager Ressourcecenter Bygherrerådgiver: Bascon A/ S Totalrådgiver: Moe A/ S Arkitekt: BIG, Bjarke Ingels Group ApS Storentrepriser: G. V. L. Entreprise A/ S, Kemp &amp; Lauritzen A/ S, NCC Danmark A/ S m. fl.</p><p id="p50">Ingeniører: Rambøll Danmark A/ S, Cowi A/ S Landskabsarkitekt: SLA Indretningsarkitekt: MTRE ApS Areal: 41.000 kvm Byggesum: ikke oplyst Byggeperiode: marts 2013 - oktober 2018.</p><p id="p51"><br /><em style="bold">Intelligente installationer</em></p><p id="p52">ARC har som en del af sin grønne profil et intelligent energistyringssystem.</p><p id="p53">Som el-entreprenør har CR Electric A/ S blandt andet udført selve elinstallationerne med 800A-hovedfordeling via kanalskinne lodret i skakt. Herfra forsynes tavler på hver etage til effekt-og belysningsinstallationer.</p><p id="p54">CR Electric har også leveret og installeret alle de styringsanlæg og systemer, der hører til en moderne administrationsbygning, herunder KNX belysningsstyring, sikkerhedsbelysning, ADK, UPS-anlæg, PDS-kabling og fiberforbindelser, fortæller direktør i CR Electric Tonny Rosenbom.</p><p id="p55">.</p><p id="p56"><br /><em style="bold">Lydisolerende gulve</em></p><p id="p57">- Det er jo ret usædvanligt, at kontordelen er bygget direkte sammen med et anlæg af den slags, så man har gjort meget ud af at dæmpe støjen i kontorerne og lydisolere ind til produktionsanlægget med meget tykke vinduer og en masse lydisolering i lofterne. Vi har leveret og monteret vores Vikacell 400 løsning med lyddæmpende klodser til lydisolering af gulvene til kontordelen.</p><p id="p58">Vikacell er en microcelle opbygget af elastomer, som er ekstra fleksibel. Den kan klare helt op til 75-80 pct. komprimering i modsætning til konkurrerende produkter, der måske kan komprimere 10 pct., så det er et ret unikt produkt på markedet, fortæller Jens Junker fra IAC Nordic A/ S.</p><p id="p59">- Der er ca. 400 kvm betongulv pr. etage, der er støbt i omkring 19 felter i 80 mm tyk beton ad flere omgange for at undgå revner. Hver felt er støbt for sig som en flydende platform, der lydmæssigt er helt afkoblet fra resten af bygningen. Vi udlægger Vikacell klodserne i et specielt mønster på gulvet alt efter planløsningen og belastningen i form af udstyr, skillevægge osv. Herefter lægges gulvplader og så en folie, som forhindrer betonen i at løbe ned mellem samlingerne og " kortslutte" lydisoleringen. Der må slet ikke være kontakt mellem betonen og de øvrige dele af bygningen. Ud fra specifikationerne, der her sagde, at gulvet skulle have en egenfrekvens på under 10 Hz, går vi ind og beregner den nødvendige hårdhed og dimensionerne på klodserne, forklarer Jens Junker.</p><p id="p60"><br /><em style="bold">Lyd-og branddøre</em></p><p id="p61">Trehøje Døre A/ S har leveret de indvendige døre til de sektioner af bygningen, der ikke omfatter selve anlægget, det vil sige kontorer og besøgscenter fra første til tiende etage samt omklædningsrum.</p><p id="p62">- Der er tale om almindelige glatte, hvide pladedøre med hvide rammer og nogle enkelte glasdøre i kontorarealerne - i alt ca. 150 døre. Der er mange lyddøre med en lydreduktion på 35 og 40 db og branddøre BD30 og BD60, oftest i en kombination alt efter placering.</p><p id="p63">Det har været vigtigt at skærme kontorer og oplevelsesdelen lydmæssigt fra maskinrummet, forklarer Lars Grønkjær fra firmaet.</p><p id="p64">- En af grundene til at man har valgt vores produkt er, at man har gjort meget ud af, at redningsåbningerne skulle være i orden alle steder. Vi leverer døre i 9M og 10M, der kan fungere som redningsåbninger også for handicappede, så vi har kunnet løse det problem i størstedelen af situationerne, siger Lars Grønkjær.</p><p id="p1">Bogens titel siger allerede en del: ' Ama'rkanske godnathistorier'.</p><p id="p2">Det handler om Amager, og det er for børn.</p><p id="p3">Men så enkelt er det alligevel ikke. Bogen skrives af to forfattere, der har forskellige tilgange til deres stof.</p><p id="p4">Trine Jerichau Roslev er uddannet historiker, mens Boris Boll-Johansen er illustrator, grafiker og børnebogsforfatter.</p><p id="p5">De to forfattere har hver skrevet cirka ti historier om Amager. Derefter har de flettet historierne sammen, så man skiftevis læser røverhistorier og sande historier.</p><p id="p6">" Hvis man gør det ordentligt, kan denne sammenfletning i sig selv faktisk levere en del underholdning. Men man skal ikke tage fejl: Vi har brugt meget tid på at snakke sammen om hvordan, vi skulle gribe sagen an," siger Boris Boll-Johansen.</p><p id="p7">Godt omkring på øen Trine Jerichau Roslev skriver blandt andet om sildemarkedet i Dragør i middelalderen, og om hollænderne, der kom til øen i 1500-tallet. Men også om nyere lokaliteter som Ballonparken og Islands Brygge.</p><p id="p8">" Som historiker vil man vel altid være tilbøjelig til at mene, at der gemmer sig interessante historier over det hele. Men Amager har altså meget at byde på, og det var ikke nemt at vælge de bedste historier, må jeg sige. Men vi endte med at gå frem efter et kriterie, der hed: Lad os komme godt omkring i tiden, altså den historiske tid, og lad os også komme godt omkring på øen, syd og nord, vest og øst.".</p><p id="p9"><br /><em style="bold">Borgmester gennem alle tider</em></p><p id="p10">Boris Boll-Johansen har valgt at have en gennemgående figur: Borgmesteren af Amager.</p><p id="p11">" Og ham er jeg altså blevet ret vild med. Han er en uheldig helt, fuld af fejl, misundelse og håbløse ambitioner, men alligevel ganske elskelig.</p><p id="p12">Han vil så gerne gøre noget godt for sin ø, men han kommer altid noget uheldigt af sted. Det plager ham lidt." En af historierne handler om 8Tallet i Ørestad Syd.</p><p id="p13">" Ja, man skulle måske ikke lige tro det, men formen på den fantastiske bygning skyldes faktisk, at borgmesteren af Amager engang i slutningen af 1500-tallet hjalp de relativt nytilflyttede, skøjteglade hollændere med at lave en skøjtebane. Det var jo smart at lave et 8-tal, mente borgmesteren." På spørgsmålet om, hvordan borgmesteren kan optræde i 1500-tallet og senere også i nutiden, svarer Boll-Johansen: " Jamen, det har da også undret mig. Men sådan er det vel med tidløse figurer." Læserne får medejerskab Makkerparret har lavet bogen gennem crowdfunding.</p><p id="p14">108 bidragsydere har gennem crowdfunding-sitet Boomerang.dk støttet bogudgivelsen med i alt 35.000 kroner.</p><p id="p15">Bidragsyderne kunne samtidig sikre sig en bog og postkort og plakater.</p><p id="p16">" Det er jo en af ideerne med crowdfunding. At man mobiliserer folk, giver dem medejerskab af bogen. Og vi fik masser af opbakning fra ama'rkanerne. Vi mener jo sådan set også, at det er deres bog," siger Trine Jerichau Roslev.</p><p id="p17">På facebooksiden ' Ama'rkanske godnathistorier -crowdfunded børnebog om Ama'r' kan man læse om den kommende reception, læse smagsprøver og se billeder fra bogen mv. ASe også forlagets hjemmeside: www.kloerkonge.dk.</p><p id="p18"><br /><em style="bold">VI ANBEFALER</em></p><p id="p19"><br /><em style="bold">20.10</em></p><p id="p20">ET ORD ER ET ORD Står du og mangler et ord? Så kom og køb lige præcis det ord, du har brug for! Butikken er åben og har masser af ord på lager. Gode ord. Rare ord. Legeord. Frække ord. Korte ord.</p><p id="p21">Billige ord. Vrede ord, som ligger i vredekassen, og som ikke må lukkes ud. Ord som rimer. Ord som kan sættes sammen og pilles fra hinanden. Dyre ord, som koster mange penge. Det dyreste ord er så dyrt, at ingen har råd til at købe det. Man kan kun forære det væk.</p><p id="p22">Et ord er et ord. 20. oktober kl. 10.00 -11.00. Organiseret af Amager Børneteaterfestival og Ørestad Bibliotek, Arne Jacobsens Allé 19. Billetter via billetto.dk. Fra 4 år.</p><p id="p23"><br /><em style="bold">26.10</em></p><p id="p24">HAABET -ET FORFATTERFOREDRAG AF MICH VRAA Forfatteren Mich Vraa vil fortælle om sit arbejde med romanen HAABET.</p><p id="p25">Haabet -Et forfatterforedrag af Mich Vraa. 26. oktober klokken 19: 00 -21: 00. Arrangeret i samarbejde med Amar: litt. Organiseret af Liv i Sundby og Ørestad Bibliotek.</p><p id="p26">Arne Jacobsens allé 19. Find billetter: place2book.com. Pris 50 kr. Medlemmer af Liv i Sundby 30 kr.</p><p>Bølgerne går højt på Facebook, og modstanderne af et byggeri på Amager Fælled står tættere sammen, efter By &amp; Havn mandag kørte maskiner over den kommende byggegrund for at tynde ud i beplantningen. Vi tager stor hensyn til naturen, lyder det fra By &amp; Havn.<br /></p><p id="p1">Modtag en e-mail, når Alexandra Justice har skrevet en ny artikel Modtag en e-mail, når Peter Burhøi har skrevet en ny artikel</p><p id="p2">Klokken er 14:40, og solen står højt over Amager Fælled. En gruppe mennesker står samlet ved det, de kalder strandengen   det stykke af Amager Fælled lige over for Sundby Station, hvor By &amp; Havn lægger an til at bygge det nye Ørestad Fælled Kvarter.</p><p id="p3">Selv om de tilstedeværende er drevet hertil af en fælles frustration og vrede, er samtalen rolig mellem cykler og barnevogne, og stemmerne overdøves af og til af de gennemkørende metroer på den anden side af gaden. På et banner med bogstaver i alle regnbuens farver understreger ordene »FÆLLES OM FÆLLEDEN« et forenet budskab, mens et andet opfordrende uddyber:»BEVAR KØBENHAVNS GRØNNE LUNGE« .</p><p id="p4">Mandag begyndte By &amp; Havn at rydde vegetation for at skabe plads til nogle jordboringer. Boringerne sker i forbindelse med, at By &amp; Havn og pensionsselskabet PensionDanmark er gået sammen i et fælles projektselskab, der skal udvikle denne sidste del af Ørestaden med Ørestad Fælled Kvarter lige ved Sundby Station.</p><p id="p5">Ifølge By &amp; Havn er boringerne en del af en såkaldt VVM-redegørelse, som kommunen har udbedt sig. En VVM-redegørelse er blandt andet en vurdering af det kommende byggeris påvirkning af miljøet.</p><p id="p6">De seneste uger er tonen skærpet fra modstanderne af Ørestad Fælled Kvarter. Ifølge modstanderne vil byggeriet gå ud over fredede dyre- og plantearter. Engen er et tidligere fredet område, hvor jorden ifølge Danmarks Naturfredningsforening ikke har været pløjet i 5.000 år, og hvor dyre- og plantelivet derfor er ekstra rigt.</p><p id="p7">By &amp; Havn har derfor været under skarp beskydning fra en gruppe københavnere, der nu også anklager dem for at bruge jordprøverne som en undskyldning for at rydde området en tand for tidligt. Lokalplanen for området besluttes nemlig først efter kommunalvalget til november, hvor de gør sig håb om, at byggeriet kan stoppes.</p><p id="p8"><br /><em style="bold">En kamp for demokratiet</em></p><p id="p9">En af de tilstedeværende ved dagens mini-demonstration er Lene Måneblomst, som har brugt Amager Fælled meget i de fire år, hun har boet på Islands Brygge. For hende er der et stort paradoks i, at man i forbindelse med en VVM-redegørelse fjerner store dele af et naturområde, som huser liv.</p><p id="p10">»Mange af de arter af frøer, der lever herude, er blevet fredet for mange år siden. Det samme gælder deres levested. Og deres levested er jo lige netop der, hvor de nu kører rundt med maskiner for at komme i gang med den her undersøgelse, som, de påstår, skal være med til at fastslå, om området faktisk skal bevares. Så dyrene bliver også slået ihjel. Når demokratiet har besluttet, at noget er fredet, kan man ikke bare overse det. Men fredningen bliver ikke respekteret, og det kan virkelig få mig op af stolen. Derfor er jeg her nu,« siger Lene Måneblomst.</p><p id="p11"><br /><em style="bold">(Artiklen fortsætter under billedet...)</em></p><p id="p12">»Normalt er jeg ikke så frembrusende, for jeg mener som udgangspunkt, at man kan snakke sig frem til løsninger. Men det er lige før, at jeg er parat til at lægge mig foran de biler, for det er ikke i orden, det her.« </p><p id="p13"><br /><em style="bold">Kampen om Amager Fælleds natur spidser til</em></p><p id="p14">Der bor ganske rigtigt fredede dyrearter på engen - blandt andet den spidssnudede frø - men selve området er ikke fredet.</p><p id="p15">Lene Måneblomst er ikke den eneste, der er klar til fysisk at stille sig i vejen for By &amp; Havns arbejde.</p><p id="p16">Undervejs i mandagens udtynding af områdets beplantning blev politiet tilkaldt, da By &amp; Havn fandt, at en person, der var mødt op for at demonstrere mod rydningen, bevægede sig tæt på den maskine, der stod for fældningen. En samtale mellem Frej Schmedes, som demonstranten hedder, og en specialarbejder ansat af By &amp; Havn endte med en hævet langemand fra den sidste til den første. En episode, som han tog på video og efterfølgende delte på Facebook.</p><p id="p17">Mens nogle i gruppen Amager Fælleds Venner, der især huser personer, der lige nu kæmper mod byggeriet, fandt fingeren forargelig, forsvarede andre, at specialarbejderen blot gør sit arbejde derude, og at det ikke er hende, man skulle gå efter.</p><p id="p18">Frej Schmedes er, ligesom Lene Måneblomst og 4.944 andre mennesker, medlem af Facebookgruppen » Amager Fælleds Venner « , der kæmper for at bevare Amager Fælled, og som blandt andet også stod bag dagens spontane mini-demonstration og tidligere demonstrationer for bevarelsen af området.</p><p id="p19">Efter episoden mellem ham og By &amp; Havns specialarbejder skrev han på Facebook:</p><p id="p20">»By &amp; Havn giver fuckfinger til Amager Fælleds Venner.</p><p id="p21">Her viser By &amp; Havn deres sande holdning til os borgere, der vil beskytte den bynære urnatur, der huser fredede arter.</p><p id="p22">Dette var efter at de tilkaldte politiet, da jeg filmede deres brutale øddelæggelser af strandengen og dens truede og fredede arter.</p><p id="p23">Politiet medgav mig, at jeg har ret til at filme og være på det offentlige naturområde, men at deres bulldåser af en "buskrydder" der grinder træer og orkideer og efterlader lemlæstede frøer og mast traktosespor, var så farlig, at jeg skulde holde en afstand på 20 meter.</p><p id="p24">Mange fredede insekter, padder og andre arter er slagtet i dag af #ByogHavn. #STOPbyoghavn!!! #PasPåPadderneFrankJensen #ViBorHer #BevarAmagerFælledstop dem ved kommunalvalget!« </p><p id="p25">Kampen om Amager Fælleds natur spidser til!</p><p id="p26">Flere forholder sig kritisk til håndteringen af jordprøverne</p><p id="p27">I går satte de Radikale, der også kæmper mod byggeriet, spørgsmålstegn ved, om det nu også er nødvendigt at pløje så meget vegetation ned for at tage nogle jordprøver.</p><p id="p28">Tommy Petersen, de Radikales gruppeformand, har bedt overborgmester Frank Jensen forklare sig.</p><p id="p29">Hos By &amp; Havn afviser udviklingschef, Rikke Faaborg Jarmer, at man er gået tidligt i gang med jordprøverne.</p><p id="p30">»Vi er blevet bedt om at lave denne VVM-undersøgelse, og i den forbindelse er vi nødt til at foretage disse boringer. Vi mener ikke, at vi er gået tidligt i gang,« siger Rikke Jarmer og understreger, at det har været vigtigt for By &amp; Havn i hele projektet at respektere naturen.</p><p id="p31">»Det har været vigtigt for os at kigge på, hvordan vi kan få et byområde som Ørestad Fælled til at gå i samspil med naturen. Det har været hele fokusset i vores udvikling af den kommende by. Hvordan kan vi bedst muligt bevare de naturværdier, der er i området? I forhold til hele det her arbejde, der har foregået nu, er det vigtigt at se på den samlede økologiske funktion i området. Det er ikke vores eller vores rådgiveres vurdering, at byggeriet påvirker områdets varige økologiske funktion negativt,« siger hun.</p><p id="p32">Så efter byggeriet vil der så være plads til de fredede dyr?</p><p id="p33">»Ja. I den vestlige del af området vil der for eksempel være en spredningskorridor, så frøerne kan vandre. Det er der blevet taget stor højde for i udvælgelsen af vinderprojektet,« siger udviklingschefen og kommenterer på den modstand, hun oplever mod projektet.</p><p id="p34">»Jeg synes, at den største misforståelse er, at det lyder som om, vi bygger på hele Amager Fælled. Med Ørestadsloven fra 1994 er der udlagt et byggefelt, som samlet er på seks procent af Amager Fælled. Så det er en lille del. Og de naturværdier, som diskuteres, dem forsøger vi at bevare så meget som muligt. Det er ikke sådan, at de naturværdier kun er lige inden for det område, hvor byggeriet er,« siger Rikke Faaborg Jarmer.</p><p id="p35">Kampen om byggeriet på Amager Fælled, som udgør den sidste etape af byggeriet i Ørestaden, har stået på i flere år. Men debatten blev intensiveret med en meningsmåling i Berlingske i slutningen af juni, der viste, at det ikke er usandsynligt, at der på den anden side af den kommende kommunalvalg i København vil være et flertal bestående af EL, Alternativet, R og SF, der alle ønsker at stoppe byggeriet.</p><p id="p36">Artikel er opdateret kl. 13:13. Berlingske har rettet enkelte faktuelle fejl. Tidligere fremgik det blandt andet, at omtalte eng er fredet. Dette er ikke tilfældet. Derudover er en kommentar fra projektchef i By &amp; Havn for Ørestad Fælled Kvarter, Rikke Faaborg Jarmer, blevet tilføjet.</p><p id="p37">Det samlede areal på Amager Fælled er ca. 318 ha   svarende til 3.180.000 m2.</p><p id="p38">Det samlede areal på Kalvebod Fælled er ca. 2.000 ha   svarende til 20.000.000 m2.</p><p id="p39">Projektområdet til Ørestad Fælled Kvarter, der er afgrænset i Lov om Ørestadsloven af 1992, er ca. 19 ha, svarende til 187.000 m2. Det udgør dermed cirka seks pct. af Amager Fælled.</p><p id="p40">Ørestadsarealet som fastlagt i »Lov om Ørestaden m.v.« , 1992, er på 310 ha   svarende til 3.100.000 m2.</p><p id="p41">Kilde: By &amp; Havns notat om Ørestad Fælled Kvarter.</p><p id="p1">THISTED : Der plejer at stå " Happy" på et skilt ved indgangen til Lone Blander Enevoldsens kolonihave.</p><p id="p2">Men det faldt ned en dag og er nu blevet smidt væk.</p><p id="p3">-Det er måske ret symbolsk, filosoferer indehaveren af have nummer 49 i foreningen ved navn Amager midt i Thisted. For på det sidste har det været med blandede følelser, hun har besøgt sig have.</p><p id="p4">Ikke mindst efter at hun i sidste uge fik meddelelsen om, at haveforeningens bestyrelse nu kaster håndklædet i ringen.</p><p id="p5">-Det er en sorg for mig.</p><p id="p6">Mentalt betyder det rigtig meget for mig at have den her have, siger Lone -der er førtidspensionist, og bor i lejlighed få hundrede meter fra kolonihaveforeningen mellem Nørregade og Thisted Å.</p><p id="p7"><br /><em style="bold">Opløsning på dagsordenen</em></p><p id="p8">Bestyrelsen har indkaldt til generalforsamling torsdag 4. maj -med opløsning af foreningen på dagsordenen.</p><p id="p9">Det sker efter at formanden, Hans Jørgen Thomsen, forgæves har forsøgt at få en aftale med ejeren, Henrik Bojsen Jensen, om køb af den godt 10.600 kvadratmeter store grund.</p><p id="p10">Kolonihaveforeningens 25 år lange lejekontrakt udløber 1. maj. Henrik Bojsen Jensen har sagt nej at forlænge den, og i sidste uge afviste han et købstilbud på 1,4 mio. kr. Efter hvad Thisted Dagblad erfarer, forlanger ejeren 2,1 mio. kr. for den grund, som han tilbage i 2006 erhvervede for 750.000 kr.</p><p id="p11"><br /><em style="bold">Slaget ikke helt tabt endnu</em></p><p id="p12">Slaget er dog endnu ikke helt tabt for den 126 år gamle kolonihaveforening. Det mener Preben Jacobsen, formand for Kolonihaveforbundet: -Som situationen er, kan bestyrelsen ikke gøre andet end at indkalde til generalforsamling med forslag om at opløse foreningen. Men det kan stadig godt være, at det falder i hak med en løsning, selv om det ligger på kanten, siger han.</p><p id="p13">Preben Jacobsen forsøgte sig mandag endnu en gang med en politisk kontakt i Thisted og havde en snak med Kaj Kirk (DF), formand for klima-, teknik og miljøudvalget for at sondere mulighederne for kommunal medfinansiering.</p><p id="p14">-Her og nu er der ikke nogen penge. Men jeg har stor sympati for kolonihaverne.</p><p id="p15">Det er et åndehul psykisk og psykisk, som i sidste ende er en kæmpe fordel for kommunen, siger Kaj Kirk.</p><p id="p16"><br /><em style="bold">Overvejer crowdfunding</em></p><p id="p17">Lone Blander Enevoldsen er -naturligvis -helt enig: -Det er sundhedsfremmende for mange mennesker, siger hun -der selv har haft meget glæde af at kunne tage sine børnebørn med ned i " Mormors kolonihavehus".</p><p id="p18">Allerede for nogle år siden gik Lone Blander Brechen i spidsen for at bevare Amager -med bl. a. en underskriftsindsamling.</p><p id="p19">Nu er hun tilbøjelig til at give op. Men på den anden side er hun også parat til at være med til at gøre et sidsteøjebliks forsøg på at redde den stedet. Eventuelt med en såkaldt crowdfunding, hvor mange via sociale medier bliver bedt om at bidrage.</p><p id="p20">-Jeg har snakket med hundredvis af mennesker.</p><p id="p21">Og alle er enige om, at han skal da ikke have lov at bygge her, siger Lone Blander Enevoldsen.</p><p id="p1">Sent i maj måned står syrenerne lilla og hvidt sprudlende ved Langelinje, masterne i den hesteskoformede lystbådehavn gnistrer af sollys. Kastellet er en lysende grøn stjerne.</p><p id="p2">Trukket væk fra havet ligger Søerne omkranset af kastanjetræer, deres kroner fletter sig ind i hinanden. Lysene er allerede faldet, eller de er lige ved det: Stierne er overdrysset med små hvide blomster, hvis midte, hvis man ser efter, afslører sig som pink.</p><p id="p3">Men nu, mens jeg skriver dette, er det midt i november. Jeg sidder i min lejlighed på Christianshavn. Klokken er halv fire om eftermiddagen, det har regnet, siden jeg stod op i morges, og det ser ikke ud til at holde op i dag. Frosten har vi på dette tidspunkt endnu ikke haft i København, vi er for tæt på havet. Vandet ligger som et gråt, uldent tæppe om byens skuldre.</p><p id="p4">Den vinter, jeg flyttede til Christianshavn, var kanalerne frosne. Jeg flyttede ind 1. februar, og i løbet af måneden blev isen tykkere og tykkere. De første dage i lejligheden havde jeg kunnet høre Havnerundfarten uden for mine vinduer.</p><p id="p5">Hver gang de passerede, fortalte guiden om Vor Frelsers Kirke, kirkens gyldne tårn. Nogle dage efter var lyden forstummet, sejladsen indstillet, og sådan var det i mange uger. Min første vinter i den gamle fæstningsby var fuld af is og sne og stilhed. Min sambo og jeg satte hver aften en skål eller gryde med vand ud på altanen, morgenen efter kunne vi vende bunden i vejret på den, og ud gled en islygte. Vi havde lygter i alle størrelser og former den vinter, til sidst kunne vi knap gå ud på altanen for bare is. Siden fulgte et forår som det, jeg netop har beskrevet: Byen blev grøn og lysende.</p><p id="p6">Fra min altan kan man se ind over hele det indre København. Ligefor ligger Frelsertårnet med sit klokkespil og sin snoede guldtrappe, og skråt til højre kan man se tårnet på Christianskirken.</p><p id="p7">Man kan se Rådhustårnet og det endnu brune kobber på Christiansborg, Tivolis tårne af metal og en stor firkantet bygning ude mod Vesterbro; det er et af hotellerne. Jeg er glad for min udsigt over byen, at jeg kan sidde der på sommerdage og drikke kaffe, mens jeg kigger, eller at jeg om vinteren kan se månen stå og dirre i frostluft over de hustage, rødt tegl og sort skifer, som skærmer københavnerne.</p><p id="p8">Jeg har selv boet i København i seks et halvt år, på fire forskellige adresser i fire forskellige bydele. Jeg kom som mange andre hertil for at læse på universitetet, blev sat af i en lille annekslejlighed på Østerbro med en seng og et slidt køkken en søndag i august. Jeg delte toilet med naboen og gik i bad i Øbrohallen.</p><p id="p9">Siden flyttede jeg til Vesterbro, til Frederiksberg og Christianshavn og havde undervejs min daglige gang på universitetet på Amager. Nu er jeg færdig med min uddannelse, men jeg er endnu ikke færdig med København.</p><p id="p10">Mens jeg har boet herinde, har jeg skrevet en bog, der foregår i og langt hen ad vejen handler om København. Bogen fortæller om en ung kvinde, som flytter til hovedstaden for at studere, og deler dermed udgangspunkt med min egen historie og mit eget møde med København. Hver tekst i bogen er opkaldt efter en gade i byen og er skrevet som sansninger, stemninger og konkrete hændelser fra disse steder. Tilsammen danner teksterne et kort over byen, de er en række koordinater, der tegner fortællerens København - men er også et eksempel på, hvordan hver eneste københavner har sine egne betydningsbærende ruter rundt i byen.</p><p id="p11">JEG FIK IDEEN til at skrive bogen 'Koordinater', en dag jeg var ude at cykle.</p><p id="p12">Midt i myldretiden på vej ud af Nordvest gik det op for mig, at byen så anderledes ud nu, end dengang jeg flyttede hertil. Jeg havde allerede boet både på Østerbro og Vesterbro og var netop flyttet til Frederiksberg. Jeg havde fundet mine særlige veje og genveje, jeg kendte parkerne og pladserne, og det var langsomt dæmret for mig, hvordan de forskellige dele af byen hang sammen.</p><p id="p13">Jeg opdagede midt i et lyskryds, at det ikke længere var en bevidst handling at dreje af ved Nørrebro Station og følge Nordre Fasanvej til mit hjem, men at det var noget, jeg bare gjorde. Min krop kendte vejen nu, den huskede bedre end min hjerne. Det var det, der gav mig inspirationen til at gå hjem og skrive - for at finde frem til, hvad det var for en bevægelse, som havde fundet sted, og som nu gjorde mig ude af stand til virkelig at se byen.</p><p id="p14">For med vanen kommer også automatiseringen, blindheden, og det var jo det, der var sket for mig - i takt med kroppens gradvist mere vanemæssige færden i byrummet var nysgerrigheden forsvundet, og gaderne var ikke mere hver sin overraskelse.</p><p id="p15">Jeg følte et pludseligt og umiddelbart behov for at fastholde den erfaring for på en eller anden vis at indfange følelsen af at være ny og blive ældre i en by. Da jeg kom hjem fra cykelturen, satte jeg mig ned og skrev en tekst med titlen Tomsgårdsvej, og siden fortsatte jeg i mange måneder. Det blev til en bog, der handler om København, men som også handler om at blive voksen og finde hjem - i relationer, i sig selv, og i byen.</p><p id="p16">Men hvad er det egentlig, der gør steder til hjem? Hvad har gjort, at København nu fuldt og helt er en by, jeg hører til og føler mig hjemme i? Det har meget at gøre med den føromtalte vane, at min krop og dens bevægelser med tiden simpelthen er vokset sammen med byen. Når vi bebor et sted med vores kroppe, tager dette sted form efter os, ligesom vi tager form efter det. Langsomt samler stedet vores oplevelser, relationer og erindringer og bliver således en beholder for levet liv. Pludselig er den bænk, man passerer på vej til arbejde, ikke bare en tilfældig bænk, men en bænk af betydning - det var der, man blev forladt engang, eller der, man blev forlovet. Lejligheden i Skydebanegade, hvor lyset en aften er tændt, og der nu bor en anden, er ikke bare en tilfældig lejlighed, for der har man engang kendt en, der boede, man har været i den lejlighed, sovet og spist der. Det er alle disse historier, vi med tiden får, som gør en geografisk placering til et sted, og gør et sted til et hjem - og som gør Københavns forskellige bydele til hjem for godt en million mennesker.</p><p id="p17">På den måde kan man sige, at alle os, der bor her, selv er stedet. At københavnerne er København, simpelthen. Her går vi rundt med hver vores historie og er en del af byens liv, men vi går også rundt og er en del af hinandens liv. Vi bliver steder for hinanden, eller vores relationer bliver en nøgle, der åbner stederne. Min kæreste bor ved Enghave Plads, og nu er det sted for mig lig med ham. Og selvom han en dag flytter fra Enghave Plads, vil stedet altid være omgærdet af erindringer fra denne tid; det vil for mig stå og lyse af år 2013. På den måde er relationer adgangsgivende. Københavnerne forærer hinanden København hver eneste dag.</p><p id="p18">EN AF DE TING, der ramte mig, da jeg flyttede ind i min lejlighed på Østerbro, var den fortætning af levet liv, som byen er ramme for. Jeg sad og så ud af vinduet, og langt ud på aftenen var gaden fuld af mennesker. Hos overboen spillede de musik, og ude på køkkentrappen skramlede min nabo med skraldeposen.</p><p id="p19">Københavnernes historier var alle steder omkring mig. I første omgang førte den bevidsthed til en gennemgribende ensomhed, for den første aften i byen havde jeg ingen anelse om, hvordan jeg nogensinde skulle blive en del af det hele, hvordan min og Københavns historie skulle flettes sammen. Hvem jeg skulle spille musik for, invitere over, hvilke sko, der skulle stå på måtten foran min dør i opgangen.</p><p id="p20">Det føltes uoverskueligt at indtage byrummet, at udfylde og skabe min egen plads i København. Men det skete af sig selv: Folk hilste i gården, mine nye studiekammerater ringede, gamle venner kom også til byen. Langsomt flyttede jeg rigtigt ind, ikke bare med mine ting, men med min krop. Livet omkring mig viste sig at bringe et utal af muligheder med sig, og pludselig følte jeg mig ikke udenfor, men midt i. Der var hele tiden mennesker at møde, bånd at knytte og historier at skabe - af den simple grund, at der i København er flere mennesker på mindre plads: Det kan slet ikke undgås, at vi mødes. At vi giver hinanden København, hele tiden. Jeg tænker ofte, især når jeg går langs Christianshavns Kanal eller passerer de gule huse ved Nyboder, på København som en by, der rummer alle tider i sig.</p><p id="p21">Christianshavns historie, den selvstændige by, som blev bygget på det sumpede område mellem København og Amager af Christian IV i 1617. Nyboder fra 1631, bygget på foranledning af samme konge. Husrækkerne, hvor der stadig bor mennesker bag de gule mure.</p><p id="p22">København er et sted for erindring, Danmarks historie er på samme måde som livet fortættet her. Vi bruger alle de gamle bygninger på nye måder, vi fylder dem med de livsformer, som år 2013, om lidt 2014, tilbyder os. Vi ser på gulvbrædderne og tænker på, hvem der har gået her engang, på dem, som har gjort byen til et hjem før os. Men København er ikke et museum, og der er kun et stenkast fra Glyptotekets søjler til Industriens nye, neonoplyste glashus.</p><p id="p23">Sådan indretter vi os heldigvis: Vi føjer nyt til gammelt og bruger byen, som den var, og som den er blevet. Det elsker jeg København for, at alle dens tider eksisterer i ét. At der findes gamle bondegårde langs en befærdet vej på Frederiksberg, viser os, at byen ikke altid har været by, og sådan er ikke kun stedets tidslighed, men også vidnet om dets skiftende funktion bevaret. Alt det kan vi se, når vi færdes i byen.</p><p id="p24">Men vi kan også se det i al den kunst, som med tiden er udgået herfra, i litteratur om København og malerier af byen. Der findes guldaldermalerier af Søerne, dengang de lå på landet, og der findes utallige bøger, hvor en ung student oprørt trasker ud af Vesterport og vandrer over markerne mod Frederiksberg. SOM KØBENHAVNERE AF I DAG er vi altså del af en lang historie, af skiftende traditioner og af byens foranderlighed. Da jeg skrev min bog om København tænkte jeg ikke i første omgang på, at jeg indskrev mig i en tradition, at mange andre før mig har følt behov for at formidle deres forhold til byen. Jeg skrev, fordi jeg ikke kunne slippe den bevægelse ind i byen, som jeg oplevede så stærkt.</p><p id="p25">Flere gange har jeg tænkt på, om bogen kunne være skrevet, hvis jeg var vokset op i København. Mange har spurgt mig, hvorfor det lige var mig og ikke en indfødt, der skulle skrive om byen, og jeg har ikke altid kunnet svare på det, jeg, som elsker natur og hav og himle. Og så går det jo op for mig, at København også har alt det - at havet jo netop ligger som et varmt tæppe om byen, at novemberhimmelen står ubrudt over hustagene, og at kastanjetræerne langs Søerne om nogle måneder igen vil stå i fuldt flor og fylde byen med natur. Når jeg tænker på København, ser jeg den som en krop, som et organisk materiale i hvert fald, der vokser og lever og ånder og forfalder på samme måde, som kroppe gør det.</p><p id="p26">Jeg har, når jeg går rundt i byen, en tydelig fornemmelse af, at der under og bag alt det hårde ligger noget blødt, en tydelig understrøm af natur. Jorden mellem brostenene på Sankt Hans Torv; de træer rundt om Søerne og isen på kanalen om vinteren vidner om det. Jeg kan lide at tænke på byens dele som på de forskellige dele af en krop, at hver del har sin egen funktion og er uundværlig for helheden, præcis ligesom københavnernes kroppe er uundværlige for byen. Det går op for mig, at jeg er lige så meget københavner som dem, der er født her - fordi København altid har været sted for tilrejsende; for sømænd og handlende, for hollænderne, der kom til Amager, for kioskejerne på Nørrebro, for de studerende, for det midaldrende ægtepar, hvis børn er flyttet hjemmefra, for de hjemløse, for turisterne, for børnefamilierne og alle os, der hver dag er en del af Københavns historie. Os, der rækker hinanden byen hver eneste dag.</p><p id="p27">Amalie Laulund Trudsø (f. 1988), er cand.mag. og forfatter til bogen 'Koordinater' (2013). Hver anden fredag skriver hun til Ibyen.</p><p id="p28">ibyen@pol.dk </p><p id="p1">Ad omveje via sit arbejde med eget kommunikationsbureau - Thank You for Clapping - fandt den 31-årige David Lange en bolig, som næppe findes mage til andre steder i København - hvis nogen steder overhovedet! I en nedlagt lager-og kontorbygning i et industriområde ved Kløvermarkens boldbaner og kolonihaver på det østlige Amager bor David Lange på 135 kvadratmeter.</p><p id="p2">Boligen kan kun med lidt god vilje kaldes en lejlighed. Bortset fra endnu en lejer ovenpå er David Lange eneste beboer i den delvist forladte bygning fra midten af 1960' erne, som tidligere rummede kontorer og et boglager.</p><p id="p3">I dag er her enkelte erhvervslejere såsom et ungt arkitektfirma med god plads til at udfolde sig med store bygningsmodeller.</p><p id="p4">På gulvet her på anden sal, hvor ét lokale rummer samtlige boligfunktioner, er gråt linoleum.</p><p id="p5">Og i loftet er direkte kig til ledninger og andre installationer - efter at David Lange fjernede de flamencoplader, som i kontorlandskabets tid fungerede som loft.</p><p id="p6">Pladerne hvilede på et skelet af aluminiumsfelter, som stadig hænger tilbage.</p><p id="p7">Sådan kan David Lange bedst lide det, og han kan også sagtens leve med, at "køkkenet" udgøres af en plade, der hviler på et lavt køleskab til den ene side og en gammel kabelkasse i den anden. Her er hverken vask eller rindende vand, så det er lidt besværligt at skulle bære opvask ud på badeværelset.</p><p id="p8">Her mangler til gengæld hverken brusebad, vaskemaskine eller tørretumbler.</p><p id="p9">»Da jeg flyttede ind, var her kun koldt vand, så jeg måtte sætte en varmtvandsbeholder op. Man må leve lidt ad hoc, få alting til at fungere hen ad vejen og gøre det så hjemligt som muligt uden at bruge mange penge på projektet,« fortæller David Lange, som har fundet sig godt til rette i dette klondikeagtige industriområde ud mod Prøvestenen (kunstig ø med søfort og tidligere olie-og benzinlagre) og med rockerborg og udlejning af skrotningsmodne biler som nærmeste naboer.</p><p id="p10">»Der er noget sjovt og lidt vildt ved sådan en stor tom industribygning med en uendelig masse plads og delvist smadret interiør.</p><p id="p11">Her kan jeg og en kammerat frit renen. For David Lange er dette dog netop en kvalitet, fordi han ikke har kravet om istandsættelse hængende over hovedet, og fordi han kan give mere slip på og lege med indretningen. Han kan bo mere enkelt og ukonventionelt end i en traditionel lejlighed med to eller tre værelser, hvor rummenes funktion mere eller mindre er fastlagt på forhånd.</p><p id="p12">»Til fordelene her hører helt klart, at stedet består af ét stort reelt rum med gulvplads fri for møbler,« fortæller David Lange om de mange kvadratmeter.</p><p id="p13">Han har delt dem op i et sovehjørne med seng og tv, en spiseplads med udsigt nær det interimistiske køkken og en stuedel med arbejdsbord og hyggehjørne med lænestole og et lavt bord. Nogle ret få plakater og billeder pryder væggene, men ellers begrænser udsmykningen sig til lamper og et hvidmalet træ omviklet med lyskæder med kulørte pærer.</p><p id="p14">»Når jeg på et tidspunkt skal se mig om efter en ny bolig, vil jeg nok lede efter endnu et skævt hjem. Jeg drømmer om i fremtiden at skaffe en helt unik og usædvanlig bolig måske ude på Refshaleøen (delvis kunstig ø, hvor B &amp; W Skibsværft lå).«.</p><p id="p15">living@jp.dk </p><p id="p16">Når jeg på et tidspunkt skal se mig om efter en ny bolig, vil jeg nok lede efter endnu et skævt hjem.«.</p><p id="p1">Han svæver i tre meters højde over vandet. Under sig har han et surfbræt og over sig en stor sort gul drage, som via meterlange liner er forbundet til en trapez på maven. Skiftevis er han i luften og på vandet, og han hopper, drejer og snurrer rundt, så snart vinden tillader det. Bag ham lander det ene fly efter det andet i Københavns Lufthavn, som ligger få kilometer fra Amager Strandpark, hvor Uffe Christensen kommer næsten hver dag.</p><p id="p2">" Stranden betyder alt for mig. Mindst tre gange om ugen er jeg ude at surfe. Jeg duer ikke til at sidde stille. Mine forældre bor ud til vandet i Sønderjylland, så jeg er født og opvokset ved vandet. Da jeg var lille, havde jeg min egen jolle, så jeg er nok blevet afhængig af at være på havet.</p><p id="p3">Det giver mig en følelse af frihed, og jeg elsker at være tæt på naturen. Jeg har flere gange set stimer af store fisk lige under mig og edderfugle, der letter, så jeg er i samme højde med dem, når jeg kommer surfende," fortæller 38-årige Uffe Christensen.</p><p id="p4">Han bor inde i Københavns centrum, men tilbringer mere tid på vandet og i Amager Strandpark. Til dagligt arbejder han som navigatør for Lodseriet Danmark, hvor han sejler lodser til og fra de skibe, der skal bruge en lods til at guide skibene i de københavnske farvande. Som bijob arbejder han i KiteCPH, hvor han sejler med vandski i weekenderne. Om vinteren, når andre holder sig inden døre eller i hvert fald langt væk fra det kolde hav, så er Uffe Christensen heller ikke bleg at tage dragen med sig i bølgerne.</p><p id="p5">Frostgrader og bidende kulde holder ham ikke tilbage.</p><p id="p6">" Jeg er ude i alt slags vejr.</p><p id="p7">Jeg surfer hele vinteren, hvor vi skifter våddragten ud med en tørdragt. Vi har flere gange vadet 100 meter på isen for at komme ud til vandet på den anden side af isen, hvor vi kan surfe. Det er farligt, fordi temperaturen er lav, men jeg kan ikke lade være. Vi er altid flere af sted, så vi kan holde øje med hinanden, også om sommeren.</p><p id="p8">Om vinteren fryser fingre og ansigter til, selvom vi har tørdragter på." Han er ikke den eneste, der er vild med Amager Strandpark.</p><p id="p9">1,3 millioner mennesker lægger hvert år vejen forbi strandparken, der kun ligger fem kilometer uden for Københavns centrum.</p><p id="p10">Ofte summer strandparken af aktivitet. Der er både minigolf, folk i havkajakker, havsvømmere, løbere, mennesker på rulleskøjter, vindsurfere, kitesurfere, folk på blokarts, som er en slags gocard med sejl, segways, en persontransporter med to hjul, og longboard-surfbrætter, og så er der alle de mennesker, der besøger stranden for at bade og gå tur i strandparken, som er forholdsvis ny.</p><p id="p11">Den blev til, efter at borgere og græsrødder i årevis har kæmpet for at få en forbedret strand på Amager. I fællesskab med lokale klubber og organisationer dannede de i slutningen af 1980' erne det såkaldte Rivieraudvalg, der fik udarbejdet et skitseforslag til en ny Amager Strand.</p><p id="p12">Ønsket var en ny strandø med gode muligheder for badning og et væld af andre aktiviteter til lands og til vands.</p><p id="p13">Forslaget og udvalgets arbejde overbeviste til sidst politikerne, og i 2005 åbnede den nye strand efter en anlægsperiode på halvandet år. Københavns Kommune ejer i dag 96 procent af parken og Frederiksberg Kommune resten.</p><p id="p14">Ifølge kulturgeograf og kommende naturvejleder Frank Ytting Lambert fra Det Maritime Ungdomshus ved Amager Strandpark er det særlige ved strandparken netop, at den er menneskeskabt.</p><p id="p15">" Der har siddet nogle mennesker og brugt lang tid på at udtænke et forslag til, hvordan stranden skulle være - uden garanti for, at det blev til noget. Men det er blevet en meget stor succes. Hvert eneste år kommer der flere brugere af stranden. Inden man startede, var der kun vand, men så har man pumpet sand ind for at lave den kunstige ø, lavet stenmoler og gravet lagunen ud. I gamle dage var vandet rigtig lavt med en kedelig plumret og blød strand, hvor man skulle 400 meter ud, før man kunne bade. Og ellers var der kun den gamle badeanstalt Helgoland, som stadig er bevaret i dag." Amager Strandpark rummer 4,6 kilometer badestrand fordelt på to områder - en åben strand mod Øresund og en strand med lavere badevand i Lagunen, hvor børnene tit bader side om side med havsvømmere og roere.</p><p id="p16">Der er brugt halvanden millioner kubikmeter råmaterialer til opbygningen af den kunstige ø, der ligger mellem lagunen og havet.</p><p id="p17">I den sydlige ende af strandparken svæver Uffe Christensen stadig gennem luften med dragen over sig. Nogle gange har han sine børn med på stranden. Han har tre piger på tre, syv og ti år, og han er så småt begyndt at lære dem at kende dragen.</p><p id="p18">" Den store er begyndt at være interesseret i det. Hun flyver med dragen inde på stranden. Og her i løbet af sommeren har jeg tænkt mig at trække hende efter mig, så hun sidder på et board i vandet, men er spændt fast til mig med en snor," fortæller Uffe Christensen.</p><p id="p19">Han er godt klar over, at man skal have respekt for vandet og naturens enorme kræfter. Han er en af de kitesurfere, der hopper højt. Meget højt. Som han selv siger, så har han været helt deroppe, hvor han kunne se ned på de andres drager. Men selvom han også passer på, er det gået galt en enkelt gang. Ikke på vandet, men på stranden.</p><p id="p20">" Her i foråret blev jeg syet med 13 sting i foden, da jeg gik med dragen. Det er selvfølgelig ikke så godt, men det er, hvad der sker." Han bruger også stranden på andre måder. Til grillaftener med pigerne og kæresten Christine Krabbe. Men ofte har han en eller anden form for bræt under fødderne. Han står på mountainboard, et board med lufthjul og drage, som kan køre i sand, på longboard, og når han er ude på supboardet, et stort surfbræt, hvor man står op og padler, har han også nogle gange pigerne med.</p><p id="p21">Det er ikke bare mennesker, der er vilde med strandparken.</p><p id="p22">Selvom der hver weekend er 100.000 københavnere og andre besøgende, kan man ofte spotte harer, der zigzagger sig gennem de kunstige klitter med marehalm. Og det er et sjældent syn i områder med så mange mennesker.</p><p id="p23">" Det er en menneskeskabt strand, så det er svært at kalde området for natur. Men der er en lille harebestand, der holder til i parken. Det er paradoksalt, for der er mange mennesker og hunde, som løber frit. Naturen er god til at tilpasse sig. Det har taget mange år, før marehalmen har sat sig fast, men nu ligner det rigtige klitter, som står side om side med betonbunkerne, hvor der er iskiosker og toiletter," siger Frank Ytting Lambert og fortsætter: " Der er ikke ret mange fugle, fordi der er så mange mennesker og hunde. Men hver aften, når det bliver mørkt og alle tager hjem, så sætter to-tre fiskehejrer sig i lagunen. Og det tidspunkt, hvor man bedst kan opleve fisk, er i maj, hvor hornfiskene kommer ned gennem Øresund. Der er molen midt på stranden altid tæt pakket af lystfiskere. Det er blevet en kæmpesucces. Og ellers er der er nogle krabber og multer. Men fordi det ofte myldrer med mennesker, er dyrelivet begrænset." Det er da også lige før, at det er en underdrivelse, at stranden summer af liv. I den ende af stranden, på Tiøren, er der et kæmpe orange telt med Cirkus Summarum i hele juli, og her har der også tidligere været koncerter med både den amerikanske sangskriver og musiker Prince og det tyske metalband Rammstein. Der er oktoberfest, sankthansfest med politiske taler, stort yogastævne, kitesurferstævne, svømmestævne, forhindringsløb, løb for udviklingshæmmede, DM i beachvolley og DM i gracey, hvor hold på to personer med hver deres badedyr kæmper om at finde så mange poster som muligt på land og i vand.</p><p id="p24">Og på nogle lørdage i sommermånederne kan man spotte par, der står i kø for at blive viet i det fri. Det sker netop en af de dage, hvor Kristeligt Dagblad lægger vejen forbi stranden. En af broerne over lagunen er fyldt med hjerteformede, røde balloner, der flakser rundt i vinden, og på forenden af broen ved den bunkerlignende kiosk og toilet venter 12 par på at blive viet længere nede på stranden, hvor Københavns Kommune har sat et lille bord op.</p><p id="p25">" Det er blevet vildt populært," siger Susanne Kristensen fra Københavns Kommunes Borgerservice og henter næste par, der skal vies med Øresund i baggrunden.</p><p id="p26">Omkring 300 par vies hvert år i det fri i København, siden det blev en mulighed for tre år siden. Og Amager Strand er en af de populære steder.</p><p id="p27">Mens det ene par efter det andet bliver til hr. og fru på stranden, fortsætter de andre aktiviteter i strandparken. I baggrunden kan man høre lyden af en hidsig fløjte fra et volleyballstævne, som finder sted på den gamle strand lige ved Amager Strandvej.</p><p id="p28">Det har vejen ikke altid heddet.</p><p id="p29">Før 1932 hed den Krudttårnsvej.</p><p id="p30">For på vejen lå syv krudthuse, hvor man opbevarede krudt til forsvarsværkerne, blandt andet Kastrup Fort, som ligger ved Amager Strandparks sydlige ende, og som i dag er et sted, hvor folk løber og går ture. Krudthusene kom til at ligge på Amager, efter der i 1779 skete en voldsom eksplosion i et krudtlager ved Østerport. Derfor besluttede man sig for at flytte krudtmagasinerne uden for byen, og Amager måtte lægge jord til. Et af husene står der stadig i dag, men krudtet er skiftet ud med biler, og huset er blevet til en autoforhandler.</p><p id="p31">I 1932 blev vejen offentlig tilgængelig og fik sit nuværende navn, Amager Strandvej, i forbindelse med, at man etablerede den første strandpark i 1933 - et sted, hvor de besøgende skiftede tøj og hang ud ved hver sit omklædningstelt på stranden, og hvor vandet gik helt op til strandvejen.</p><p id="p32">Selvom der i dag er mange aktiviteter på stranden og flere cafeer, iskiosker og butikker, så er der hele tiden nye planer for området.</p><p id="p33">For et par uger siden tog man første spadestik til et nyt naturcenter ved Helgoland Badeanstalt, og ved siden af skal der bygges et nyt hus til foreninger, der bruger vandsportsudstyr.</p><p id="p34">Området omkring badeanstalten er ifølge Frank Ytting Lambert fyldt med gammelt affald. For dengang lå der endnu mere industri langs kysten, og affaldet kørte man ud til stranden.</p><p id="p35">" Vandet er ikke forurenet, for der er så meget gennemstrømning, at det meste er forsvundet.</p><p id="p36">Men man kan stadig finde sjove ting, der fortæller noget om Danmarks historie.</p><p id="p37">Nogle gange tager jeg en snorkel på og dykker ned, og her har jeg fundet gamle potteskår fra Den Kongelige Porcelænsfabrik og gamle Carlsbergflasker. Det kommer stadig op fra bunden. Det er helt tilbage fra 1930' erne," fortæller Frank Ytting Lambert.</p><p id="p38">Ved stranden med kitesurferne er Uffe Christensen ved at pakke sit kiteudstyr sammen.</p><p id="p39">Han er glad og tilfreds efter en lang dag på stranden og et par timer på vandet.</p><p id="p40">" Det er mit liv at være på vandet. Det er fantastisk. Jeg er fuld af energi, når jeg kommer hjem efter en dag på vandet.".</p><p id="p41">schnabel@k.dk </p><p id="p42"><br /><em style="bold">Fakta: Havet omkring</em></p><p id="p43"><br /><em style="bold">Danmark</em></p><p id="p44">Med mere end 7300 kilometer kystlinje er der aldrig langt til havet i Danmark. Før i tiden levede mange mennesker af havet, blandt andet som fiskere, mens strandene i dag primært bruges rekreativt.</p><p id="p45">Selvom Danmark er et lille land, er der en verden til forskel fra det brusende Vesterhav til det rolige Sydfynske Øhav.</p><p id="p46">I en serie artikler besøger Kristeligt Dagblad nogle af kysterne og fortæller deres særlige historie.</p><p id="p47">Strandpark urbane strand.</p><p id="p1">Det er ikke lykkedes embedsmændene i Københavns Kommune at finde et andet helt uproblematisk sted at bygge de 2.500 boliger, som efter planen skulle ligge på et hjørne af Amager Fælled, og som skulle have indbragt byens udviklingsselskab By &amp; Havn op mod 2 milliarder kroner. Men som på grund af folkelig modstand mod at bebygge et stykke oprindelig natur med en række sjældne planter og dyr blev forpurret sidste år.</p><p id="p2">Det var ifølge Politikens oplysninger et af de budskaber, som byens overborgmester, Frank Jensen (S), sent mandag eftermiddag kunne komme med til politikerne fra Borgerrepræsentationen, da de var samlet til en forhåndsorientering om situationen for det omstridte byggeri.</p><p id="p3">Frank Jensen bad de forsamlede politikere holde tæt om briefingen om byggeriets eventuelle flytning til en anden adresse, inden rapporten om sagen bliver offentliggjort på onsdag, hvorefter politikerne i økonomiudvalget ugen efter ventes at diskutere de forskellige muligheder.</p><p id="p4">Men Politiken har erfaret, at økonomiforvaltningen peger på tre andre mulige placeringer, hvoraf den ene er velkendt i forvejen.</p><p id="p5"><br /><em style="bold">To nye muligheder</em></p><p id="p6">Det drejer sig om at flyttet det store byggeri nogle få hundrede meter vestpå og væk fra den sjældne naturtype og over på en del af fælleden ved siden af, hvor der ellers er planlagt en ny campingplads tæt på det eksisterende vandrehjem.</p><p id="p7">Her har der allerede hen over vinteren været lavet undersøgelser af jordbundsforholdene, og det skulle være muligt at bygge der, selv om der er forurenet jord, som skal håndteres. Den del af af fælleden er en gammel losseplads.</p><p id="p8">Men to andre muligheder er også kommet i spil: Byggeriet kan eventuelt flyttes til Amager Fælleds nordlige ende over for Danmarks Radio og Nordeas nye hovedsæde.</p><p id="p9">Det vil sige på et byggefelt, der kommer til at ligge på det stykke af fælleden, hvor mange cyklister og fodgængere passerer hver dag til og fra Islands Brygge og Artillerivej.</p><p id="p10">Eller at det store projekt opføres på en del af Sydhavnstippen, som er et naturområde ved Sydhavnen, som i dag delvis ligger hen som vildnis, men som af mange bruges som rekreativt område.</p><p id="p11">Alle tre mulige alternativer - campingpladsgrunden, den nordlige del af Amager Fælled eller Tippen - vil ifølge det, Politiken har erfaret, kræve lovgivning fra Folketinget, idet alle områder er underlagt fredning (på fælleden) eller kystbeskyttelsesbestemmelser (Tippen).</p><p id="p12">Hvis byggeriet flyttes til en anden del af fælleden, vil en mulighed være, at den del, der i dag ikke er fredet, og hvor byggeriet oprindelig skulle have stået - og som paradoksalt nok ifølge eksperter har allerstørst værdi som naturbiotop - kunne blive fredet, mod at den del af fælleden, der i stedet skal huse de 2.500 boliger, affredes.</p><p id="p13">En fjerde model kan bestå i, at de 2.500 boliger ikke opføres samlet ét sted, men bygges i bidder på flere af de udpegede lokaliteter.</p><p id="p14">I den forbindelse nævner den endnu ikke offentliggjorte rapport også muligheden for at placere mindre dele af det omstridte projekt i nybyggerområdet Nordhavn, som derved vil få en højere bebyggelsesprocent end planlagt.</p><p id="p15"><br /><em style="bold">Der er meget på spil</em></p><p id="p16">I slutningen af august sidste år fastslog Københavns overborgmester, Frank Jensen (S), at hvis bare de planlagte 2.500 boliger kunne opføres på et hjørne af Amager Fælled med gammel strandeng, ville resten af fælleden gå fri.</p><p id="p17">Tre uger senere måtte han vende i vadestedet og opgive at bygge på strandengen på grund af folkelig modstand. Og fordi først Konservative og senere Venstre ikke længere helhjertet støttede, at projektet skulle etableres på den gamle strandeng på fælleden, men måske burde flyttes over på den del af Amager Fælled.</p><p id="p18">Det område har nok en rekreativ værdi, men ikke stor naturværdi, fordi det er en gammel losseplads.</p><p id="p19">Som overborgmesteren udtrykte det: »Jeg er jo ikke lavet af sten. Jeg forholder mig til den virkelighed, der omgiver mig - og det er, at der er folkelig modstand mod at bygge på grunden ved Ørestad Boulevard og Vejlands Allé, og at et stort politisk flertal vil have undersøgt en alternativ beliggenhed. Så det er det, jeg nu stiller mig i spidsen for«.</p><p id="p20"><br /><em style="bold">En presset Frank Jensen</em></p><p id="p21">Når det så længe var så magtpåliggende for en stadig mere presset Frank Jensen at få boligerne opført på fælleden, skyldes det flere ting: For det første har han peget på behovet for at imødekomme det grasserende behov for nye boliger til byens hastigt voksende befolkning, der øges med 10.000 borgere om året.</p><p id="p22">Og at der er bygget en metrostation, Sundby Station, lige over for hans drømmeprojekt.</p><p id="p23">Dertil kommer at boligområdet var tænkt som en meget integreret del af naturområdet med vilde gæs og sivskove mellem husene Men det, som Frank Jensen også har betonet mange gange, er, at byens udviklingsselskab By &amp; Havn, som ejer den udpegede byggegrund på Amager Fælled - og som nu er taget af tapetet igen - har brug for de 2 milliarder kroner, som salget af grunden til ejendomsdevelopere skulle have indbragt.</p><p id="p24">2 milliarder kroner, som skal anvendes til at bygge mere metro for i København.</p><p id="p25">Det er selve By &amp; Havns eksistensberettigelse at skaffe penge til det store infrastrukturprojekt gennem salg af grunde.</p><p id="p26"><br /><em style="bold">En meget fjern fremtid</em></p><p id="p27">Ifølge Politikens oplysninger er der endnu en mulighed nævnt i rapporten: at By &amp; Havn får tilkendt byggeret på den alleryderste del af Nordhavn, hvor der endnu ikke er nogen kommuneplan for anvendelsen.</p><p id="p28">Men her vil der først kunne komme gang i byggeri om en halv snes år.</p><p id="p29">Politikerne, der deltog i briefingen i går, og som Politiken har talt med, ønsker ikke at kommentere rapportens detaljer inden offentliggørelsen på onsdag.</p><p id="p30">Men SF's medlem af teknik og miljøudvalget Klaus Mygind - der er stærk modstander af byggeri på fælleden i det hele taget - siger, at han opfatter rapporten fra Frank Jensens økonomiforvaltning som »meget seriøs og åben for mange modeller«. Selv om han ikke ønsker at røbe deltaljer om den.</p><p id="p31">»Men jeg kan godt sige, at det jo ikke er lykkedes forvaltningen at finde andre grunde, som bare uden videre kan erstatte den planlagte grund... desværre. Jeg tror, at vi kan ende i en situation, hvor vi skal stykke flere muligheder rundtomkring i byen sammen for at finde en løsning«, siger Klaus Mygind.</p><p id="p32">flemming.christiansen@pol.dk </p><p id="p33">Jeg tror, at vi kan ende i en situation, hvor vi skal stykke flere muligheder rundtomkring i byen sammen for at finde en løsning Klaus Mygind.</p><p id="p34"><br /><em style="bold">Fakta: FAKTA Amager Fælled</em></p><p id="p35">Det meste af Amager Fælled er menneskeskabt, undtagen et hjørne, som er flere tusind år gammel strandeng.</p><p id="p36">Hovdeparten af Amager Fælled blev beskyttet af naturbeskyttelsesloven i 1990. I 1992 udstedte Fredningsnævnet også fredningskendelse for den mindre sydøstlige del. Dagen efter blev det annulleret af Folketinget med lov om Ørestad.</p><p id="p37">Danmarks Naturfredningsforening bøjede sig dengang. I dag er foreningen modstander af at bygge på stedet, som var udset til at rumme 2.500 boliger.</p><p id="p38">Forskere har i netop det hjørne fundet mange sjældne dyre-og plantearter knyttet til strandeng.</p><block><p>De tre små kommuner i ejerkredsen bag prestigeanlægget Amager Bakke møder massiv kritik, efter de tirsdag valgte at redde direktør Ulla Röttger fra en fyreseddel under et internt bestyrelsesopgør. </p></block><p id="p1">Adgangskontrol passeret. Vi er nået til den lukkede del af Prøvestenens havneområde, hvor høje siloer og nydeligt sorterede bunker af tørlast skaber kontrast i det vidtstrakte flade landskab. For enden af den smattede vej lyser en orange bulkcarrier op. Hollands flag vajer over ' Lady Anne Beau', hvis lastrum gemmer på 2.700 tons skrald, som skotter i Edinburgh og omegn i løbet af den seneste måned har smidt i deres skraldeposer.</p><p id="p2">Men hvad i alverden skal vi med deres efterladenskaber? Hvad er ideen med at transportere dem til Danmark? »Jeg er skyldig«, siger Rune Mønnike og slår ubekymret ud med armene.</p><p id="p3">Som strategisk brændselsindkøber i forsyningsvirksomheden Amager Ressourcecenter, ARC, kan han nemlig let forklare det, som umiddelbart virker absurd i en tid, hvor vi forbrugere opfordres til at nedbringe mængden af affald, sortere og genanvende frem for at bruge, bortkaste og brænde.</p><p id="p4">Og det går han så i gang med, mens vinden fløjter om ørerne på os, og en kran løfter baller af skrald fra skibets lastrum over i en ventende lastvogn.</p><p id="p5">Han kalder det bare brændsel i stedet for skrald. Det hedder affald nemlig på EU'sk, når alt genanvendeligt er sorteret fra - eller RDF-brændsel (refused derived fuel) for at være endnu mere præcis.</p><p id="p6">»Dette brændsel er affald, man ikke kan genanvende. Det er det alt for slammet og snasket til, som I senere vil få at se. Sådan noget findes der meget af. Flere europæiske lande mangler forbrændingskapacitet, og derfor ville det sandsynligvis rådne på lossepladser og udvikle metangas til skade for miljøet, hvis det ikke kom hertil«, siger Rune Mønnike.</p><p id="p7">ARC har af ejerkommunerne Dragør, Frederiksberg, Hvidovre, København og Tårnby Kommuner fået lov til at importere affald, fordi der manglede affald til det nybyggede forbrændingsanlæg Amager Bakke. Det har medført debat om, hvorvidt det dyre anlæg er slået for stort eller forkert op.</p><p id="p8"><br /><em style="bold">Ikke alt kan genanvendes</em></p><p id="p9">Det forstår folkene i ARC godt. Men billedet ændrer sig, hvis man anlægger et bredere perspektiv, for ikke alt kan genanvendes, og det er og bliver en miljømæssigt bedre løsning at lave fjernvarme ved at brænde uanvendeligt affald på et forsyningsanlæg end ved at brænde kul af på kulfyrede kraftværker, lyder argumentet. Men holder det, når man medregner import og dermed længere transport? »Transporten udgør maksimalt 5 procent af miljøregnskabet, så den får det ikke til at tippe. Import benyttes af flere forsyningsselskaber, hvis der er brug for suppleringsbrændsel, som vi kalder det i branchen. Vi har så valgt transport med skib, primært for at undgå, at borgerne bliver generet af tung trafik ind gennem byen«, siger Rune Mønnike.</p><p id="p10">Mens fotografen får specialtilladelse til at gå om bord på ' Lady Anne Beau', landes stadig flere af de 500-1.000 kilo tunge baller i lastvognen, som senere triller et par kilometer hen til Amager Bakke. Det af Bjarke Ingels Group tegnede anlæg er specielt, fordi det også skal være aktivitetscenter. Når den del åbnes til næste år, kan hovedstadens beboere nyde en storslået udsigt fra topetagens café og eksempelvis afprøve skipister og en 80 meter høj klatrevæg.</p><p id="p11">Ingeniørdelen stod klar denne sommer.</p><p id="p12">Den er i fuld gang med at blive afprøvet og testet, inden leverandørerne næste år endeligt overdrager driften til ARC, som håber at stå tilbage med et af verdens mest moderne og miljørigtige affaldsbaserede energianlæg. Ambitionen er, at Amager Bakke skal reducere mængden af fossilt CO2 mest muligt og stile mod at blive CO2-neutral, men der udvikles i sagens natur CO2, når man brænder ting, så hvordan pokker kan et forbrændingsanlæg blive det? »Det kan det heller ikke, men vi gør det alligevel«, svarer Rune Mønnike og peger på en af de baller med skotsk skrald, som spiller en central rolle i forklaringen.</p><p id="p13">Tæt på fornemmes tyngden - man vil nødig have sådan en balle i hovedet, men kort efter giver det mening, at han omtaler dem som »små smagsprøver«. Vi er nået til Amager Bakkes enorme aflæssehal, og her ligner de sukkerknalder, og buldrende monstertrucks ser ud som legetøjsbiler.</p><p id="p14">Planen er, at ARC hen over vinteren modtager »et antal prøvepakker fra et antal forskellige producenter« i blandt andet Storbritannien og Norge for at blive klog på indholdet. Erfaringen viser, at der er kæmpestor forskel på, hvad sorteret affald egentlig indeholder. Men ingen leverandører kan give de ønskede data, så kvalitetsafdelingen laver selv analyser og opbygger en vidensbank.</p><p id="p15">»Vi hiver nogle baller fra til stikprøver og går så ellers i gang. Først med manuel sortering, siden med forbrændingsanalyse, for røgen afslører alt. Vi kan med en simpel kulstof 14-måling i vores skorsten se, om der er tale om fossilt eller organisk CO2«, siger Rune Mønnike og pirker til en fladmast øldåse, som ikke burde være at finde i det sorterede affald.</p><p id="p16">Når det skal bruges til brændsel og trække miljøregnskabet i rigtig retning, skal det være frit for farligt affald samt ting som metal og glas, der kan genanvendes.</p><p id="p17">Dernæst gælder det om at få mindst muligt plastik, for plast er fremstillet af olie og indeholder derfor fossilt CO2. En pizzabakke af pap er bedre end en juicedunk af plast, for når man laver miljøregnskab, betragtes affald lavet af organisk materiale som CO2-neutralt.</p><p id="p18">»Næste skridt bliver at opbygge et marked, der ikke findes. Vores ambition er på europæisk plan at opbygge et marked for RDF-brændsel (altså affald, hvor alt skadeligt eller genanvendeligt er sorteret fra, red.), som lever op til VE-bekendtgørelsen (VE står for vedvarende energi, red.), fordi fossilt CO2 er sorteret fra«, forklarer den strategiske indkøbschef fra ARC.</p><p id="p19"><br /><em style="bold">Plastik er et problembarn</em></p><p id="p20">Som det er i dag, er plastik det store problem.</p><p id="p21">Dem, der lever af at sortere og videresælge skrald, kan ikke komme af med det - der er simpelt hen ikke et marked for plast. Nogle producenter sorterer det slet ikke fra, andre med højteknologiske anlæg ender tit med at hælde frasorteret plastik tilbage i restaffaldet.</p><p id="p22">»Lod de være med det, så deres produkt blev CO2-neutralt, kunne de få lov til at betale os mindre for at modtage og bortskaffe det eller måske ligefrem få penge for det«, siger Rune Mønnike og forklarer, hvad der overrasker mange: »Nationaløkonomisk er det her genialt.</p><p id="p23">Vi får som udgangspunkt 420 kroner per ton affald, vi hjælper leverandørerne af med, selv om det skaber værdi i form af fjernvarme og el, så det er ligesom at have en oliebrønd«. Som omkostningsbåren virksomhed er det afgørende imidlertid ikke at tjene penge, så ' Lady Anne Beau' får ikke følgeskab af en lind strøm af fragtskibe med affald fra diverse lande, lover Rune Mønnike.</p><p id="p24">Det afgørende er at arbejde for miljørigtige løsninger, og derfor er det ideologisk bonus, hvis det kan blive en bedre forretning at frasortere plast. Hvis ' skrothandlerne' skal betale mindre for at komme af med restaffaldet, når de har pillet plast fra, kan de acceptere en lavere pris for det udsorterede plast. Det øger sandsynligheden for, at der kommer gang i genanvendelse af plast, for den slags er med indkøberens ord »altid et spørgsmål om kroner og øre«. Men hvorfor kan man ikke gøre det med afsæt i det skrald fra forsyningsvirksomhedens opland? »CO2 breder sig over hele kloden, uanset hvor det kommer fra, så det handler også om at udvikle knowhow. Globalt set er der en stor miljømæssig gevinst ved at bruge skrald, der ikke kan bruges til andet, som brændsel til fremstilling af varme og energi. Hver gang vi eller andre forsyningsanlæg brænder et ton affald med måske 5-10 procent plast i, sparer vi klimaet for 900 kilo fossilt CO2 i forhold til, hvis energien blev lavet på et kulkraftværk«, siger Rune Mønnike.</p><p id="p25">Den lavpraktiske forklaring er, at der i øjeblikket ikke findes nok brændsel i form af affald, som opfylder kravene for vedvarende energi. Langt hovedparten af de cirka 12.000 tons restaffald, som på ugebasis afleveres i Amager Bakkes aflæssehal, stammer fra ejerkommunerne.</p><p id="p26">Netop nu er det dog baller med snasket skrald fra Skotland, som en potent gravko rusker fri af indpakningen, før en lidt mindre puffer det ned i siloen.</p><p id="p27"><br /><em style="bold">En tur i de hellige haller</em></p><p id="p28">Fra jordplan ses kun en sprække til det enorme forrådskammer, men bygningsværkets størrelse bliver åbenlys set fra krankabinen, hvor et par ansatte overvåger og styrer.</p><p id="p29">En grab, som kan løfte 14 tons, leger røremaskine i affaldsbjerget for at få en ensartet masse og sender fra tid til anden en portion op til en af to tragte, hvorfra det dumpes ned i ovnen.</p><p id="p30">Før vi får lejlighed til at kaste et blik ind i den, føres vi ad trapper, elevatorer og smalle gangbroer i 50 meters højde rundt i noget, det med sine stålkonstruktioner i alle former og retninger snildt kan få en til at føle, at man befinder sig i en Star Wars-film.</p><p id="p31">Godt, man ikke skal i kamp med lyssværdet.</p><p id="p32">Det ville være træls, hvis der gik hul på et af de rør, som fører damp til turbinen. Sker det, og man rammes, går der ifølge vor vært ild i huden, for dampen er cirka 600 grader varm.</p><p id="p33">Ildens fascinationskraft gør det svært at løsrive sig fra det lille glughul, der gør det muligt at kigge ind i ovnen. Slagger samler sig nederst og dumper til sidst ned i vand. Også det genbruges, idet det sælges til specialiserede firmaer. Nogle gange er der metal fra mønter, sågar guldrester, men det meste er slagger og glas, som typisk anvendes som underlag for motorveje. Der er to ovne, for i højsæsonen er det for sårbart kun at have en.</p><p id="p34">Turbinehuset står på støddæmpende ben af den type, man også bruger for at udjævne påvirkninger fra jordskælv. Vibrationer skulle nødig forårsage skade på det dyre isenkram. Som ikke teknisk kyndig misser jeg en del info om røggasrensning, spildevandsbehandling m. m., men udsigten og arkitektens uortodokse idé med at åbne anlægget for folket er let at forstå, da vi når toppen og kan skue ud over København.</p><p id="p35">annemette.grundtvig@pol.dk </p><p id="p36">Transporten udgør maksimalt 5 procent af miljøregnskabet, så den får det ikke til at tippe Rune Mønnike, indkøber, Amager Ressourcecenter</p><p id="p37">Nationaløkonomisk er det her genialt. Det er ligesom at have en oliebrønd Rune Mønnike, indkøber Amager Ressourcecenter.</p><p id="p1">Det blå flag vil igen i år blive hejst på Amager Strand, efter at være blevet godkendt sammen med i alt 215 strande og 75 lystbådehavne i Danmark. Badegæsterne belønnes dermed med flere strande end sidste år, mens der er et fald på en enkelt havn. Det samlede antal med Blå Flag er i år 291. Det er tre flag mere end rekordåret 2006.</p><p id="p2">Af lystbådehavne er Dragør Havn og Kastrup Ny Lystbådehavn igen på listen, og kan således se frem til endnu en sæson med flaget til tops.</p><p id="p3">Sidste års våde sommer har haft konsekvenser for nogle strandes badevand, og dermed for tildelingen af Blå Flag. Til gengæld opvejes det af, at kommunerne prioriterer Blå Flag højt og dermed har ansøgt om flere nye strande end tidligere. </p><p id="p4">"Resultatet af de større kommuner er for alvor ved at slå igennem," udtaler Blå Flag koordinator i Friluftsrådet, Mikal Holt Jensen. </p><p id="p5">"De kommuner, der prioriterer miljøet ved kyststrækninger og søer højt, har nu en større kyststrækning og dermed flere strande, som kan opgraderes til Blå Flag. Nogle strande, der som regel får Blå Flag, har i år mistet deres flag. Den primære synder har været sidste års mange regnskyl, som nogen steder har påvirket badevandskvaliteten, så badevandet ikke har samme høje Blå Flag standard. Det kan være svært at gardere sig mod en så våd sommer, som vi havde sidste år," fortsætter Mikal Holt Jensen. </p><p id="p6">"Vi håber på, at det var 'enlige' byger sidste år og ikke et resultat af den globale opvarmning." </p><block><p>Det er næsten ikke til at forstå her i sommervarmen, hvor temperaturen runder de 30 grader. </p></block><p id="p1">Supercykelsti gennem naturen.</p><p id="p2">Ny indgang til Amager Fælled. De samme eller bedre stiforbindelser. Interessante kiler og damme i overgangen mellem natur og bykvarter.</p><p id="p3">Og et af de mest bæredygtige boligområder i Danmark.</p><p id="p4">Dét er, hvad udviklingschef i By &amp; Havn, Rikke Faaborg Jarmer, ser for sig, når og hvis det nye Ørestad Fælled Kvarter bliver bygget. Og hun vil meget gerne viderebringe den vision til de mange modstandere af byggeri på Amager Fælled.</p><p id="p5">F. eks. de 5000 demonstranter, som forleden dannede en ring omkring fælleden for at vise deres modstand.</p><p id="p6">Rikke Faaborg Jarmer er en af dem, der er står for at skulle gøre masterplanen for det nye bykvarter til virkelighed.</p><p id="p7">Så i mandags inviterede hun Ørestad Avis ud på en vandring på den omstridte grund, som fylder 6 procent af Amager Fælled.</p><p id="p8">" Dog friholder vi en del af byggefeltet, så selve byggeriet kommer til at fylde endnu mindre", siger hun.</p><p id="p9"><br /><em style="bold">Natur og by flettes</em></p><p id="p10">Vi møder ikke et øje på vores vandretur i området denne mandag eftermiddag. På gangstien vest for grunden peger Rikke ind mod det kommende byggeri.</p><p id="p11">" Herfra hvor vi står, vil man som bruger af Amager Fælled stadig have denne sti at gå på. Mod øst vil man kunne gå videre ind på det stykke af fælleden, hvor der idag ikke er nogle stier. Man vil opleve at naturen fletter sig ind i byggeriet i store grønne kiler, hvor den ene fører helt ud til metroen og Ørestads Boulevard. De nye stier og kiler vil gøre naturen mere tilgængelig, end den er idag", forklarer hun.</p><p id="p12"><br /><em style="bold">Meget på spil</em></p><p id="p13">Ørestad Fælled Kvarter er et meget vigtigt projekt for By &amp; Havn. Det er med til at finansiere metrobyggeriet i København, men det vil også markere afslutningen af hele Ørestadprojektet. Kvarteret vil binde nord og syd sammen, og føde Sundby metrostation med passagerer.</p><p id="p14">" Og med en ny indgang til Amager Fælled ved Sundby metrostation får tusindvis af københavnere nemmere adgang til denne del af fælleden, hvor der ikke kommer særlig mange idag. Vi vil koble fælleden på byen," siger hun.</p><p id="p15">Padder og brændeskærm Rikke fører os længere ind på byggefeltet, over en grøft og et trådhegn. Inde i krattet ligger skrald og madasser fra en forladt romalejr.</p><p id="p16">Det er ikke helt nemt gå her på grund af trådhegn, tornebuske og slyngplanter.</p><p id="p17">Og det er fint nok for modstanderne af byggeprojektet.</p><p id="p18">For det er ikke flere mennesker i naturen, de kæmper for. Denne øde del af Amager Fælled skal ligge hen som et unikt naturområde, hvor de fredede padder og brændeskærmplanter kan være i fred.</p><p id="p19">" Vi gør alt hvad vi kan for at sikre paddernes levesteder, blandt andet ved at indskrænke byggearealet. Når byggeriet går igang, arbejdes der på, at dele af de grønne kiler som vidt muligt bliver forskånet for aktivitet. Vi graver også tørv op, og gemmer det i frøbanker, for at være sikre på at den nuværende vegetation bevares," siger Rikke Faaborg Jarmer.</p><p id="p20">Hun forstår godt bekymringen for naturen, og at naturen har sin ret, selv om den ikke skal bruges til noget.</p><p id="p21">" Jeg synes at det store fokus på naturen, som vi oplever i hele København, siger noget om at der er et stort behov for den, og et ønske om at passe på den. Den løsning vi arbejder på, tager i høj grad højde for de ønsker. Men den tilføjer også en naturværdi til København. Tænk at kunne bo SÅ tæt på naturen, og tænk hvordan by og natur kan kobles sammen på en ny måde".</p><p id="p22"><br /><em style="bold">Nye grønne kiler</em></p><p id="p23">Vi vandrer videre østpå, ud mod Ørestads Boulevard, gemmen buske og krat. Nogle steder hopper vi fra tue til tue for at undgå vandhullerne.</p><p id="p24">Rikke peger fremad, imod Sundby metrostation.</p><p id="p25">" Lige her vil du kunne gå gennem en bred, grøn kile, og naturen vil være den samme som længere inde på Amager Fælled. Her vil også være naturlige vandhuller, som står tørre om sommeren".</p><p id="p26">Vi nærmer os biltrafikken og metroen. Rikke Faaborg Jarmer forklarer, hvordan der skal bygges en parallelvej til den lange og lige Ørestads Boulevard, hvor beboere og andre kan køre ind og parkere deres biler i p-huse langs vejen. I resten af bykvarteret bliver der stærkt begrænset biltrafik.</p><p id="p27">Denne dag minder den lange lige Boulevard og metrohøjbanen om et ingenmandsland, et grænseområde en transportkorridor. I sandhed en af de mindre charmende dele af Ørestad.</p><p id="p28">" Metrostationen bruges jo næsten ikke i dag. Ørestad Fælled Kvarter vil få stedet til at hænge meget bedre sammen. Når der kommer et nyt bykvarter vil mange flere amagerkanere søge herud for at tage metroen eller bruge fælleden.".</p><p id="p1">FODBOLD: FC Helsingør, HB Køge og Skive endte i sidste sæson i nederste halvdel af 1. division. De trre klubber topper nu rækken efter tre runder med syv point, mens forhåndsfavoritter som Vendsyssel FF og Hobro ligger i bunden med henholdsvis nul og et point.</p><p id="p2">-Jeg havde nok solgt det for syv point i de tre første kampe, hvis jeg var blevet spurgt inden sæsonen, men det er da ærgerligt, at vi ikke vandt i Hobro. Vi må vente med førstepladsen til på torsdag, når vi slår Vejle.</p><p id="p3">Dem havde vi godt styr på i sidste sæson, og det får vi igen, sagde Andreas Holm efter 2-0-sejren over Fremad Amager, hvor anføreren igen var blandt sit holds bedste.</p><p id="p4">Det på trods af, at anføreren op til kampen havde været sengeliggende med feber.</p><p id="p5">Ikke godt nok hjemme Seks af de syv point er hentet i de to hjemmekampe mod oprykkerne AB og Fremad Amager, men spillet har været under niveau i de to kampe.</p><p id="p6">-Jeg har svært ved at pege på, hvad der ikke fungere, men vores to sejre har ikke været gode nok. Det skal vi have ændret på, for nogle hold straffer vores fejl hårdere, end Fremad Amager gjorde i dag. Det var helt anderledes i Hobro, og det har været symptomatisk et stykke tid, at vi spiller bedst på udebane.</p><p id="p7">Vi må snart få det overført til vores egen bane, konstaterede Andreas Holm.</p><p id="p8">FC Helsingør har været stærke i 1. division, når de har været involveret i TVkampe.</p><p id="p9">Senest i sidste suge, hvor de var klart bedst i Hobro, men måtte nøjes med 1-1.</p><p id="p10">-Vores spillere præsterer som regel godt, når vi rammer de her gode jyske stadions, hvor de tilmed skal vise sig frem på TV. De kan helt sikkert godt lide at være i fjernsynet, og vi ser frem til Vejle-kampen, hvor vi for alvor kan cementere vores position i 1. division. Det vil vi gå efter, men det bliver selvfølgelig svært, og vi skal være en hel del bedre end i dag, sagde cheftræner Christian Lønstrup.</p><p id="p11">Ingen i truppen gider snakke oprykning og nedrykning efter tre kampe.</p><p id="p12">-Det giver ingen mening, at snakke om oprykning for os med 30 kampe tilbage, men vi har fået en god start, og de point kan ikke tages fra os. Nu skal vi have bygget på både i forhold til spillet og i forhold til vores pointkonto.</p><p id="p13">Spillerne synes vel også, at det er sjovt at lege med i toppen, og lige nu er vi der, fortsatte Lønstrup.</p><p id="p14">Han forventer at have Martin Koch tilbage i træning i denne uge, så han kan være i betragtning til torsdagens kamp i Vejle, som desuden vises på TV 3 Sport 1 klokken 18.00.</p><block><p>I de seneste ti år har jeg boet på Amagerbro, den del af øen, der ligger tættest på resten af København, og føler egentlig, at jeg kender mit lokalområde ret godt. </p></block><p id="p1"><br /><em style="bold">Pless stiller op som modkandidat</em></p><p id="p2">Folketingsmedlem Sophie Hæstorp Andersen ( S) skal ikke forvente at blive kåret som efterfølger for Region Hovedstadens afgående regionsrådsformand, Vibeke Storm Rasmussen, uden kamp. En anden markant socialdemokrat, sognepræst Flemming Pless fra Christians Kirke, er også interesseret i posten. Flemming Pless. der har gjort sig bemærket som en markant samfundsdebattør, siger, at han er klar til at stille op til et kampvalg om at blive socialdemokratisk spidskandidat ved regionsrådsvalget i 2013.</p><p id="p3"><br /><em style="bold">Beder minister om mellemfinansiering</em></p><p id="p4">Byrådsflertallet, der træffer beslutning om en ny skolestruktur, sender en ansøgning til Økonomi-og Indenrigsministeriet om en mellemfinansiering på 60 mio. kroner til udbygningen af St. Magleby Skole. Med andre ord vil politikerne låne pengene af ministeriet, indtil kommunen får en indtægt efter salget af Skolen ved Vierdiget.</p><p id="p5"><br /><em style="bold">Tårnby sender rotterne i udbud</em></p><p id="p6">Rottefængere med autorisation kan byde ind på at få opgaven med at bekæmpe rottere på Sydamager til maj. Det fremgår af et svar fra kontorchef Helle Myhre, Tårnby Kommune, efter Amager Bladets artikel om en Dragørborger, der ikke kunne få akut hjælp fra kommunen, da han en aften fik besøg af en rotte i huset.</p><p id="p7">Husejeren fik i stedet en lokal, autoriseret rottefænger til at løse problemet, men det er i henhold til Miljøstyrelsens bekendtgørelse ulovligt at benytte en anden rottefænger end kommunens valgte løsning. I dette tilfælde er det firmaet Kiltin A/ S i Stenløse.</p><p id="p8">Imidlertid har Tårnby Kommune ikke udbudt opgaven, og selvom en lokal rottefænger flere gange har rykket for udbudsmateriale siden marts 2011, sker det først nu.</p><p id="p9"><br /><em style="bold">Kommision anbefaler ungehus</em></p><p id="p10">De unge på Amager skal have ét sted at gå hen, når de skal spille bordfodbold, søge fritidsjob eller har brug for råd om uddannelse eller psykologhjælp.</p><p id="p11">Sådan lyder visionen fra den københavnske ungdomskommission, som netop har fremlagt sine anbefalinger. I mere end et halvt år har forskere og eksperter -sammen med en lang række organisationer og hovedstadens unge -diskuteret og udfordret det københavnske ungdomsliv. Kommisionens anbefalinger skal danne grundlag for en samlet københavnsk ungestrategi.</p><p id="p12"><br /><em style="bold">Buschauffører frygter for livet</em></p><p id="p13">Buschaufførerne på linje 2A har fået nok efter gentagne stenkast mod busserne i området omkring Holmbladsgade og Østerigsgade. I januar blev busserne bombarderet med sten -sandsynligvis kastet af utilpassede unge drenge, og chaufførerne frygter for deres liv efter nye hændelser.</p><p id="p14">Senest har linje 2A været skydemål for to brosten.</p><p id="p15">Det har fået linjerepræsentant Preben Hejselbak, arbejdsmiljørepræsentant Jesper B.</p><p id="p16">Jensen og tillidsrepræsentant Jan Kristensen fra Arriva til at skrive et brev til trafikselskaberne og SSP-konsulent Annette Bülow, hvori repræsentanterne efterlyser konkrete svar på, hvordan buschaufførerne kan passe deres job uden at frygte for livet: .</p><p id="p17"><br /><em style="bold">Farvel og tak til Tårnby Kommune</em></p><p id="p18">Frede Skjødt, der døde i 2009 på Tårnby Kommunes plejehjem på Irlandsvej, har stævnet Tårnby Kommune og slæber både borgmester Henrik Zimino og kommunaldirektør Klavs Gross i retten for at afgive forklaring om, hvad der lå til grund for udstedelse af besøgsrestriktioner.</p><p id="p19">Familien Voller med datteren Lillian, svigersvønnen Erik og barnebarnet Lene nåede akkurat at tage afsked med Frede Skjødt, idet han døde lidt over klokken 16.00, hvor familien havde adgang til plejehjemmet.</p><p id="p20">Nu kræver familien torterstatning i sagen med 20.000 kroner til hver af de tre familiemedlemmer.</p><p id="p21">Men ikke nok med det: Svigersønnen Erik Voller overvejer nu at fraflytte Tårnby Kommune på grund af behandlingen. Han er udtrådt af bestyrelsen i Kastrup-Tårnby Listen, fordi der er bopælspligt.</p><p id="p22"><br /><em style="bold">Jubilæumsbog for Liste T</em></p><p id="p23">Tværpolitisk Forening i Dragør, bedre kendt som Liste T, fejrer sit 50 års jubilæum, blandt andet med udgivelsen af bogen ' 50 år på tværs' skrevet af Ebbe Kyrø fra Liste T og lokalarkivar Henning Sørensen.</p><p id="p24">Det kritiseres fra flere sider, at bogen med lokalarkivets medvirken fremstår som objektiv historieskrivning, men samtidig stiller Liste T og Birgitte Rinhart i et langt mere positivt lys end der objektivt set er belæg for, om situationen i 2002, da Dragør Kommune på grund af dårlig økonomi kom på Indenrigsministeriets observationsliste.</p><p id="p25"><br /><em style="bold">Ny idrætshal er underfinansieret</em></p><p id="p26">SF frygter, at den kommende udvidelse af Sundbyøsterhallen ikke kan holde budgettet uden at slække voldsomt på kvaliteten. Kommunens tal for priserne på nybyggeri kan løfte regningen fra 30 til 47 millioner kroner -og hertil kommer stigende byggepriser. Der er afsat 30 millioner kr. i budget 2012 til en udvidelse af Sundbyøsterhallen i form af en hal 2, men heraf skal halvdelen finansieret ved grundsalg, hvor en privat ejer kan opføre butikker i forbindelse med hallen.</p><p id="p27">» Vi ønsker sagen belyst, inden den går i udbud. Der skal ikke herske nogen tvivl om, at SF ønsker en Sundbyøster Hal 2, der lever op til Amager SK og de andre klubbers behov -og at kvaliteten også er i orden.</p><p id="p28">Og vi er også klar til at finde pengene, hvis licitationen og kvaliteten ikke holder, « siger medlem af kommunens kultur-og fritidsudvalg for SF, Bjarne Fey.</p><p id="p29"><br /><em style="bold">Carina-sag fjerner debattens nuancer</em></p><p id="p30">Efter den såkaldte Carina-sag fyger det med beskyldninger om, at folk på overførselsindkomst er drevet af krævementalitet og mangler arbejdsmoral.</p><p id="p31">Kofoeds Skole er oprettet med det formål at yde hjælp til selvhjælp til mennesker med sociale problemer. Så eleverne er blandt de, der pludselig mistænkeliggøres som mennesker uden arbejdsmoral, drevet af krævementalitet.</p><p id="p32">Forstander på Kofoeds Skole, Robert Olsen, kalder det krænkende at stigmatisere en hel gruppe borgere og appellerer til, at vi får nuancerne tilbage i debatten.</p><p id="p33"><br /><em style="bold">Skolestruktur besluttet i Dragør</em></p><p id="p34">Trods det at salget af Skolen ved Vierdiget røg på gulvet, da køber trakt sig, træffer et flertal i Dragørs byråd bestående af Socialdemokraterne, Venstre, Dansk Folkeparti, SF og konservative Asger Larsen beslutning om en ny skolestruktur for kommunen under forudsætning af, at finansiering kan tilvejebringes.</p><p id="p35">Dragørs skolevæsen justeres om fra otte til syv spor.</p><p id="p36">St. Magleby Skole og Dragør Skole Nord skal udvides og udbygges, så skolerne også kan rumme elever fra Skolen ved Vierdiget, når og hvis denne lukkes og sælges.</p><p id="p37"><br /><em style="bold">Millioner til renovering og lethal</em></p><p id="p38">Højdevangens Skole og Sundbyøster Skole forgyldes med knap 52 millioner kroner, da et flertal på Københavns Rådhus afsætter i alt 338 mio. kr. til at færdigrenovere ti af byens skoler som en del af forhandlingerne om, hvordan kommunens overskud fra 2011 skal fordeles.</p><p id="p39">Højdevangens Skole kan se frem til en totalrenovering for 42,9 mio. kr., mens Sundbyøster Skole skal helhedsrenoveres for i alt 8,5 mio. kr. Gymnastiksalene på Højdevangens Skole, som skal nedlægges for at give plads til ungdomsmiljø, erstattes af en ny lethal, som skal give oprørte boldklubber mulighed for vintertræning, besluttes det.</p><p id="p40"><br /><em style="bold">Lovforslag skal ændre samarbejde</em></p><p id="p41">Et nyt lovforslag er sendt i høring, og det kan ændre betingelserne for det forpligtende samarbejde mellem Tårnby og Dragør Kommune. Blandt andet vil Dragør, hvis forslaget vedtages i Folketinget, kunne hjemtage nogle af de opgaver, samarbejdet omfatter samt vælge en anden samarbejdskommune end nabokommunen.</p><p id="p42">Hvis altså alle parter samt indenrigsministeren godkender det.</p><p id="p43"><br /><em style="bold">Sundbyøsterhal drænet for liv</em></p><p id="p44">Cafeteriet i Sundbyøsterhallen er lukket, og hallens største bruger, håndboldklubben Amager SK, står uden samlingssted.</p><p id="p45">Krav om 75 procent økologi over disken og udvidede åbningstider har gjort, at klubben ikke kunne byde på den forpagtning, den har stået for i de seneste godt 10 år.</p><p id="p46"><br /><em style="bold">Viral folkeaktiekampagne</em></p><p id="p47">Christianias filmmager Jørn Balther lancerer en viral reklamekampagne med en pokervideo på Facebook, som skal sætte skub i salget af folkeaktier.</p><p id="p48">Fristaden skal inden 1. juli erlægge den nette sum af 52 millioner kroner til staten som første afdrag på området.</p><p id="p49">Der er indtil starten af marts solgt folkeaktier for 6,9 millioner kroner. » Altså, i princippet har vi jo ikke lyst til at købe stedet -det er vi blevet presset ud i.</p><p id="p50">De senere år har der været en tendens i samfundet til, at individet bliver set som selvisk, både politisk og økonomisk.</p><p id="p51">Og Christiania er et direkte modbevis på det, alene fordi vi har holdt fanen højt i så mange år, « siger Balther.</p><p id="p1">VESTAMAGER: Fj. Den tidligere drabschef i Københavns Politi gennem otte år, Ove Dahl, optræder for tiden i tre af programmerne i Kanal 5' s » Profil af en morder « , som gennemgår seks af landets mest spektakulære drabssager -alle tre på Amager. Her kommer seerne ind i hovederne på de to tidligere drabschefer Kurt Kragh og Ove Dahl, som fortæller om, hvordan de sætter sig ind i drabsmændenes tanker, metoder og handlinger for at fange dem.</p><p id="p2"><br /><em style="bold">Afgørende gerningssted</em></p><p id="p3">I sidste uge handlede det om ' Amagermanden', Marcel Lychau Hansen.</p><p id="p4">I årevis var Københavns Politi på jagt efter en ukendt, brutal seriemorder og voldtægtsforbryder, men først efter mere end 20 års hærgen begik gerningsmanden en fejl, der leder politiet på sporet. Vi møder Ove Dahl på det sted, hvor det endelige gennembrud i sagen kom, nemlig ved Haveforeningen Stjernelund på Kongelundsvej.</p><p id="p5">» Jeg har været her mange gange siden den 25/ 9 2010, men det er specielt at stå her. Jeg ved jo, hvordan det foregik: En 17-årig pige står af metroen på Ørestad, går over Slusevej og herned ad på vej hjem.</p><p id="p6">Og så møder hun sin gerningsmand lige ovre på den anden side af fortovet. Og så bliver hun slæbt ind på græsplænen lige herinde og bliver seksuelt misbrugt i 20 minutter.</p><p id="p7">Hun får besked på, at hun skal tælle til 1.000, så han kan nå at komme derfra.</p><p id="p8">Altså, jeg har set langt værre gerningssteder i min tid. I princippet var der ikke noget at se her, men det er helt specielt, for det var her, at hele opklaringen tog sin begyndelse. Selv gerningsmænd til meget alvorlige forbrydelser dummer sig en gang imellem, og det er faktisk kendetegnende for alle de tre sager, jeg har med i programmet.</p><p id="p9">Det er tankevækkende, at det var lige her, der blev årsagen til, at man fangede en af de allerværste serieforbrydere i historien. Nogle dygtige kolleger gjorde det eneste rigtige og fik tilkaldt Danmarks bedste politihund, Cooper. Den finder hendes headset og 100 meter længere nede det kondom, som fik altafgørende betydning i den her sag. Hvis han ikke havde smidt eller tabt det, havde vi nok aldrig fået en ' Amagermand'.</p><p id="p10">Den første sag lå jo helt tilbage i 1987, så det var en befrielse for mange af mine kolleger, der havde haft de sager, han nu er dømt i. De har naget, og der er dæleme mange, der har brugt rigtigt mange kræfter på at opklare dem.</p><p id="p11">Og det var ikke mindst en lettelse for de pårørende og ofre, som fik svar på nogle spørgsmål, og det ved vi og erfaring giver en form for ro i sindet.</p><p id="p12">Det er det allervigtigste for os, « forklarer Ove Dahl.</p><p id="p13"><br /><em style="bold">Seriemord eller ej?</em></p><p id="p14">Lychau Hansen blev dømt for to mord og seks voldtægter.</p><p id="p15">» Vi plejer at sige, at vi ikke har seriemordere i Danmark. Der skal tre til, for at man kan kalde det en serie.</p><p id="p16">Men jeg har haft sager med to mord af samme gerningsmand -vi lever heldigvis i et rimelig ordnet samfund, hvor folk kærer sig om hinanden og gerne hjælper politiet, så det er lykkedes os at stoppe det efter mord nummer to.</p><p id="p17">Min første sag var faktisk også på Amager i 1989, et rovmord på en, der blev kaldt ' Gammel-Jørgen' på Tingvej. Da en dame på Hveensvej så bliver slået ihjel et halvt år senere, er der en bekendt til drabsmanden, der retter henvendelse til os.</p><p id="p18">Det kunne være blevet til en seriemorder, hvis vi ikke havde fået den hjælp, « pointerer eks-drabschefen, som har været igennem flere uopklarede sager i forbindelse med Lychau Hansen-sagen: » Så alvorlig kriminalitet over så lang tid, det fik os til at kigge på andre sager. Vi har jo desværre tre, måske fire, uopklarede drab fra den periode.</p><p id="p19">Vi kiggede meget på et drab på Højdevej, hvor han havde bopæl i nærheden, et i Teglgårdsstræde og et på Halmtorvet. Men når man ikke kan finde beviset, kan man jo ikke løfte sagen. Vi brugte rigtig meget krudt på det, men jeg kan jo ikke stå her i dag og sige, at det var Amagermanden, selv om vi havde mistanken. « .</p><p id="p20"><br /><em style="bold">Lokale spor</em></p><p id="p21">Selv om kondomet var afgørende i forhold til Amagermanden, så var det også vigtigt, at en dame ringede og sagde, at hendes søn havde prøvet at fortælle politiet noget i 1990, da Lene Buchardt blev slået ihjel, fortæller Dahl: » Den unge mand fik en ualmindeligt dårlig behandling -den pågældende betjent skulle have været fyret øjeblikkeligt -for han havde set gerningsmanden derude i Fasanskoven dengang. « En anden vigtig detalje var, at det 17-årige offer i haveforeningen var sikker på, at voldtægtsmanden talte med Amager-dialekt: » Det vidste hun, fordi hun selv var fra Amager. Jeg vidste godt, at der er en lidt speciel dialekt på Amager for nogen, men om jeg umiddelbart kunne skelne de københavnske, det er jeg ikke sikker på. Men vi skulle jo så ikke lede efter en fra Aalborg.</p><p id="p22">En anden vigtig detalje var boldklubben (AB 70, nu AB Tårnby, red.). Da vi fik at vide, at han efter at have været inde hos os første gang var meddelt, at nu vil han ikke være træner mere, så var det et lillebitte tegn, syntes vi, på, at der kunne ligge en slags indrømmelse.</p><p id="p23">Jeg tror alligevel, han havde indset, at løbet var kørt, « husker Ove Dahl, som anslår, at politiet har været i kontakt med mange hundrede amagerkanere i forbindelse med sagerne -og brugt adskillige årsværk på dem: » Og vi gik dæleme langt tilbage.</p><p id="p24">Familien, boldklubben, arbejdspladsen i lufthavnen... Vi prøvede at tegne et billede, hvor der måske var nogle mistanker, men det samlede billede var, at der ikke var nogen, der havde set det her komme. « .</p><p id="p25"><br /><em style="bold">Sidste sag</em></p><p id="p26">Sagen om Amagermanden blev Ove Dahls sidste som drabschef, inden han trådte tilbage.</p><p id="p27">» Den dag, hvor vi afleverede hele sagskomplekset til Statsadvokaten -tre flyttekasser -om formiddagen, havde jeg afskedsreception om eftermiddagen. For mig var det et godt punktum at sætte efter en næsten 40 år lang karriere, « siger han.</p><p id="p28">Sidenhen har han skrevet bøger og turet rundt som foredragsholder om alle sagerne, men det lakker så småt mod enden, fortæller han: » Nu har jeg besluttet, at når jeg bliver 70 til næste år, så skal jeg ikke holde flere foredrag -så skal jeg pensioneres.</p><p id="p29">Men jeg har haft stor glæde af det og prøver da også at bringe lidt humor ind i det, selv om det er et alvorligt emne. « I morgen onsdag vises det femte program i serien. Det handler om et rovmord på en antikvar i en kælder på Slusevej.</p><p id="p30">Manden er næsten mumificeret og en retsmediciner kan konstatere, at manden er blevet slået voldsomt i hovedet med en stump genstand. En overvågningsvideo fra Storebælt, en blodstænksanalyse og nogle vidner fra Vesterbro i København gav gennembruddet i sagen mod rovmorderen.</p><p id="p31">Den sidste af Dahls sager, som gennemgås i programmet, er det såkaldte ' stewardessedrab' på hotellet Radisson Scandinavia i 2010.</p><p id="p32">» Også her dummede gerningsmanden sig. Hvis ikke gerningsmanden havde ladet sig indskrive nede i casinoet, er det tvivlsomt, at vi nogensinde havde fundet ham, « siger Dahl.</p><p id="p33">U Vi har jo desværre tre, måske fire, uopklarede drab fra den periode. Vi kiggede meget på et drab på Højdevej, hvor han havde bopæl i nærheden, et i Teglgårdsstræde og et på Halmtorvet. Men når man ikke kan finde beviset, kan man jo ikke løfte sagen. Vi brugte rigtig meget krudt på det, men jeg kan jo ikke stå her i dag og sige, at det var Amagermanden, selv om vi havde mistanken.</p><p id="p34">OVE DAHL, tidl. drabschef, Københavns Politi.</p><p id="p35">» Profil af en morder « , Kanal 5 Se mere: discoverynetworks.</p><p id="p36">dk/ foraar 2018 / profilaf-en-morder Serien kan streames på Discovery-tjenesten Dplay.</p><p id="p1">Klokken 04.21, Amager Bio, Øresundsvej. En ung mand med en høj, spids narhat og et hvidt uniformslignende sæt tøj danser med sig selv i udkanten af dansegulvet i Amager Bio. I hænderne har han to stave, der lyser fluoriserende grønt. De ligner lasersværd som dem, Luke Skywalker og Co. brugte i Stars Wars - i en fjern galakse i en fjern fortid - da de forsøgte at befri universet for mørke kræfter. Den unge mand med narhatten danser hurtigt. Velsmurt og velsynkroniseret. Med sine lasersværd tegner han giftig-grønne streger i luften. Han danser heftigt i omtrent et halvt minut. Så stopper han. Tilsyneladende rastløs. Flytter sig til et andet sted på dansegulvet. Gentager dansen. Technofesten i Amager Bio har tiltrukket 450 gæster, der hver har betalt 700 kroner i entré. Men så er der til gengæld også fri bar, hvilket dog næppe er nogen god fidus for gæsterne, der for størstedelens vedkommende nøjes med at drikke vand. Skal der endelig drikkes spiritus, er det hovedsagelig vodka. Øl bliver man for tung af.</p><p id="p2">Dennis på 21 år har lige tømt en flaske Aqua d'Or - fransk kildevand. Han har orange crewcut og et kort, trimmet skæg. Han begyndte aftenen sammen med fire venner - »rigtig gode venner, de bedste på planeten«, siger han - og en fonduegryde. De havde købt tre kilo pasta, to kilo oksekød, kylling, kalkun, salat og fire gange halvanden liter Faxe Kondi. De drikker ikke spiritus, så champagnen var en børnechampagne. Fyrværkeri var der heller ikke noget af. Fyrværkeri er ikke fedt. Aftenen handler bare om at sige tak for det gamle år. Det nye bliver endnu federe. Bagefter gik de videre til en anden fest for at holde 'selve nytårsaften'. »Vi var ni milliarder mennesker i den mindste lejlighed nord for Alperne«, siger han. Til sidst tøffede de over i Amager Bio. Det var ikke planlagt. Dennis går ikke meget op i nytår. »Det er jo bare en undskyldning for at feste. Vores lille planet har fødselsdag. Hurra. For min skyld kunne det lige så godt være 27. februar eller 18. august. Det er bare en dato. Jeg er også ligeglad med, om det er år 2000. Men når de andre fester, så må jeg også gøre det«, siger Dennis. På dansegulvet hopper et par hundrede drenge og piger med ansigterne vendt mod dj'ens to meter høje podie. Et alter for de dansende. Det fluorescerende lys får alt, hvad der er hvidt, til at træde ud af mørket på dansegulvet. En hvid hættebluse, hvide trompetbukser. En stram hvid top der blotter et solbrændt maveskind. Hvid t-shirt, hvid undertrøje uden ærmer, hvide bånd på en rød nederdel. Hvidt garn i håret. Hvid ærmeløs vest i langhåret teddybear. Hvid teddybear på kanten af en hætte.</p><p id="p1">SVENDBORG: BKA - holdet alle kan ta'.</p><p id="p2">Med en let omskrivning af det gamle kaffeslogan for BKI udstillede Svendborg Rabbits i aftes de øjeblikkelige svagheder hos BK Amager, der sidste sæson blev treer i basketligaens grundspil. Med en knusende sejr på 92-58 tilføjede Svendborg Rabbits Amager det tredje nederlag i sæsonens første fire kampe. For åben tv-skærm - kampen blev sendt direkte på DK4 - klædte de ellevilde kaniner amagerkanerne af i en herlig kulisse, hvor det sæsonrekordstore publikum på 631 tilskuere skabte en fantastisk stemning fra start.</p><p id="p3">Dermed fik Svendborg eftertrykkeligt hævn for de to holds sidste indbyrdes møde i februar, hvor Amager hjemme vandt 96-68. Og nok så vigtigt fik Svendborg renset den grimme plet fra tirsdagens nederlag på 55-58 mod Sisu væk.</p><p id="p4">- Jeg troede, at det ville blive rigtig tæt i dag, for Amager har lige slået Sisu, og de har mange dygtige, erfarne spillere, lød det fra en glad Svendborg-træner Craig Pedersen efter sejren.</p> <hl2>Stor kamp af Ivan Höger</hl2><p id="p5">De første ti sekunder gav en forsmag på denne kamps store profil: Ivan Höger, 225 cm tjekkisk fyrtårn, indledte med at vinde tip-off duellen med Peter Johansen, og ti sekunder senere havde han hældt de to første point i kurven efter en aflevering fra Søren Bækgaard.</p><p id="p6">Ivan Höger spillede en af sine bedste kampe i kanin-dragten, og med 30 point og 10 rebounds blev han kampens topscorer Over et point i minuttet scorede han i snit i de 27 minutter, han spillede. </p><p id="p7">Hans holdkammerater forstod denne gang at spille bolden rigtig rundt, indtil Ivan den Store stod klar til at få den tæt på kurven, hvor det som regel var lig med to point. Men han fik også sat en lang toer, og i slutminutterne, da kampen forlængst var afgjort, var han lige ved at sætte en treer også.</p><p id="p8">Publikum kom for alvor op af stolene, da Ivan Höger i sidste sekund af tredje periode sænkede en buzzer beater til 68-38, og fire minutter før tid dunkede han bolden i nettet til 83-51, mens hallen sydede af begejstring.</p><p id="p9">- Ivan, I love you, råbte en af de mange unge tilskuere, der havde fundet vej til kaninhulen denne torsdag aften.</p> <hl2>Kanonstart af Bækgaard</hl2><p id="p10">Men kærligheden fra publikum gjaldt hele holdet. Allerede ved spillernes indløb fik Søren Bækgaard det største bifald, og den energiske guard levede op til tilliden med aggressivt pres mod kurven. Otte point scorede Bækgaard i de første godt tre minutter, hvilket gav Svendborg en føring på 13-2.</p><p id="p11">Dermed var Amager knækket fra start, og Danilo Fatics buzzer beater af en treer i sidste sekund af første periode til føring 29-12 satte en tyk streg under, hvem der sad på den kamp.</p><p id="p12">Det flotte, flydende angrebsspil, hvor kurven blev angrebet aggressivt, fortsatte i anden periode, og Svendborg kunne gå til pause foran 46-22. Jarrett Howell var som i den første hjemmekamp mod Randers forrygende som spilstyrer, og med høj fart førte han bolden op af banen og fordelte spillet godt uden fejl. Der blev lavet 11 fejl imod ham, så han kom tit på straffelinjen og viste også her høj træfsikkerhed med scoring på 14 af 16 straffe. I alt nåede han 23 point.</p> <hl2>Alle på højt niveau</hl2><p id="p13">Den anden amerikaner, Brayden Billbe, fik allerede tre minutter før første halvlegs afslutning sin tredje fejl i sin kamp for at holde Amagers store profil Peter Johansen fra fadet, så det blev ikke til mere end 11 minutter for Brayden Billbe på banen.</p><p id="p14">Men det gjorde ikke noget på en aften, hvor kaninerne kunne det hele. Spillere som Troels Halling og Niels Degn-Andersen, der kom ind fra bænken, bidrog også på et højt niveau.</p><p id="p15">Med den sikre sejr meldte Svendborg sig igen ind i toppen af en tæt basketliga, hvor alle slår alle. Men i aftes var der kun et hold, der blev slået - og det noget så eftertrykkeligt:</p><p id="p16">BKA - holdet, alle kan ta'...</p><p id="p1">I øjeblikket vokser landets største, mest avancerede og dyreste forbrændingsanlæg stille og roligt frem mellem kraftværkshalvøen og boligerne på Amager tæt på København.</p><p id="p2">Bag virkeliggørelse af det knap 4 mia. kr. dyre byggeri ligger en kulørt og indimellem mørkelagt politisk proces, der starter tilbage i foråret 2009, hvor det fælleskommunale Amagerforbrænding (AMF) begynder at planlægge et nyt forbrændingsanlæg: Det gamle er snart udtjent, og man oplever øgede affaldsmængder i vækstårene.</p><p id="p3">Selskabet søger om lov til at forbrænde 560.000 ton affald om året, men får i juli 2010 besked fra Energi styrelsen om, at man ikke må øge kapaciteten og altså skal holde sig på højst 440.000 ton affald.</p><p id="p4">I december 2010 godkender bestyrelsen et anlæg med høj miljøog energiprofil til 3,65 mia. kr., og i januar offentliggør selskabet - ved et arrangement med en syngende direktør i front - at arkitekt Bjarke Ingels skal tegne det store byggeri, der udformes med en skibakke på taget.</p><p id="p5"><br /><em style="bold">Halv og hel kapacitet</em></p><p id="p6">Finansieringen af det store anlæg skal ske med lånegarantier fra de fem ejerkommuner, og derfor skal byggeriet godkendes i henholdsvis København, Frederiksberg, Tårnby, Dragør og Hvidovre kommuner.</p><p id="p7">I København godkender Teknikog Miljøudvalget i februar 2011, at AMF må sende et anlæg på 2 gange 30 ton affald i timen i udbud; dog således at man samtidig skal udbyde et anlæg med halvt så stor kapacitet. Politikerne henviser til udsigten til mere genanvendelse og dermed mindre affald at brænde.</p><p id="p8">Københavns Kommune har forud fået udarbejdet en konsulentvurdering af teknologivalg, økonomi med videre ved Amagerforbrændings projekt.</p><p id="p9">Konsulenterne konkluderer, at anlægget i forhold til tilsvarende anlæg er meget dyrt, og at fremtidens affaldsmængder er usikre på grund af liberalisering af erhvervsaffaldet og øget genanvendelse og udsortering af plast, som forringer affaldets brændværdi - samt at forudsætningerne for anlæggets business case er tvivlsomme, når man antager, at liberalisering ikke fører til prisfald, og at der ikke vil ske eksport fra Sjælland af erhvervsaffaldet.</p><p id="p10"><br /><em style="bold">København skruer bissen på</em></p><p id="p11">I september 2011 beslutter Amagerforbrændings bestyrelse - som er højlydt uenig med konsulenterne og henviser til Miljøstyrelsens 2010-prognoser - alligevel, at anlægget skal have en endnu større kapacitet - nemlig 2 gange 35 ton i timen eller 560.000 ton affald - fordi det kun er marginalt dyrere. Det halvt så store anlæg sendes ikke i udbud.</p><p id="p12">Så skruer teknik-og miljøpolitikerne i Københavns Kommune bissen på. Teknik-og miljøborgmester Ayfer Baykal melder ud, at et flertal ikke kan godkende Amagerforbrændings ansøgning om en lånegaranti på 2,5 mia. kr. og gentager ønsket om en beregning på et halvt så stort anlæg suppleret med andre teknologier.</p><p id="p13">Det afføder skarpe, offentlige skudvekslinger mellem borgmesteren og direktør Ulla Røttger på ing. dk.</p><p id="p14">20. januar 2012 offentliggør Amagerforbrænding, at det amerikanskejede Babcock Wilcox Vølund i Esbjerg har vundet ordren på leverance af ovn og kedelsystemer til en værdi af cirka 1 mia. kr., selvom lånegarantier altså stadig ikke er bevilget.</p><p id="p15">Senere i januar bakker Borgerrepræsentationen op om Teknikog Miljøudvalgets krav, men Amagerforbrændings bestyrelse afviser pure at rette sig efter henstillingen.</p><p id="p16">I stedet truer bestyrelsesformand Mogens Lønborg med at opløse selskabet, hvis man skal udsætte byggeriet.</p><p id="p17">Det blev dog ved truslen.</p><p id="p18">Allersidst i januar bevilger Frederiksberg Kommune som den sidste af de fire positive kommuner så lånegaranti til det store anlæg på 560.000 ton, og herefter bliver sagen så totalt mørkelagt hen over foråret og sommeren.</p><p id="p19">Fra aktindsigter ved vi dog, at de fem ejerkommuner forhandler om at nå en form for kompromis, og at forskellige begrænsninger på selve anlæggets drift diskuteres.</p><p id="p20">At lobbyisterne også var på banen fortæller en stolt administrerende direktør i Babcock Wilcox Vølund, John Veje Olesen, til Børsen i oktober 2012: Straks efter afslaget gik man i gang med at bearbejde politikere i Folketinget og Borgerrepræsentation.</p><p id="p21">Især var man glad for hjælpen fra daværende finansminister Bjarne Corydon, der er valgt i virksomhedens base, Esbjerg.</p><p id="p22">Hjælpen var et nyttigt brev, hvori ministeren sammen med daværende miljøminister Ida Auken svarede Vølund, at kommunerne selv bestemmer i sådanne sager, og at man ikke alene kunne bruge regeringens udmeldinger på affaldsområdet som grund til at afvise lånegarantien.</p><p id="p23">Pludselig 3. september foreligger der så en aftale mellem de fem kommuner - en såkaldt borgmesteraftale.</p><p id="p24">Heraf fremgår det, at Amagerforbrænding alligevel får en lånegaranti til det store anlæg med kapacitet på 2 gange 35 ton i timen eller 560.000 ton affald om året.</p><p id="p25">Til gengæld er vilkårene, at de forbrændte affaldsmængder er begrænset til højst 409.000 ton årligt, og at de to ovne skal ' blokeres', så de højst kan brænde 30 ton pr. time.</p><p id="p26">Der bliver sat grænser for CO 2 -udledningen fra anlægget, ligesom det aftales, at værket kun må forbrænde affald fra de fem kommuner og altså hverken importere affald fra udlandet eller fra andre kommuner.</p><p id="p27"><br /><em style="bold">' En god løsning'</em></p><p id="p28">Ayfer Baykal siger i dag om de københavnske politikeres kovending, at der var rigtig mange ønsker og krav, der skulle imødekommes, og at selvom København er størst, er kommunen jo ikke den eneste ejer: »Vi fandt en god løsning med denne model, og vi fik at vide, at business casen stadig holdt med disse restriktioner,« siger hun.</p><p id="p29">Iben Wiene Ratje fra SF, som sad i bestyrelsen for Amagerforbrænding fra 2011-2013, forklarer om processen, at der var et udbredt ønske fra ledelsens side om at køre det oprindelige projekt igennem og et tilsvarende ønske fra et politisk flertal om at lade udbuddene køre.</p><p id="p30">Den fysiske spærring, som alene var et krav fra København, droppede Amagerforbrændings bestyrelse sidste år til fordel for en instruks til ledelsen, og med de seneste fremskrivninger øges presset altså kraftigt på borgmesteraftalens afsnit om importforbud.</p><p id="p31">Dramaet fortsætter...</p><p id="p32">Vi fandt en god løsning med denne model, og vi fik at vide, at business casen stadig holdt med disse restriktioner.</p><p id="p33">Ayfer Baykal, tidl. teknik-og miljøborgmester, København.</p><p id="p1">Op mod 800 rockere tog i går afsked med HA-præsidenten Michael Brokside, der tog sit eget liv i Politigårdens fængsel. Han efterlader en rockerklub i dyb økonomisk krise og intern splid.</p><p id="p2">-Skyder de nu? En lille dreng foran Filips Kirke på Amager kiggede forskræmt på sin mor, da de larmende brøl fra den ene store Harley-Davidson motorcykel efter den anden i går eftermiddag flænsede stilheden på den afspærrede Kastrupvej.</p><p id="p3">I begge retninger sørgede motorcykelbetjente i skriggule advarselsveste for at op mod 800 rockere med Hells Angels-rygmærker på lædervestene i fred og ro kunne sige et sidste farvel til den 41-årige Michael Brokside.</p><p id="p4">Udadtil var det et samlet Hells Angels, der med gråd, grin og motorcykelbrøl gav deres bror en ægte rockerbegravelse. Men lige under overfladen lurer krisen og en dyb intern splittelse. Det fortæller kilder med stor indsigt i miljøet til BT.</p><p id="p5"><br /><em style="bold">Sår tvivl om selvmord</em></p><p id="p6">Hells Angels har haftsvært ved at erkende det faktum, at præsidenten for Amager-afdeling Nomads tog sit eget liv. I en officiel pressemeddelelse sår HA tvivl om, hvad der skete i Broksides celle. Obduktionen har vist, at han døde som følge af inkomplet hængning 14. marts.</p><p id="p7">At en rocker på Broksides niveau tager sit eget liv, trækker tæppet væk under forestillingen om det lykkelige rockerliv. Men det er ikke det værste: Dagen før selvmordet blev Michael Brokside anholdt og varetægtsfængslet sammen med 79 andre personer i en omfattende hash-sag. Politiets optrævling af hashnetværket, der også talte andre medlemmer af HA, er et stort økonomisk tilbageslag for Hells Angels, der ifølge politiet tjener styrtende på milliardhandlen med hash på Christiania.</p><p id="p8">Pengene går blandt andet til fængslede medlemmer og deres familier.</p><p id="p9">Midt i den økonomiske krise er Hells Angels samtidig præget af interne konflikter. Der hersker stor intern splid i Hells Angels om, hvordan man skal forholde sig til nye bandegrupperinger, herunder især den nye rockerklub Satudarah. De gamle medlemmer af Hells Angels er trætte af krig og har - med Brokside ved forhandlingsbordet -indgået en fredsaftale med Satudarah. En hel del af de yngre medlemmer, som de ældre selv har fået ind i klubben, er mere krigeriske og ivrige efter at demonstrere HA's magtposition i den danske underverden.</p><p id="p10">I går var uenighederne og bekymringerne for en tid pakket væk, så brødrene kunne give Michael Brokside den kongebegravelse, en HA-rocker på hans niveau er selvskreven til.</p><p id="p11"><br /><em style="bold">På lit de parade i klubhuset</em></p><p id="p12">Forud for begravelsen lå den døde Amager-rocker på lit de parade i Nomas klubhus i Siljangade. Kort før begravelsen kl. 14 i går blev kisten kørt i rustvogn til den nærliggende Filips Kirke.</p><p id="p13">I en kæmpestor kortege med præcis 100 motorcykler, en lang limousine til familien, omkring 40 personbiler og en hvid dobbeltdækkerbus med især tyske Hells Angelsrockere blev følget kørt til kirken.</p><p id="p14">I selve kirkerummet var der kun plads til 450 personer, så en stor del af begravelsesgæsterne måtte tage opstilling på fortovet foran kirken.</p><p id="p15">Det usædvanlige syn fik en del nysgerrige til at standse op -blandt andre hvidklædte sygeplejersker fra det nærliggende Amager Hospital.</p><p id="p16">Politiet gjorde sit bedste for at være så lidt synligt som muligt, men civilklædte betjente var på plads både i kirken og udenfor, ligesom der også var politikøretøjer i beredskab på bl. a. den nærliggende kirkegård.</p><p id="p17">Politifolkene nøjedes ikke med at observere -de benyttede også muligheden for at sikre sig billeder og videooptagelser af de tilstedeværende rockere.</p><p id="p18"><br /><em style="bold">Havde livvagter med</em></p><p id="p19">Flere af de deltagende rockere var tydeligvis ekskorteret af yngre livvagter.</p><p id="p20">Da ceremonien var forbi, blev kisten båret ud af kirken og hen til den nærtliggende Sundby Kirkegård, hvor familie og venner tog den endelige afsked. Herefter blev selskabet opløst og de mange bikere forsvandt på deres motorcykler en for en og i hver deres retning.</p><p id="p21">jvl@bt.dk ksv@bt.dk baa@bt.dk </p><p id="p22"><br /><em style="bold">Fakta: HELLS ANGELS</em></p><p id="p23">Hells Angels blev dannet i Fontana, Californien i 1948. I løbet af 1960' erne åbnede klubben afdelinger -chapters -i hele USA og senere også i Europa og andre steder i verden. Nytårsaften 1980 blev Jørn ' Jønke' Nielsens danske bikergruppe optaget i Hells Angels.</p><p id="p24">Det er anslået, at Hells Angels har mere end 2.000 medlemmer og prospects i 189 lokalafdelinger (chapters) i 22 lande over hele verden. I Danmark har Hells Angels afdelinger i København, Odense, Esbjerg, Randers, Aalborg, Århus.</p><p>Den 81-årige amerikanske filminstruktør og skuespiller Woody Allen viste sig som klarinettist med kunstnerisk identitet - i godt og hyggeligt selskab med sit New Orleans Jazz Band<br /></p><p id="p1">Modtag en e-mail, når Kjeld Frandsen har skrevet en ny artikel</p><p id="p2"><br /><em style="bold">Woody Allen &amp; his New Orleans Jazz Band</em></p><p id="p3"><br /><em style="bold">Amager Bio, mandag aften</em></p><p id="p4">Hvem er denne Woody Allen?</p><p id="p5">Helt overflødigt spørgsmål. Såvel alskens filmentusiaster som et vægtigt udbud af menigmand kan berette i timevis om denne nu 81-årige mands herlige film, ofte centreret om hans egen mildt sagt neurotiske figur. Samt om hans alt andet end problemforladte privatliv.</p><p id="p6">Heldigvis forstår denne mand at slappe af. Og det gør han ved at spille New Orleans jazz. Og for de, der ikke er så velbevandret i dette begreb, kan det oplyses, at det er jazz i sin oprindelige skikkelse, altså sådan som den tog form i New Orleans og omegn for lidt over 100 år siden.</p><p id="p7">Efter 2. Verdenskrig fik denne stil en »revival« , der i særlig grad slog ned i Danmark   med mange fine orkestre til følge, og i det perspektiv var det ikke musikalske mirakler, der mandag aften blev budt på i den fyldte Amager Bio.</p><p id="p8">Men det var absolut OK. Og mere end det. Det var charmerinde og underholdende. Her var Woody Allen med sin klarinet og med det band, han har hygget sig med i årtier. Og i det første af hans tre   korte og venlige   verbale indslag sagde han, at de spillede til fælles glæde og ville give deres »best shot« .</p><p id="p9">Og så var Woody Allen ellers blot et medlem, en klarinettist, i et band, der med veloplagthed leverede musik i den gamle stil og med det gamle repertoire. Og heldigvis var det langt fra de mest fortærskede numre, der kom på banen. Tværtimod.</p><p id="p10">Bemærkelsesværdigt var det tillige, at trommeslageren John Gill var ganske diskret, ja, grænsende til det usynlige, og uden mindste tilløb til en trommesolo. Det var fint. Og det samme var det øvrige rytmiske fundament, altså bassisten Greb Cohen og pianisten Conal Fowkes plus den egentlige orkesterleder, banjospilleren Eddy Davis, som virkeligt formåede at spille musik på sit fordomsbelastede instrument.</p><p id="p11">Og det, der så bekræftede, at der var tale om autentisk New Orleans jazz, var frontblæserne, altså basunisten Jerry Zigmont, trompetisten Simon Wettenhall og klarinettisten Woody Allen, der sammen bød på den karakteristiske kollektive og kontrapunktiske leg med temaer og improvisation over samme. Og det fungerede upåklageligt   de to messingblæsere med velklang og autoritet, og så Woody Allen. Ja, hvordan var det med hans klarinetspil?</p><p id="p12">Ikke det mest elegante i denne verden. Tonerækkerne blev leveret med udpræget staccato, og klangligt var vi ofte ovre i det, der hedder piv, hak, kvæk og gnæk. Men det var alligevel godt, for der var idé og fantasi og   ikke mindst   et stort hjerte   bag.</p><p id="p13">Ja, hvis nogen spillede en optagelse med orkestret, ville jeg øjeblikkeligt kunne genkende det i kraft af netop Woody Allen. Kort sagt - også som klarinettist er han en mand med identitet. Ja, en kunstner.</p><p id="p14">Efter en god times god musiceren blev det tid for et ekstranummer. Og det blev faktisk til fire af slagsen, som tilmed skulle vise sig at blive koncertens kunstnerisk kulmination. Musikerne var tydeligvis glade for tid og sted og spillede godt ud over rampen. Og ganske mindeværdig blev Irving Berlins »Easter Parade« , både i kraft af Eddy Davis- dejlige vokale foredrag og   ikke mindst   Woody Allens naivistiske lancering af den udødelige melodi. Så smukt!</p><p id="p1">KASTRUP: Todi Jónsson, tidligere landsholdsspiller og topscorer i FCK, skifter fra københavnerklubben, hvor han arbejder til daglig med sponsorerne til en stilling som sponsorchef i Den Blå Planet i Kastrup, der åbner til marts.</p><p id="p2">Todi Jónsson stod også i spidsen for fodboldprojektet FC Amager, der kuldsejlede efter en enkelt sæson.</p><p id="p3">Men nu skifter han fra sportens verden til dyrenes og livet under havet.</p><p id="p4">» Det var simpelthen et tilbud, jeg ikke kunne sige nej til. Det er en enestående mulighed at få lov til at være med til at skabe en helt ny og unik attraktion for både turister, og alle danskere, der nu får Nordeuropas største akvarium, « siger Todi Jónsson i en pressemeddelelse.</p><p id="p5">Strategiske partnerskaber med store såvel som mindre virksomheder med afsæt i fælles kommunikationsplatform og værdier skal danne grundlag for Den Blå Planets ambitiøse sponsorstrategi.</p><p id="p6">Angriberen, der blandt andet har vundet det danske mesterskab tre gange, har på grund af sin opvækst på Færøerne et tæt forhold til naturen.</p><p id="p7">Og derfor er springet fra det grønne græs til det blå hav ikke så stort, som man umiddelbart skulle tro.</p><p id="p8">» På Færøerne vokser man op med fisk som en afgørende del af livet, og her på Den Blå Planet kommer der oven i købet et anlæg med et højt færøsk fjeld med fisk og fugle derfra, så det er næsten som at komme hjem, « fortæller Todi Jónsson.</p><p id="p9"><br /><em style="bold">Klar den 1. januar</em></p><p id="p10">1. januar begynder han for alvor arbejdet med at skaffe sponsorer til de mere end 20.000 dyr fordelt på 450 arter. Her kommer alt fra de farlige hammerhajer, store anakonda-slanger og intelligente blæksprutter, og de kommer til at boltre sig på mere end 10.000 kvadratmeter indendørsareal med anlæg, akvarier og udstillinger.</p><p id="p11">Hertil vil der være et tilhørende udendørsareal på 5000 m2 med legeplads, café og grønne områder -lige i vandkanten til Øresund.</p><p id="p12">Ud over det færøske fuglefjeld vil man også kunne opleve den fugtige hede i Amazonas, og gennem et 16 meter langt rør lade oceanet omgive sig.</p><p id="p13">» Det er virkelig et flot, stort projekt, og jeg glæder mig meget til at komme i gang. Og til at vi åbner dørene, « siger Todi Jónsson.</p><p id="p1">Socialdemokraterne vil bygge boliger det sted på Amager Fælled, hvor der er størst biodiversitet. Faktisk er det et stykke ægte natur - en gammel strandeng - som ligger omtrent fire kilometer fra Rådhuspladsen, og som aldrig har været bebygget eller opdyrket. Det er unikt at have natur så tæt på byen, og det er værd at bevare.</p><p id="p2">Overborgmester Frank Jensen har ad flere omgange forsøgt at tale området ned for derved at skabe bedre stemning for at gennemføre det byggeprojekt, som der er stor folkelig modstand imod - og som foreløbig ser ud til at blive det centrale emne i valgkampen op til kommunalvalget. I maj skrev Frank Jensen således på Facebook, at området har været ' udlagt til losseplads'. Det er teknisk set ikke forkert, men selv om området har været udlagt til losseplads, har det aldrig været brugt som losseplads, og det undlader overborgmesteren at skrive.</p><p id="p3">Den udeblevne udnyttelse af grunden er netop årsagen til, at dette område - modsat andre dele af Amager Fælled - er biologisk interessant. Noget kan tyde på, at Frank Jensen godt ved, at den med lossepladsen ikke er helt god - i hvert fald er han holdt op med at bruge argumentet. I et indlæg på altinget.dk den 8. september lægger Frank Jensen vægt på, at området i 2001 har været ryddet - bortset fra enkelte træer - i forbindelse med opgravningen af granater.</p><p id="p4">Igen udviser han en påfaldende mangel på indsigt. At området har været ryddet for buske og småtræer, betyder ikke, at det er biologisk mindre interessant. Faktisk kan det være godt for et engområde at blive holdt åbent på denne måde, ellers ville det med årene blive til tæt krat og skifte karakter - og mange af de sjældne planter og dyr, som lever i området, ville forsvinde.</p><p id="p5">Af samme grund har der i flere år gået køer rundt på denne del af fælleden og sørget for at holde vegetationen nede.</p><p id="p6"><br /><em style="bold">Vold på dansk sprog</em></p><p id="p7">Frank Jensen gør sig i indlægget ikke bare klog på biologi, men også på sprog. I debatten om fælleden har blandt andre venstre-fløjsdebattøren Rune Engelbreth Larsen kaldt området for ' uberørt' og Frank Jensen påpeger, at det er »at gøre vold på det danske sprog«. Igen kan man sige, at Jensen teknisk set har ret: Hvis man definerer uberørt aldeles bogstaveligt som i ' ingen har nogensinde i historien berørt området', så kan man ikke kalde det uberørt.</p><p id="p8">Men det er nok ikke det, Engelbreth Larsen og de andre kritikere mener. Og hvilket område af Danmark kan man i øvrigt sige det om? Faktum er, at strandengen aldrig er blevet ødelagt af plove og bebyggelse - og derfor er at betragte som natur og endda levested for sjældne og truede arter.</p><p id="p9">Til sidst i indlægget forsøger Frank Jensen at gøre sig lystig: »Området er en ' gammel strandeng' på samme måde som Gammel Strand er en gammel strand - det var engang en strand, det er det ikke mere,« skriver han. Det er måske meget sjovt, men det er forkert.</p><p id="p10">Området på Amager Fælled er juridisk set en strandeng - også selvom stranden ikke ligger der, hvor den lå i gamle dage.</p><p id="p11"><br /><em style="bold">Indiskutabel værdi</em></p><p id="p12">Hvad er sådan en god ' gammel strandeng' så værd? For et år siden regnede man med, at By &amp; Havn ville tjene 1,5 milliarder kroner på at sælge grunden. Nu er den ifølge overborgmesteren oppe på 1,7-1,8 milliarder kroner. Det er legitimt at mene, at de penge skal i kassen ved at sælge det sidste stykke natur, vi har tilbage tæt på byen.</p><p id="p13">Man skal bare gøre det med åbne øjne og ikke ved - gennem misvisende argumenter - at forsøge at negligere naturværdien af området. En værdi, som ifølge eksperterne er indiskutabel.</p><p id="p14">Problemet for Frank Jensen er, at hvis han indrømmer, at området er værdifuldt, så bliver sagen om Amager Fælled hurtigt en endnu større tabersag for Socialdemokratiet.</p><p id="p15">For hvorfor ikke bygge et andet sted på Fælleden, for eksempel dér, hvor der rent faktisk har været losseplads? Hvorfor ikke bygge boligerne et andet sted i byen? Eller finde pengene på en helt fjerde måde? Frank Jensen risikerer at tabe valget og posten som overborgmester på sagen om fælleden - et grønt flertal uden om Socialdemokratiet er en reel mulighed, og i så fald bliver byggeriet afblæst.</p><p id="p16">Frank Jensen forsøger at fremstille sig selv som den ordentlige og ansvarlige politiker, og han har til dels succes med det. Mange er måske ved at være trætte af Nikolaj Kirk, Rune Engelbreth Larsen og andre venstrefløjsfolk, som er gået helhjertet ind i sagen - og optræk til en modreaktion på ' bevar fælleden-bevægelsen' kan spores.</p><p id="p17">I hvert fald bliver Frank Jensens debatindlæg delt og diskuteret.</p><p id="p18">Men når overborgmesterens tågede argumenter bliver gennemskuet, er der næppe mange københavnere, som synes, det er en god idé at bygge boliger præcis det sted i byen, hvor det mest interessante dyre-og planteliv findes.</p><p id="p19">ville@information.dk </p><p id="p20">Når overborgmesterens tågede argumenter bliver gennemskuet, er der næppe mange københavnere, som synes, det er en god idé at bygge boliger præcis det sted i byen, hvor det mest interessante dyre-og planteliv findes.</p><p id="p1">AMAGERPORT OG HOLMEN: For lidt over 200 år siden besluttede myndighederne, at den offentlige henrettelsesplads på Østerbro skulle flyttes til Amager. Valget faldt på et område ikke så langt fra Amagerport.</p><p id="p2">En ældre skanse anlagt i 1700-tallet kaldet » Stjerneskansen « eller » Svenske Skanse « var tilsyneladende velegnet til formålet. Skansen blev brugt som offentlig henrettelsesplads i årene 1806-1857.</p><p id="p3">Fra de lidt sammensunkne jordvolde kunne publikum også følge med i forberedelserne til selve henrettelsen, der foregik inde i selve skansen.</p><p id="p4">Henrettelsen, der var offentlig, skete med økse. 35 dødsdømte blev henrettet på stedet, heraf tre kvinder.</p><p id="p5">Skansen lå ved nuværende Dalslandsgade 7 og i 1929 blev en lille gade i området tæt ved benævnt » Ved Skansen « . Sidste offentlige henrettelse i Danmark efter den gamle lov foregik i 1882. Den sidste henrettelse var i 1892 i Horsens Tugthus for lukkede døre.</p><p id="p6"><br /><em style="bold">Dødsstraffen afskaffes og genindføres</em></p><p id="p7">Ved lov af 1930 afskaffede man dødsstraffen i Danmark. Dog genindført med tilbagevirkende kraft i 1945, og ved egentlig lov i 1952. Dødsstraf blev igen endelig afskaffet så sent som for 20 år siden.</p><p id="p8">I forbindelse med retsopgøret efter 1945 blev lidt over 100 danske dødsdømt for landsforræderi ( 78 blev stadfæstet ved Landsretterne). Flere tyske statsborgere blev også dødsdømt, men de blev alle benådet med fængsel og senere udvist.</p><p id="p9">46 af de dødsdømte danske blev henrettet i årene 1946-1950. To kvinder var idømt dødsstraf, men justitsministeren mente ikke, at han kunne forsvare, at kvinder blev henrettet! Efter mange overvejelser havde man fundet frem til, at det østlige henrettelsessted skulle placeres på 2. Redan på Marinestation Holmen.</p><p id="p10">( Redan: Lille pileformet fremspring på en fæstningsvold).</p><p id="p11">Ofte er stedet fejlagtig benævnt som en del af Hærens nærliggende Bådsmandsstræde Kaserne.</p><p id="p12">I Jylland, hvor 16 af de dødsdømte blev skudt, lå henrettelsespladsen i et militært område vest for Viborg.</p><p id="p13">På 2. Redan var der opført et arkitekttegnet skur. Henrettelserne skulle foretages af 10 politifolk.</p><p id="p14">Inden det blev besluttet, at det skulle være politiet, der stod for henrettelserne, havde andre muligheder været drøftet ( militæret, modstandsbevægelsen, frivillige m. v.).</p><p id="p15">Skuret var opstillet på stien bag det ammunitionsdepot, der er opført på stedet i 1781. Ud over mandskabet fra politiet, der skulle skyde, deltog en politikommandør, en repræsentant for Stadsadvokaten, fængselspersonale og medhjælpere samt en læge. I enkelte tilfælde var der særlig indbudte. Henrettelserne foregik om natten og skuret blev oplyst af to medbragte batteridrevne projektører.</p><p id="p16">Alt skulle foregå meget diskret, men på grund af en lækage i systemet vidste øvrige indsatte i Vestre Fængsel og andre, hvad der skulle ske.</p><p id="p17">Uheldigvis også i flere tilfælde navne på de politifolk, der var beordret til at deltage.</p><p id="p18">I 1950 foregik de sidste fire henrettelser og i årene efter blev de sidste oprindelige dødsdømte løsladt.</p><p id="p19"><br /><em style="bold">En af de sidste, der blev henrettet</em></p><p id="p20">Tidl. konduktør ved Amagerbanen, Aage Jensen fra Grækenlandsvej meldte sig til tysk tjeneste, hvor han senest var souschef i » Lille Jørgen gruppen « . Denne gruppe deltog i mange grove aktioner i månederne op mod befrielsen.</p><p id="p21">En af de mere kendte aktioner foregik den 15. april 1945, hvor gruppen kørte til Parmagade, tæt ved Aage Jensens barndomshjem. Her blev fem mænd hentet i deres lejligheder.</p><p id="p22">De pågældende var ikke direkte tilknyttet modstandsbevægelsen, men » Blege Aage « , som han blev kaldt, vidste, at de ikke sympatiserede med ham eller det han stod for.</p><p id="p23">De anholdte blev smidt i bagagerummene i gruppens biler og kørt til Politigården, hvor de blev udsat for særdeles grov tortur. Efterfølgende blev de hårdt medtagede kørt nord for København, hvor de blev skudt og efterladt i en skov.</p><p id="p24">Den lokale modstandsbevægelse havde forsøgt, at likvidere Aage Jensen og man havde længe haft hans lejlighed på Kongovej under observation.</p><p id="p25">Aage Jensen, hustru og barn var dog flyttet i sikkerhed til Dagmarhus. Her blev han den 6. maj 1945 anholdt af englænderne og udleveret til modstandsbevægelsen.</p><p id="p26">Højesteret stadfæstede fredag den 14. oktober 1949 Østre Landsrets dødsdom. Aage Jensen og to andre fra " Lille Jørgen gruppen" blev skudt kort tid efter midnat den 4. marts 1950.</p><p id="p27">Se yderligere på: www.Lokalhistorier.DK/ Sundby.</p><p id="p1">Følge-hjem-teamet på Amager Hospital sørger for, at overgangen mellem hospital og kommune bliver mere sammenhængende for patienten.</p><p id="p2">Det skaber tryghed og minimerer risikoen for, at patienten bliver indlagt igen Ordningen blev indført for et halvt år siden. En af de patienter, som har takket ja til at blive fulgt hjem, er Vida.</p><p id="p3">" Vi skal kigge på dit hjem og se, om hvordan du kan komme rundt med din rollator, siger ergoterapeut Maria Sørensen, da de kommer ind i lejligheden. Forinden har hun læst Vidas udskrivningsrapport, snakket med plejepersonalet og ved derfor, hvilken hjælp, der er tildelt, og hvilke bekymringer hun har i forhold til at blive udskrevet.</p><p id="p4">Vidas lænestol er det første, som Maria Sørensen spotter.</p><p id="p5">Det er en lav drejestol. Vida demonstrerer, at hun har svært ved at komme op igen fra den dybe lænestol.</p><p id="p6">" Hvad med sofaen her! Prøv at sætte dig og rejse dig fra den", instruerer Maria Sørensen.</p><p id="p7">Vida gennemfører øvelsen tre gange. Det går meget bedre, men stadig ikke godt nok.</p><p id="p8">" Vi skal hæve den lidt. Jeg får vores håndværker til at komme og sætte et par klodser under din sofa, når jeg kommer tilbage til hospitalet" siger Maria Sørensen.</p><p id="p9">Den næste times tid afprøver Vida de andre daglige rutiner, med at komme rundt i den lille lejlighed.</p><p id="p10">Maria Sørensen giver praktiske råd om, hvordan Vida for eksempel skal bruge dørkarm og bordplade som støtte i stedet for at bakse rollatoren ud i det smalle køkken.</p><p id="p11">De gennemgår også hvornår der kommer hjemmeplejen, hvem bringer mad ud, og en ansøgning om en mere egnet lænestol.</p><p id="p12">" Tanken om at komme hjem var nok lidt skræmmende, men nu er jeg er mere rolig", siger Vida.</p><p id="p13">Næste gang Følge-hjemteamet rykker ud, er der måske fokus på madlavning på gaskomfur eller medincinhåndtering.</p><p id="p14">Det kommer an på patientens behov. Skønner følge-hjem-teamet, at der er behov for yderligere hjælpeforanstaltninger fra kommunen kontaktes visitator, som vurderer patientens behov.</p><p id="p1">HELE ØEN: Dansk Sojakagefabrik -i folkemunde kaldt Sojakagen, der forældede sojabønner til foder og madolie, blev grundlagt i 1909 på Islands Brygge og udviklede sig til en betydelig arbejdsplads, der i 1950' erne beskæftigede cirka 1.200 medarbejdere, hvoraf mange boede i området.</p><p id="p2">Bønnerne blev hentet til landet af ØKs skibe, og fabrikken var etableret af rederiet. Og firmaet udvidede med fabrikker i andre byer som Aalborg, Helsingborg, Hangö i Finland og udvidede samtidig sortimentet.</p><p id="p3">Men indtil lukningen var der en del protester fra beboerne på Islands Brygge. En protest, der for alvor fik styrke efter 15. juli 1980, hvor der skete en kraftig eksplosion i ekstraktionsanlægget, der kunne høres og mærkes over det meste af København.</p><p id="p4">Ved ulykken blev 23 mennesker såret, og der skete skader for cirka 200 millioner kroner.</p><p id="p5">Anlægget blev ikke genetableret, og skønt resten af firmaet fortsatte produktion, kunne økonomien ikke længere hænge sammen, så fabrikken lukkede 17. januar 1991.</p><p id="p6">På fabriksområdet er der sket en grundsig afrensning, og området blev fra 1999 udstykket til byggegrunde og omdøbt til Havnestaden. En del af de gamle bygninger er blevet restaureret, ombygget og genbrugt.</p><p id="p7">Det gælder bl. a. Gemini Residence, der er bygget uden på to gamle siloer -Pressesiloen og Zeppelinerhallen.</p><p id="p8"><br /><em style="bold">Ulykken 15. juli 1980</em></p><p id="p9">Midt om natten den 15. juli 1980 sker det, som ingen troede muligt, men som mange havde advaret om.</p><p id="p10">Nu om dage ville sådan en lignende begivenhed blive dækket intensivt på TV2 News samt på alle øvrige mediers netaviser.</p><p id="p11">I 1980 måtte de fleste tænde for radioen for at blive opdateret eller lytte til politiets formaninger fra de mange patruljevogne, der kørte rundt i nabolaget.</p><p id="p12">Københavns Radio sendte ekstraordinært hele natten.</p><p id="p13">Vi bringer her et resumé af indholdet i udsendelsen: Programmedarbejderen indleder med at fortælle, at Sojakagefabrikken er sprunget i luften. Københavns Radio følger sagen, men vil samtidig også spille noget musik.</p><p id="p14">Jørgen Skarke fortæller seneste nyt fra ulykken. Københavns Brandchef er med direkte på telefonen. Han fortæller, at situationen er under kontrol i den forstand, at branden ikke bliver større end den er i øjeblikket.</p><p id="p15">Brandchefen frygter alvorlige skader. Man ved ikke, om der er nogle omkomne.</p><p id="p16">Reporter Jan Larsen sender fra katastrofecentralen på Falckstationen. Stationsleder Benny Trustrup fortæller, at man har indkaldt ambulancer fra hele Sjælland. Man har på nuværende tidspunkt kørt seks patienter væk fra ulykkesstedet.</p><p id="p17">Preben Pedersen, distriktsleder fra Falck, har været på stedet. Han fortæller, hvordan der ser ud.</p><p id="p18">Programmedarbejder understreger, at der ikke er tale om klorudslip.</p><p id="p19">Vinduer slået i stykker Reporter Karsten Lund står på Vesterbrogade, hvor flere vinduer i butikkerne er slået i stykker af eksplosionen. De ansatte i butikkerne er mødt frem for at hjælpe til. Karsten Lund taler med en rystet beboer, mens lyden af ambulancer lyder i baggrunden.</p><p id="p20">Politibetjent fortæller, hvordan de patruljerer i gaden og sikrer, at butikkerne ikke bliver plyndret. Spiritus og cigaretter er flere steder blevet stjålet og kongeligt porcelæn er også forsvundet. Købmand på Halmtorvet Kaj Hansen fortæller, hvordan han har mistet både penge og whiskey.</p><p id="p21">Programmedarbejder opsumerer situationen. Antallet af tilskadekomne er ikke opgjort, men man mener at op mod 20 personer er blevet fragtet til sygehuset.</p><p id="p22"><br /><em style="bold">Weide på telefonen</em></p><p id="p23">Københavns overborgmester Egon Weidekamp er med på telefonen.</p><p id="p24">Han mener, at kommunen skal diskutere, hvorvidt sojafabrikken skal flyttes ud af København. Efterfølgende debatterer en beboer fra Islands Brygge og formanden for Miljøudvalget i Københavns Kommune sojafabrikkens placering.</p><p id="p25">Reporter Jan Larsen står på brandstedet. Han fortæller, om røgen og huset, der er styrtet sammen. Han forklarer, at det ligner et billede fra krigens tid.</p><p id="p26">Vicebrandchef Robert Ringsted fortæller, at situationen er under kontrol og at de lige nu prøver at køle resten af huset ned.</p><p id="p27">Reporter Karsten Lund står med flere af beboerne på Islands Brygge. De fortæller, hvordan de oplevede situationen.</p><p id="p28">En beboer skælder ud på regeringen, borgmesteren, brændvæsenet og politiet.</p><p id="p29">Vicepolitidirektør Vindsborg giver en status ovr tilskadekomne og anholdte. Han fortæller samtidig, at politiet har åbnet op for normal trafik.</p><p id="p30">Jan Larsen sender fra ulykkesområdet og interviewer Inge, der tog sine børn og løb fra lejligheden, da eksplosionen lød. ' Det var på tide at det skete, for så kan vi blive fri for sojafabrikken' ( citat).</p><p id="p31">Programmedarbejder opsumerer og advarer nysgerrige københavnere mod at tage ud til ulykkesstedet, da det vil forsinke arbejdet derude.</p><p id="p32"><br /><em style="bold">Ekstra radioavis</em></p><p id="p33">Radioavisen fortæller om eksplosionen på sojakagefabrikken.</p><p id="p34">En ekstra radioavis dækker sagen og interviewer Korpslæge Arnfred og borgmester Egon Weidekamp.</p><p id="p35">Programmedarbejder ved Københavns Radio fortæller, at ingen er blevet dræbt og politikommissær Ejner Lind giver en statusopdatering. Han fortæller samtidig, hvordan trafiksituationen er i hovedstaden og hvordan man kan komme frem i København.</p><p id="p36">Reporter Karsten Lund er vendt tilbage til redaktionen og fortæller om nattens begivenheder.</p><p id="p37">Man genundsender Karsten Lunds reportage fra Vesterbrogade.</p><p id="p38">Reporter Jan Larsen står på eksplosionsstedet sammen med direktør for sojakagefabrikken Flemming Mørner og ingeniør Nielsen. De kan ikke fortælle, hvorfor sojafabrikken er eksploderet. De kan dog fortælle, at der tidligere har været to-tre mindre uheld i det samme anlæg. De vil ikke spekulere i, hvad konsekvenserne af nattens eksplosion bliver.</p><p id="p39"><br /><em style="bold">Møde i miljøudvalget</em></p><p id="p40">Formanden for Miljøudvalget i København, Orla Jensen, er igen i telefonen. Han fortæller, at han vil indkalde til et møde i miljøudvalget, så man kan diskutere sojakagefabrikkens placering i København.</p><p id="p41">Københavns Radios ekstra udsendelse takker af.</p><p id="p42">11 år senere lukkede Dansk Sojakagefabrik selv af.</p><p id="p43">Kilder: Amager Bladet og Danmarks Radio.</p><p id="p1">I et baglokale i et apotek i Tårnby bag reoler med stabler af medicin er finanskrisen ikke noget, man taler om i datid. Her sidder ejer og apoteker Peer Nørkjær. Han er en tålmodig mand.</p><p id="p2">I seks og et halvt år har han og medlemmerne af Amagerinvestor, der hovedsageligt består af lokale erhvervsdrivende og private amagerkanere, ventet på at få deres sag mod staten for retten. Retssagen burde for længst være påbegyndt, men tidligere i år blev den udskudt.</p><p id="p3">Medlemmerne bag foreningen troede tilbage i sensommeren 2010, at de var med til at redde Amagerbanken. Her tilførte de sammen med finansmanden Karsten Ree banken knap 900 millioner kroner ved en aktieemission.</p><p id="p4">Beløbet oversteg det statsejede bankaktieselskab Finansiel Stabilitets krav for at sikre bankens overlevelse. Et halvt år senere gik banken bankerot.</p><p id="p5">Det er den emission, medlemmerne i dag mener, staten aldrig burde have tilladt. Hvorfor vender vi tilbage til.</p><p id="p6"><br /><em style="bold">6. februar 2011</em></p><p id="p7">Peer Nørkjær tænker sig ubesværet tilbage til en kølig februar aften i 2011.</p><p id="p8">»Jeg lå under dynen med en bog.« »TV Avisen kørte i baggrunden. Det var søndag. Pludselig nævnte hende værten, at Amagerbanken var gået konkurs. Jeg fik et chok. Tænkte, at det ikke kunne passe. Jeg råbte til min kone, der sad ved computeren, at hun skulle skynde sig ind på vores netbank.« Krakket skete nogle måneder efter, at et flertal i Folketinget havde gennemført den såkaldte Bankpakke 3. Med pakken ændredes statens hidtidige garanti over for borgeren, hvis en bank skulle gå konkurs. Det betød, at almindelige indlånskunder for første gang kunne tabe penge - fremadrettet ville de danske bankkunder være sikret maksimalt 750.000 kroner. Før Bankpakke 3 var den garanti ubegrænset.</p><p id="p9">På apotekets driftskonto var der fastfrosset 1,4 millioner kroner. Det er den konto, man som erhvervsdrivende bruger til indkøb af varer og betaling af lønninger, og det er der, en forretnings indtægter sættes ind.</p><p id="p10">Det indestående på en sådan konto kan variere meget. Var krakket sket en uge senere, havde beløbet på apotekerens kontoen været op mod firedoblet. At beløbet ikke var højere, betød, at apotekeren i modsætning til andre lokale virksomheder på Amager kunne åbne næste morgen.</p><p id="p11">Bag apotekets skranke mødte han i dagene efter krakket flere borgere, der alle havde tabt penge. Det var alt fra ældre damer, der havde tabt millioner, fordi de havde lagt pensionsopsparingen over i aktier, til forældre, der havde gjort det samme med børnenes børneopsparing.</p><p id="p12">Mødet med de mange ' ramte' borgerne påvirkede Peer Nørkjær. Han besluttede sig for at undersøge krakket. Han ville drage eventuelle ansvarlige til ansvar. Snart efter havde 4.000 borgere tilsluttet sig foreningen Amagerinvestor.</p><p id="p13">»Folk kom og sagde: ' Jamen, de har jo stjålet vores bank'. Det var jo alle amagerkanernes bank,« siger han.</p><p id="p14"><br /><em style="bold">3. generation</em></p><p id="p15">Deriblandt familien Thorsby. De bor i en rød murermestervilla kun et stenkast fra apoteket.</p><p id="p16">Familien repræsenterer tre generationer af Amagerbankkunder. Da banken krakkede i 2011, mistede både bedsteforældrene (på begge sider), forældrene og børnene penge.</p><p id="p17">Der står et til-salg-skilt foran ligusterhækken ud mod vejen.</p><p id="p18">Hans Thorsby siger, at han og hustruen har sat huset til salg, fordi en ny boligboble lurer forude. »Boligpriserne kan ikke blive ved med at stige og stige. Det ved vi. Det minder jo om dengang,« siger han.</p><p id="p19">Hans' og hustruen Tinas forældre flyttede til Amager i 1950' erne. De blev i samme moment kunder i Amagerbanken. Hans og Tina fulgte i forældrenes fodspor, og da det blev deres tur til at låne penge, var Amagerbanken eneste alternativ.</p><p id="p20">I første omgang ville banken ikke give dem et lån.</p><p id="p21">»Min mor blev stiktosset,« husker Tina.</p><p id="p22">Hun gik fluks ned i banken og brokkede sig. Og sagde, at det ikke kunne passe. Og så fik de alligevel et lån.</p><p id="p23">»Sådan gjorde man. Vi var alle på fornavn.</p><p id="p24">Og banken var et sted, man lige smuttede forbi, hvis man havde et spørgsmål eller brug for hjælp. Det er ikke som i dag,« siger Tina.</p><p id="p25">»I dag ser vi ikke hinanden i øjnene. Det er mere professionelt, og man kan have ret i, at man ikke bliver så følelsesmæssigt involveret, som vi gjorde dengang. Men det handler også om tillid. Jeg vil gerne se min advokat, min læge, min mekaniker og min bankrådgiver i øjnene.«.</p><p id="p26"><br /><em style="bold">Så sikkert som guld</em></p><p id="p27">Parret tænker tilbage på de tumultariske år efter finanskrisens frembrud. I 2008 vurderede det anerkendte kreditvurderingsbureau Moody, at investeringer i Amagerbanken var ligeså sikkert som at købe guld.</p><p id="p28">To måneder senere gik investeringsbanken Lehman Brothers så konkurs. Og så brød verdensøkonomien sammen.</p><p id="p29">Få dage efter Lehman Brothers krak mødtes administrerende direktør for Amagerbanken, Knud Christensen, med Finanstilsynet, der fastslog, at banken havde store likviditetsproblemer.</p><p id="p30">Det skyldtes blandt andet omfattende og risikofulde udlån til køb af ejendomme i årene op til finanskrisen. Ejendomme, der med boligboblen mistede deres værdi. Ugen efter dør Knud Christensen.</p><p id="p31">»Kan du huske vores sidste bankrådgiver« spørger Hans Thorsby.</p><p id="p32">»Det var hende, der afløste Anne Grethe.« Hustruen nikker.</p><p id="p33">»Vi sad med hende, og så var det, som om vi sammen besluttede, at vi godt kunne ride den her storm af. Det handlede om følelser.</p><p id="p34">Det gjorde det for mange. Det her var banken, der havde fulgt os og vores forældre gennem et helt liv. Men det er ingen undskyldning. De kunne lokke, vise kurser og komme med tilbud, men de kunne ikke tvinge én til noget. Til syvende og sidst var det vores egen beslutning.« De efterfølgende år modtog familien oftere og oftere breve, hvor bankrådgiveren foreslog at investere for eksempel dele af pensionsopsparingen i bankens aktier. Kursen var lav, og den ville med al sandsynlighed stige igen. Og så ville de få flere fordele, bedre renter og så videre, lød det ifølge familien Thorsby.</p><p id="p35">For Hans betød det, at han konverterede en del af sin pension til aktier. Det var en dyr lærestreg. Han tabte en betydelig del af opsparingen.</p><p id="p36">Mere vil han ikke sige.</p><p id="p37"><br /><em style="bold">Rasmus Klump</em></p><p id="p38">Datteren Josephine blev tredje og sidste generation af Amagerbankkunder.</p><p id="p39">I dåbsgave fik hun en sparegris af sin mormor og morfar. Den forestillede Rasmus Klump.</p><p id="p40">Og på et tidspunkt blev den tung. I bunden af Rasmus Klump var der et nøglehul, som hverken hun selv eller forældrene havde nøglen til. Den havde kun én. Bankdamen.</p><p id="p41">Senere fik hun aktier i banken af sine bedsteforældre.</p><p id="p42">»Jeg tænker ikke meget over det med pengene.</p><p id="p43">De befandt sig jo på en eller anden lukket konto. Men jeg ved, hvor få penge min mormor og morfar havde. De lagde dem til side, så jeg kunne få en god start på voksenlivet. Det hele blev meget konkret, da jeg skulle lægge et indskud til min lejlighed,« siger Josephine.</p><p id="p44">Overalt i familiens stue hænger datterens malerier. De er inspireret af renæssancen og Den Franske Revolution. Conquered, står der på et af malerierne med to adelige skikkelser, der kunne forestille Kong Ludvig 16. og Marie-Antoniette.</p><p id="p45">»Den gang var alt ligesom kaos,« siger Josephine, der blev student tidligere på sommeren.</p><p id="p46">»Hele samfundet skulle gentænkes og bygges op på ny. Det inspirerer mig.«.</p><p id="p47"><br /><em style="bold">Forloren skildpadde</em></p><p id="p48">Udover familien Thorsby var der omkring 55.000 aktionærer i Amagerbanken et år før krakket. Formand for Dansk Aktionærforening, Niels Mengel, mener, at Amagerbank-aktionæren som arketype er en uddøende investortype.</p><p id="p49">Måske netop på grund af finanskrisen, forklarer han.</p><p id="p50">»Selvfølgelig var der også spekulanter, men hovedsageligt var aktionærerne personer, der kærede sig om lokalmiljøet og som støttede den lokale grønthandler og bager og selvfølgelig også den lokale bank. Det handlede ikke kun om forretning. Man så banken som en del af lokalmiljøet og ikke en ren og skær bankforretning som i dag.« Mengel mener, at Amagerbankens krak illustrerer, hvor galt det kan gå, når følelser og aktier blandes sammen. Han købte sin allerførste aktie i Amagerbanken og kalder den for banebrydende, når det kom til at inddrage og holde på sine aktionærer.</p><p id="p51">Han nævner de store generalforsamlinger i Bella Centeret. Aktionærerne fik forloren skildpadde og to gange snaps og sågar cognac til kaffen i de gode år.</p><p id="p52">»I dag er der heldigvis mindre Korsbæk Bank over bankerne,« siger han.</p><p id="p53">Det er Dansk Aktionærforenings jurister, der i dag hjælper foreningen Amagerinvestor med at føre deres sag mod staten. Til den første generalforsamling fik advokaterne overrakt en dåse Jaka med forloren skildpadde.</p><p id="p54">Foreningen har i dag knap 3.000 medlemmer, som alle mistede penge under krakket.</p><p id="p55">I selve søgsmålet er 480 personer repræsenteret.</p><p id="p56">Det var dem, der købte aktier ved den sidste emission i sensommeren 2010.</p><p id="p57"><br /><em style="bold">Notatet</em></p><p id="p58">Tidligere denne sommer blev en række daværende bestyrelsesmedlemmer i Amagerbanken frifundet for deres involvering i bankens deroute. Det var netop statens finansielle skraldemand, Finansiel Stabilitet, der havde sagsøgt topledelsen og rejst et erstatningskrav på 900 millioner kroner.</p><p id="p59">Men hvor Finansiel Stabilitet altså sagsøger tidligere bestyrelsesmedlemmer, sagsøger Amagerinvestor og foreningens 480 medlemmer Finansiel Stabilitet og Finanstilsynet, der fører tilsyn med landets banker.</p><p id="p60">For at forstå søgsmålet skal vi tilbage til foråret 2010 og et hemmeligholdt notat, der blev skrevet godt og vel ni måneder før bankens krak.</p><p id="p61">I baglokalet i Tårnby Apotek begynder Peer Nørkjær sin version af historien.</p><p id="p62">På dette tidspunkt var krisen i Amagerbanken i forvejen enorm. Men et notat, skrevet af embedsmænd i Finansiel Stabilitet viser, at situationen var meget værre end antaget.</p><p id="p63">Af notatet fremgik det, at embedsmændene vurderede, at der var behov for nedskrivninger på 1,7-2,5 milliarder kroner i Amagerbanken.</p><p id="p64">Et beløb, der reelt kunne slå benene væk under banken.</p><p id="p65">En nedskrivning er det beløb, en bank forventer at tabe på dens udlån. For eksempel ved udlån til ejendomme, der er faldet så meget i værdi, at gælden bliver urealistisk at indfri.</p><p id="p66">Notatet blev videresendt til Finanstilsynet.</p><p id="p67">Senere på sommeren stillede Finansiel Stabilitet krav om en ny aktieemission, der minimum skulle tilføre banken 750 millioner kroner, hvis banken skulle fortsætte sit virke.</p><p id="p68">Amagerbankens aktionærer rejste som bekendt (og stik mod forventning) de mange millioner. Men ifølge Peer Nørkjær og Amagerinvestors søgsmål burde emission aldrig have fundet sted.</p><p id="p69">»For Finansiel Stabilitet og Finanstilsynet vidste jo, at pengene langt fra ville være tilstrækkelige for den videre drift.« Foreningen mener altså, at staten tilbageholdt afgørende informationer for både bankens kunder, aktionærer og den daværende bestyrelse, der ved et retsmøde har fastslået, at de ikke kendte til notatet.</p><p id="p70">Og måske har de en sag. Da kuratoren, Jørgen Holst, havde opgjort konkursboet, valgte han ligesom borgerne i Amagerinvestor også at sagsøge Finansiel Stabilitet og Finanstilsynet med et næsten identisk søgsmål.</p><p id="p71">Han mener også, at Finansiel Stabilitet handlede mod bedrevidende og tilbageholdt oplysninger om bankens faktiske situation for investorerne.</p><p id="p72">Spørgsmålet er selvfølgelig, hvorfor staten skulle være interesseret i at give en bank på hospice livsforlængende åndedræt?.</p><p id="p73"><br /><em style="bold">Konspirationsteori</em></p><p id="p74">»Jeg nægter at tro på, at nogen ville lave sådan noget her bevidst (tilbageholde oplysninger, red.),« siger Peer Nørkjær adspurgt, om, han mener, det hemmeligholdte notat var et udtryk for forglemmelse eller måske en overlagt handling.</p><p id="p75">»Medmindre man selvfølgelig ville udover Bankpakke 1 - men det er jo en skrækkelig tanke at have« siger han så.</p><p id="p76">Bankpakke 1 skulle stabilisere den danske banksektor efter finanskrisen. For at undgå en domino af konkurser i banksektoren indeholdt pakken en fuldstændig statsgaranti. Statsgarantien sikrede blandt andet, at bankkunder ikke ville tabe penge, hvis en bank krakkede.</p><p id="p77">På den måde undgik staten en potentiel kundefulgt, der kunne lægge banker i graven.</p><p id="p78">Da notatet blev skrevet i foråret 2010, gjaldt Bankpakke 1 fortsat. Pakken stod imidlertid til at udløbe den 30. september og blive efterfulgt af en ny bankpakke, der ville erstatte statens hidtidige totale statsgaranti.</p><p id="p79">I Rigsrevisionens undersøgelse af månederne op til Amagerbankens krak står der, at et krak under Bankpakke 1 ifølge udregninger fra det daværende Økonomi-og Erhvervsministerium ville have kostet staten to milliarder kroner mere, sammenlignet med hvis banken gik konkurs under næste bankpakke.</p><p id="p80">14 dage før Bankpakke 1 udløb, gennemførte Amagerbankens aktionærer på opfordring fra Finanstilsynet og Finansiel Stabilitet den sidste aktieemission, der skulle sikre bankens overlevelse. Mindre end et halvt år senere er banken gået konkurs.</p><p id="p81">Apotekerens skrækkelige tanke kan altså koges ind til følgende: Staten (Finansiel Stabilitet og Finanstilsynet) valgte at igangsætte en aktieemission, der skulle tilføre Amagerbanken 750.000 millioner kroner, til trods for at de vidste, at pengene ikke var tilstrækkelige til at sikre driften - som følge af et internt notat.</p><p id="p82">Og hvorfor gjorde staten det? Det valgte staten at gøre, så Amagerbanken undgik at gå konkurs under Bankpakke 1, for i stedet først at gå konkurs nogle måneder senere under Bankpakke 3. På den måde ville banken gå konkurs efter den totale statsgaranti ophørte - og på den måde undgik staten at skulle tilbagebetale over en milliard kroner til bankens kunder.</p><p id="p83">I et interview til Finanswatch knap et år efter krakket indrømmede Finansiel Stabilitets direktør Henrik Bjerre-Nielsen da også, at Finansiel Stabilitets hovedmål var, at få Amagerbanken levende gennem Bankpakke 1. Om Bankpakke 2' s statsgarantier så ville være høje nok til at sikre bankens overlevelse, var sekundært.</p><p id="p84">Konspirationsteorien er omstridt. Men på Amager er synspunktet stadig udbredt. Her er tilliden til systemet forsvundet.</p><p id="p85"><br /><em style="bold">Bilsyn</em></p><p id="p86">Det mener Kim Lundberg Stegenborg Madsen.</p><p id="p87">Han er selvstændig inden for it-branchen og en del af gruppesøgsmålet mod staten.</p><p id="p88">»Jeg siger dig, alle erhvervsdrivende herude tabte penge på den konkurs.« Han råber til automekanikeren fra Kastrup Bilsyn, der er ved at syne hans bil, for at bekræfte pointen.</p><p id="p89">»3.000 kroner!« svarer automekanikeren straks.</p><p id="p90">Kim Madsen griner og siger: »Der kan du bare se. Selv min datters dåbspenge røg, og det gjorde naboens børns opsparing også. Det snakkede vi om over hækken. De havde fået pengene af bedsteforældrene.« Kim Madsen havde ellers aldrig flirtet med tanken om aktier, før han overtog farens bankrådgiver.</p><p id="p91">Det var hende, der gentagende gange opfordrede ham til at købe aktier. Hver eneste gang i Amagerbanken. Og hver eneste gang svarede Kim Madsen nej.</p><p id="p92">En dag blev han indkaldt til et møde i banken, hvor en ny bankrådgiver og en afdelingschef deltog. Igen var det Amagerbankens aktier, der var på dagsordenen.</p><p id="p93">»Nu kan kursen ikke falde mere,« sagde de ifølge Kim Madsen.</p><p id="p94">I alt når han at tegne aktier for over 200.000 kroner. Alle sammen i Amagerbanken. Kim Madsen købte de sidste aktier for 38.054 kroner og 17 øre efter samtale med sin bankrådgiver mindre end 14 dage før krakket.</p><p id="p95">»I min nye bank var bankrådgiveren chokeret over, at jeg havde investeret alle mine penge samme sted. De sagde, at hovedregel nummer et inden for aktiehandel er at sprede sine investeringer.« Kim Madsen føler i dag, at han blev et offer for en usund bankkultur og dårlige rådgivere, der kun havde et sigte: at sælge aktier.</p><p id="p96"><br /><em style="bold">Eliten vinder altid</em></p><p id="p97">- Var du ikke naiv? »Jeg synes ikke, det er fair at kalde os naive.</p><p id="p98">Finansiel Stabilitet sagde, at vi kunne sikre bankens overlevelse, hvis vi samlede 750 millioner kroner i en aktieemission. Så samlede vi 900 millioner. Karsten Ree var med, og han er en dygtig forretningsmand, der aldrig ville lægge 200 millioner, hvis han ikke havde en form for forsikring fra Finansiel Stabilitets side om, at det ville kunne sikre bankens overlevelse i længere tid.« Ved Kastrup Bilsyn er Kim Lundberg Stegenborg Madsens bil snart nysynet og tilbage på vejene. Han glæder sig til, retssagen begynder.</p><p id="p99">Men måske mere til, at den slutter.</p><p id="p100">Han gider i hvert fald ikke bruge meget mere af sin tid på Amagerbanken.</p><p id="p101">- Vinder I? »Jeg har ingen forventning om, at vi vinder sagen. Det er altid eliten, der vinder. Og så kan pøblen stå tilbage,« siger han.</p><p id="p102">Tilbage i baglokalet i Tårnby Apotek siger Peer Nørkjær, at han ikke er en bitter mand.</p><p id="p103">Han smiler, som han har gjort det meste af interviewet. For ham handler det ikke om bitterhed, det handler om at få placeret et ansvar.</p><p id="p104">»Folk er sgu ligeglade med, om de får penge ud af det her søgsmål eller ej. De vil bare gerne have en konklusion. Før får vi ikke ro i sindet - og det er uanset, om vi vinder, som vi tror, eller vi skulle tabe. Det handler om at sætte et sidste punktum,« siger apotekeren.</p><p id="p105">Retssagen mod Finansiel Stabilitet og Finanstilsynet begynder til foråret. Finansiel Stabilitet har i øvrigt anket frikendelsen af Amagerbankens tidligere bestyrelse.</p><p id="p106">mathiasmencke@information.dk </p><p id="p107">Selvfølgelig var der også spekulanter, men hovedsageligt var aktionærerne personer, der kærede sig om lokalmiljøet og som støttede den lokale grønthandler og bager og selvfølgelig også den lokale bank Niels Mengel Formand for Dansk Aktiionærforeening Jeg har ingen forventning om, at vi vinder sagen. Det er altid eliten, der vinder.</p><p id="p108">Og så kan pøblen stå tilbage Kim Lundberg Stegenborg Madsen Selvstændig og en del af gruppesøgsmålet mod staten.</p><p id="p109"><br /><em style="bold">Fakta: SERIE Ti år i finanskrisens skygge</em></p><p id="p110">Den 9. august 2007 er blevet kaldt startdatoen for den finanskrise, der udviklede sig til den alvorligste krise for verdensøkonomien i 80 år. Ti år efter krisens begyndelse er det officielle budskab, at det hele er overstået.</p><p id="p111">I denne serie ser Information på, hvad der skete i 2007, hvem der havde ansvaret, hvad krisen har kostet, hvad der er lært eller ikke lært - og om det virkelig er sandt, at det går mod lyse tider for økonomien.</p><p id="p1">Det er en stor belastning for ældre mennesker at blive indlagt på hospitalet. Tit får de en nedsat funktionsevne og bliver måske indlagt igen, fordi de har svært ved at klare sig selv. De har måske dårligt syn og risikerer at falde, får problemer med hukommelsen eller mangler overskud til at klare dagligdags ting som hygiejne, rengøring eller dosering af medicin.</p><p id="p2">Men kan man forebygge sig ud af den dårlige spiral af genindlæggelser og endnu mere nedsat funktionsevne? Ja, mener klinisk udviklingssygeplejerske Elizabeth Rosted fra Amager Hospital.</p><p id="p3">Som en del af sit PhD-projekt skal hun i de næste tre år sammen med to sygeplejersker fra hospitalets geriatriske team - der arbejder med ældre menneskers sygdomme - på akutafdelingen gennemføre en undersøgelse, der forventes at dokumentere Elizabeth Rosteds tese: At en helheds-orienteret forebyggelse kan minimere risikoen for, at ældre patienter genindlægges.</p><p id="p4">"Det kræver, at man taler med de ældre, før de forlader hospitalet, og at man især koncentrerer sig om de, der har det største behov. Det lyder meget enkelt og logisk, men det er ret komplekst. Det foregår ved, at vi stiller de ældre seks spørgsmål og på den baggrund vurderer, om der er en risiko for, at de vender tilbage på hospitalet eller at deres funktionsevne vil falde indenfor de næste seks måneder. Hvis vi kan spare en del af genindlæggelserne og funktionsnedsættelserne er det billigere for samfundet," siger Elizabeth Rosted.</p><p id="p5">Det er naturligvis også bedre for de ældre, at de slipper for genindlæggelser - men det er vel lettere at forsvare et nyt forebyggelsesprojekt, hvis man også har et økonomisk argument med i tasken?</p><p id="p6">"Det er meget åbenlyst, at det her vil være bedre for de ældre. Lad mig svare på den måde: Hvis et ældre menneske hver dag skal op af en trappe, så er der en stor risiko for at falde. Hvis du stiller en trappestol på hver etage, så den ældre kan hvile sig undervejs, mindskes risikoen for et fald, og en trappestol koster ikke ret meget. Men det er sådan, at vi i Københavns Kommune i øjeblikket har lang ventetid på hjælpemidler. Falder det ældre menneske på vej op og får et lårbensbrud, koster det mange flere penge, og den ældre kommer sig måske aldrig helt,"siger Elizabeth Rosted.</p><p id="p7"><br /><em style="bold">Lup på patientens liv</em></p><p id="p8">Kan du konkretisere, hvordan jeres forebyggelse skal foregå?</p><p id="p9">"På et hjemmebesøg så vi, at en borger havde sat store, flotte tørklæder op foran vinduet. Hun forklarede, at hun ikke kunne ha' det skarpe lys. Sygeplejersken spurgte, "får du vanddrivende piller," og ja, det gjorde hun. Noget vanddrivende medicin påvirker også synet, så sygeplejersken tog kontakt til borgerens egen læge og fik ordineret noget andet medicin." </p><p id="p10">"Det kan også være, at en borger har behov for høreapparat, hjælpemiddel eller briller. Vi kan aftale med pårørende, at de sammen med den ældre aftaler besøg hos en optiker. Vi kan tale om ernæring og anbefale proteindrik, hvis en borger vejer for lidt. Vi kan vurdere, om der er behov for mere hjælp i hjemmet. Har borgeren måske noget med hukommelsen, kan vi tage kontakt til hukommelsesklinikken, og er der en faldproblematik, kontakter vi faldambulatoriet," siger Elizabeth Rosted og forklarer, at der i projektet ligger et besøg i hjemmet både en måned og seks måneder efter udskrivelsen fra hospitalet.</p><p id="p11"><br /><em style="bold">Første 100 er fundet</em></p><p id="p12">Med Elizabeth Rosted som projektleder er de to geriatriske sygeplejersker Kirsten Brockdorff og Marjun Dahl i fuld gang med at overtale ældre borgere, der er indlagt på akutafdelingen, til at deltage i projektet. De første 100 er fundet.</p><p id="p13">Faktisk har projektlederen, med støtte fra Sundhedsministeriet, forinden gennemført et pilotprojekt, hvor 150 ældre patienter medvirkede. En sygeplejerske kortlagde patienternes problemer og behov i forhold til at klare sig efter udskrivelsen. Herefter blev den enkelte patients problematikker forsøgt løst i samarbejde med de visitatorer, der visiterer patienten til hjemmehjælp eller hjælpemidler.</p><p id="p14">"Vi har konstateret, at den måde at arbejde på virker. Både patienter og pårørende har meldt tilbage, at de er meget glade for projektet," siger Elizabeth Rosted.</p><p id="p15">Der var imidlertid ingen kontrolgruppe i pilotprojektet, som man kunne sammenligne de 150 patienter med. I det nye projekt skal der findes ialt 300 medvirkende, hvoraf altså 150 ikke får den helhedsorienterede forebyggelse.</p><p id="p16">Er det ikke svært at lade være med at stille kontrolgruppens 150 personer de samme spørgsmål?</p><p id="p17">"Jo, det er meget svært. Men det er på den måde, vi bruger forskningen til at skabe argumenter i den større målestok. Vi håber, det vil komme de ældre til gode på længere sigt, og vi tror på det."</p><p id="p18"><br /><em style="bold">hahb-l.dk</em></p><p id="p1">(Uddrag)
60 AMAGER HJVEMMVÆRN SKYDEØVELSE AMAGER LILLESKOLE.PATRONER FLØD ØVELSE AMAGER HJEMMEVÆRN SKOLE</p><p id="p1">(Uddrag)
ANM 131 ÅRIG VAUDEVILLE'EN SØNDAG PÅ AMAGER'AMAGER CENTRET AMAGER CENTRET EN SØNDAG PÅ AMAGER</p><p id="p1">Amager Lokalavis og den store Facebook-gruppe We Amager indleder samarbejde for at sprede de gode budskaber om Amager!. Læs mere side 19 </p><p id="p1">184.411 TÆT PÅ MAGISK TAL. Amagers befolkningstal er på himmelflugt mod et magisk tal. I første halvår 2014 boede 184.411 mennesker på øen, og alt tyder på, at vi runder 200.000 inden længe. Amagers forvandling og vækst er blandt andet baggrunden for, at Amager Erhvervsråd, Amager Bladet og Bella Center afholder Amager Erhvervskonference torsdag 23. oktober i Bella Center. / 28. </p><p id="p1">(Uddrag)
SKANDALØS KAMP FREMAD AMAGER-NAKSKOV PÅ AMAGER.
FALDT NAKSKOVHOLD,DER VANDT 3-2.ISÆR MÅLMAND IVAN LYKKE.AXAL DANMARK FODBOLD FREMAD A LYKKE IVAN NAKSKOV BOLDKLUB TILSKUER VOLD</p><p id="p1">Det meste af Amager Fælled blev omringet, da tusindvis af mennesker søndag deltog i protesten mod den kommende byggeri på Fælleden.</p><p id="p2">Det vurderes, at mellem 6000 og 7000 deltog i aktionen.Bag den såkaldte folkering stod bevægelsen Amager Fælleds Venner. På initiativtagernes hjemmeside vurderes, at mellem 6000 og 7000 deltog i aktionen.</p><p id="p3">Deltagerne protesterer mod planerne om byggeri af Amager Fælled Kvarter, der skal bestå af 2600 boliger med servicefunktioner, som placeres på de historiske strandenge på Amager Fælled vest for Sundby Metrostation.</p><p id="p4">»Vi vil sende et klart og højt signal til vores politikere om, at naturen ikke er til salg. Amager Fælled er byens åndehul for borgere, dyr, insekter og planter og skal derfor bevares, inden vi begår uoprettelig skade,«erklærer Amager Fælleds Venner.</p><p id="p1">Amager, Gentofte, Gladsaxe og Århus skal spilles om to pladser i første runde mod henholdsvis Frederikshavn og Herlev. Programmet ser således ud:</p><p id="p2">Fredag d. 4. september kl.</p><p id="p3"><br /><em style="bold">18.00 Amager - Gladsaxe</em></p><p id="p4"><br /><em style="bold">20.30 Gentofte - Århus</em></p><p id="p5">Lørdag d. 5. september kl.</p><p id="p6"><br /><em style="bold">15.30 Amager - Århus</em></p><p id="p7"><br /><em style="bold">18.00 Gladsaxe - Gentofte</em></p><p id="p8"><br /><em style="bold">Søndag d. 6. september</em></p><p id="p9"><br /><em style="bold">14.00 Århus - Gladsaxe</em></p><p id="p10"><br /><em style="bold">16.15 Amager - Gentofte</em></p><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores serie ' Mit Amager'. Denne uges amagerkaner er Stener Kneis, eftermarkedschef hos Svenningsens i Kastrup og en fortid hos Elmer Biler samt næsten barnefødt på Amager, hvor han stadig elsker at være.</p><p id="p2"><br /><em style="bold">Hvor længe har du boet på Amager?</em></p><p id="p3">»Jeg har boet på Amager i 51 år, hvor jeg flyttede til Sundby tæt på Amager Strand med mine forældre. Jeg købte hus i 1983 i Tårnby sammen med min kone, hvor vi stadig bor.«.</p><p id="p4"><br /><em style="bold">Hvorfor bor du på Amager?</em></p><p id="p5">»Jeg er opvokset på Amager og mødte også min kone på Amager. Vi har jo alt i nærheden, vores børn er også opvokset på øen og jeg har også stadig min mor bosat på øen.«.</p><p id="p6"><br /><em style="bold">Hvad er det bedste ved Amager?</em></p><p id="p7">»Vi har jo alt på Amager. Amager Strandpark, skov, fælleden, metro, og tæt på København samt nemt at komme væk via motorvejen og så de gode indkøbsmuligheder, der er kommet til øen.«.</p><p id="p8"><br /><em style="bold">Hvad kan du mindst lide ved Amager?</em></p><p id="p9">»Alt det byggeri, der er kommet og som er i gang. Det giver naturligvis udfordringer med mange nye tilflyttere, som naturligt giver et pres på trafikken samt på skoler, sport osv. Samt alle de grønne områder som bliver besat af huse.«.</p><p id="p10"><br /><em style="bold">Er der et sted, du altid vender tilbage til?</em></p><p id="p11">»Jeg nyder Amager Fælled, Amager Strand samt Kongelundsskoven.«.</p><p id="p12"><br /><em style="bold">Hvor går du hen når du går ud at spise?</em></p><p id="p13">»Det er meget sjældent vi går ud og spiser.</p><p id="p14">Det er faktisk altid til arrangementer. Men SAS-klubben, Menuen og 8-tallet bliver da besøgt.«.</p><p id="p15">" Det er meget sjældent vi går ud og spiser. Det er faktisk altid til arrangementer.</p><p id="p16">Men SAS-klubben, Menuen og 8-tallet bliver da besøgt.</p><p id="p17">Stener Kneis.</p><p id="p1">Amager Bryghus har sammen med Hoppin' Frog Brewery's ejer og brygmester Fred Karm brygget Frog Hops To Amager (8%) - Imperial Wheat Stout. Den skulle være "meget mere Stout end hvede".</p><p id="p2">Det skete da Fred Karm var i København til Copenhagen Beer Celebration, hvor det amerikanske bryggeri fra Akron, Ohio var med.</p><p id="p3">Frog Hops To Amager kommer kun på flaske - er købt og distribueres af</p><p id="p4">Drikkeriget på et endnu ukendt tidspunkt.</p><p id="p5">Fred Karm vil brygge egen udgave af Frog Hops To Amager efter samme opskrift i USA - den får navnet Frog Hops From Amager. Han ses på billedet sammen med Jacob Storm, Amager Bryghus.</p><p id="p1">I et forsøg på at afdække, hvodan de billige dåsecolaer og Ritter Sport havner på hylderne i de københavnske kiosker, har B.T. i flere dage på afstand fulgt dagligdagen hos Khurrem Amager Choklad på Amager Landevej. Her er et uddrag af, hvad der skete på en helt almindelig fredag:</p><p id="p1">MÆRKEDAGE: Amager Bladets navneredaktion optager gratis omtale af mærkedage, når der er tale om runde fødselsdage fra 40 år, bryllupper, udnævnelser, tiltrædelser og fratrædelser, jubilæer og mindeord. Navnestof skal sendes senest fredag klokken 12.00 til navneredaktionen. Digitale billeder i jpg-format kan vedlægges. Amager Bladet påtager sig intet ansvar for uopfordret indsendt materiale.</p><p id="p2">Du kan også oprette dig som bruger på dinby. dk/ amager og skrive dit eget navnestof ind.</p><p id="p1">MÆRKEDAGE: Amager Bladets navneredaktion optager gratis omtale af mærkedage, når der er tale om runde fødselsdage fra 40 år, bryllupper, udnævnelser, tiltrædelser og fratrædelser, jubilæer og mindeord. Navnestof skal sendes senest fredag klokken 12.00 til navneredaktionen. Digitale billeder i jpg-format kan vedlægges. Amager Bladet påtager sig intet ansvar for uopfordret indsendt materiale.</p><p id="p2">Du kan også oprette dig som bruger på dinby. dk/ amager og skrive dit eget navnestof ind.</p><p id="p1">Amager Bladet rager godt op i landskabet som Danmarks ældste lokalavis, men også som flagskibet blandt de danske ugeaviser. Med prisen for at have begået en af de bedste nyhedshistorier kan Amager Bladet føje endnu en ærefuld titel til samlingen. </p><p id="p2">I 2004 scorede Amager Bladet topkarakter i en undersøgelse af ugeaviser. Professor Anker Brink Lund fra Syddansk Universitet uddelte karakteren 10 til Amager Bladet. </p><p id="p3">Til sammenligning fik de øvrige uegaviser i undersøgelsen et karaktergennemsnit på 6,9. Grundstammen i Amager Bladet hver uge er en kritisk historie, en fokus-reportage og en personhistorie. Note-, politi- og sportssof og lederartiklen er de øvrige ingredienser.</p><p id="p4">Amager Bladet adskiller sig på væsentlige punkter fra andre ugeaviser. Der er ikke sammenhæng mellem annoncer og redaktionelt indhold. Den journalistiske integritet bliver fastholdt - også selv om flere og flere ugeaviser er begyndt at prostituere sig selv ved at sælge annoncer til dumpingpriser for redaktionel omtale.</p><p id="p5">Vi har en forpligtelse over for vores læsere om, at dét, der står i Amager Bladet, er i orden. Troværdigheden vil lide alvorlig skade, hvis vi begynder at bukke under for annoncørers krav om redaktionel omtale for annoncer. </p><p id="p6">Det er også i annoncørernes interesse, at Amager Bladet overholder reglerne for god presseskik og medieansvarsloven.</p><p id="p7"><br /><em style="bold">Gallup-analyse</em></p><p id="p8">Amager Bladets er også amagerkanernes foretrukne lokalavis. I en Gallup-analyse i marts blev læserne spurgt, hvilken lokalavis de nødigst ville undvære, og her svarede 43,0 procent Amager Bladet, mens nærmeste lokalavis-konkurrent på Amager fik 6,9 procent.</p><p id="p9">Gallup-tallene kommer ikke bag på os, men det er vigtigt at sende det signal til lokalsamfundet, at læserne honorerer Amager Bladet for at levere troværdig og engageret lokaljournalistisk. </p><p id="p10">Vil du vide mere om Gallup-analysen, så kontakt salgschef Kenneth Pedersen på telefon 32 54 21 10.</p><p id="p11">jjeb-l.dk</p><p id="p1">På Region Hovedstadens møde den 22. marts vedtog rådet en ny hospitals-og psykiatriplan 2020. Planen er sendt i høring frem til 13. maj. De fire planlagte borgermøder er planlagt til afholdelse i henholdsvis Hvidovre, Bispebjerg, Herlev og i Hillerød.</p><p id="p2">Med den nye plan er Amager endnu engang tabere -planen indeholder blandt andet lukning af Amager Hospitals røntgenafdeling som skal flytte til Hvidovre. Tilbage har Amagers små 200.000 borgere vel nok Danmarks største plejehjem -også kaldet Amager Hospital.</p><p id="p3">Siden regionernes etablering har Amagers befolkning kun oplevet forringelser på hospitalsområdet og det i en sådan grad at man kan undre sig over at end egentlig lukning af hele Amager Hospital ikke er sket for lang tid siden.</p><p id="p4">Regionens visioner for hospitalsbetjeningen har kun fokus uden for Amager og med den nye plan forringes hospitalsbetjeningen yderligere for Amagers befolkning.</p><p id="p5">Planen indeholder blandt andet en udbygning af Rigshospitalet mod Blegdamsvej. Helt uforståeligt henset til den dårlige infrastruktur, manglende trafikløsninger og besværlig fremkommelighed.</p><p id="p6">Hvor er de store visioner om et nyt hospital i Ørestad, hvor trafikløsninger og fremkommelighed er på plads, herunder motorvej, tog og metro.</p><p id="p7">Hvor længe vil vi på Amager finde os i denne forskelsbehandling?.</p><p id="p1">NEMMERE ADGANG. Der skal være nemmere adgang til Naturpark Amager, der arealmæssigt er større end Dyrehaven. Derfor etableres tre nye hovedindgange samt fire installationer langs vandet til friluftsliv og naturoplevelser. 12. </p><p id="p1">Vær med i en folkering på Amager Fælled søndag den 18. september, hvor der er fredelig demonstration imod byggeplanerne på Amager Fælleds sydøstlige hjørne.</p><p id="p2">Deltagerne mødes cirka klokken 10 på Sundby Metrostation.</p><p id="p3">Arrangør er Amager Fælleds Venner, støttet af NOAH og Danmarks Naturfredningsforening.</p><p id="p4">" Vi slår ring omkring det sted, hvor bydelen, som kaldes Amager Fælled Kvarter, ønskes placeret. Der planlægges en tæt bebyggelse på op til syv etager og med cirka 260.000 kvadratmeter bebygget areal. Det er et voldsomt indhug i det naturskønne Amager Fælled, som vil lide ubodelig skade, hvis planerne gennemføres," skriver arrangørerne og fortsætter: " På netop dette sted på Amager Fælled er der 5000 år gammel uberørt natur, hvor der er meget sjældne dyre-og plantearter. Flere af dem er rødlistede, og flere er også omfattet af EU's habitatdirektiv, (det vil sige omfattet af beskyttelse defineret af EU). Store dele af Amager Fælled er allerede bebygget til Ørestad, og det sidste må og skal bevares.</p><p id="p5">Vi vil vise det med en menneskering omkring den planlagte byggeplads.</p><p id="p6">Med andre ord en symbolsk mur, der beskytter Amager Fælled.</p><p id="p7">Det betyder, at vi skal være mange!" Danmarks Naturfredningsforening i København har en underskriftindsamling i gang imod byggeplanerne - du kan skrive under her: http:// www.skrivunder.net/ bevar_ koebenhavns_ naturhistoriske_ kronjuvel Underskrifterne afleveres til Københavns Borgerrepræsentation den 13. oktober 2016.</p><p id="p8">Sundby station (metro) søndag den 18. september klokken 10.</p><p id="p1">MÆRKEDAGE: Amager Bladets navneredaktion optager gratis omtale af mærkedage, når der er tale om runde fødselsdage fra 40 år, bryllupper, udnævnelser, tiltrædelser og fratrædelser, jubilæer og mindeord. Navnestof skal sendes senest fredag klokken 12.00 til navneredaktionen. Digitale billeder i jpg-format kan vedlægges. Amager Bladet påtager sig intet ansvar for uopfordret indsendt materiale.</p><p id="p2">Du kan også oprette dig som bruger på dinby. dk/ amager og skrive dit eget navnestof ind.</p><p id="p1">Fremad Amager har nemlig fået udtaget to spillere til landsholdet, og derfor er kampen blevet udsat, skriver HB Køge på klubbens hjemmeside.</p><p id="p2">Det nye spilletidspunkt er endnu ikke blevet fastlagt.</p><p id="p3">HB Køge topper 1. division med 15 point efter seks kampe. Fremad Amager ligger nummer ti med seks point.</p><block style="" id="block1" /><media media-type="olink">https://ing.dk/andre-skriver/amager-bakke-direktoers-eksplosionsredegoerelse-kasseret-195268</media><media media-type="link">http://woview.infomedia.dk/?url=https://ing.dk/andre-skriver/amager-bakke-direktoers-eksplosionsredegoerelse-kasseret-195268&amp;OpointData=f0b28c388b88c08f9e16d99d640272b8JmlkX3NpdGU9MzY2JmlkX2FydGljbGU9ODA0MTEmaWRfdXNlcj0yODQwJmlkX2FwcGxpY2F0aW9uPTEwMDAzNTkmbGFuZz1lbg==</media><p id="p1">AMAGER FÆLLED: En affaldsindsamling 17. april på Amager Fælled, hvor omkring 50 personer deltog, var et af de første initiativer fra den nye forening Amager Fælleds Venner.</p><p id="p2">Faktisk er der tale om en genoplivning af den tidligere forening Fælledens Venner, fortæller en af initiativtagerne, Klaus Mygind, der sidder i Borgerrepræsentationen for SF.</p><p id="p3">» Vi var 20 borgere fra Amager, der mødtes i marts og tog initiativ til genoplivning af den gamle forening. Der er en del røre om Amager Fælled -jeg går selv tur på fælleden med min hund hver dag, og så nogle sedler med en underskriftindsamling » Bevar Amager Fælled « , som handler om havnetunnelen -det er en gammel underskriftindsamling fra 2013, som der også er sat liv i igen, « fortæller Klaus Mygind.</p><p id="p4">Amager Fælleds Venner vil gerne være med til at udvikle Amager Fælled og samtidig passe på den. Foreningen vil gerne samarbejde med Købens Kommune, og vil gerne høres i beslutningsprocesserne og være med til at skabe debat om Amager Fælled.</p><p id="p5"><br /><em style="bold">Borgermøde 3. maj</em></p><p id="p6">Foreningens næste initiativ er et borgemøde onsdag 3. maj klokken 19.00 i Kulturhus Islands Brygge.</p><p id="p7">» På programmet er både campingpladsen, der er i høring lige nu, det nye, store boligbyggeri, der er planlagt ved Sundby Metrostation (kaldet Amager Fælled Kvarter, red.), og så havnetunnelen, som der igen er rejst spørgsmål om nu. Vi prøver at få folk fra kommunen til at komme og fortælle om det på mødet, « siger Klaus Mygind.</p><p id="p8">Man kan følge den nye forening på den offentlige gruppe på Facebook ' Amager Fælleds Venner'.</p><p id="p9">UDer er en del røre om fælleden -jeg går selv tur på fælleden med min hund hver dag, og så nogle sedler med en underskriftindsamling » Bevar Amager Fælled « , som handler om havnetunnelen KLAUS MYGIND, en af stifterne bag Amager Fælleds Venner.</p><p id="p10">20 borgere har stiftet foreningen Amager Fælleds Venner Foreningen holder borgermøde onsdag 3 maj klokken 19.00. i Kulturhuset Islands Brygge, om campingplads, boligbyggeri og havnetunnel på fælleden.</p><p id="p1">TIRSDAG 19. OKTOBER 1993: » Rivieraplanen er den rigtige løsning for Amager Strands fremtid, « sagde overborgmester Jens Kramer Mikkelsen (S) til Amager Bladet for et par uger siden. Den samme opfattelse har tusindvis af amagerkanere, der har skrevet under ved den underskriftsindsamling, som er blevet sat i værk af Sundby Lokalråd.</p><p id="p2">» Lad mig understrege, at vi ikke samler underskrifter mod selve Øresundsbroen, men for at få en flot brugbar Amager Strandpark stablet på benene. Der er jo ingen tvivl om, at vi må gøre noget, hvis ikke Amager Strand skal ende som en moseagtig sump, « siger lokalrådets formand John Bloch-Poulsen.</p><block style="" id="block1" /><media media-type="olink">http://www.kommunikationsforum.dk/espen-hoejlund/blog/espenhoejlund-amager-am-see-http-blog-amageramsee-dot-dk-via-at-addthis-saadan-laver-man-bybranding</media><media media-type="link">http://woview.infomedia.dk/?url=http://www.kommunikationsforum.dk/espen-hoejlund/blog/espenhoejlund-amager-am-see-http-blog-amageramsee-dot-dk-via-at-addthis-saadan-laver-man-bybranding&amp;OpointData=a57f451c71b0e538a4efc7d0893aef06JmlkX3NpdGU9MzIwOCZpZF9hcnRpY2xlPTM0ODAmaWRfdXNlcj0yODQwJmlkX2FwcGxpY2F0aW9uPTEwMDAzNTkmbGFuZz1lbg==</media><p id="p1">Fejringen sker ved, at en række af de tidligere Radio Amager-værter mødes for at mindes 'gamle dage'. Det er Kenneth Lemvig Sørensen, der har taget initiativ til at markere jubilæet. Og det kommer der et radioprogram på tre timer ud af. Det sendes på jubilæumsdagen i morgen tirsdag den 26. maj mellem klokken 6 og 8. Og genudsendes samme dag mellem klokken 14 og 16.</p><p id="p2">Programmet udsendes på den gamle Radio Amager frekvens FM 103.4 MHz - i samarbejde med det nuværende sendesamvirke Station Amager, og med i programmet kommer Ken Saxbeck, Marcel Juul Østergreen, Susanne Hegelberg, Søren Müldorph, Søren E. Nielsen, Robert Bach, Jan 'Hallo' Hansen, Clemens Møller og Kenneth Lemvig Sørensen selv.</p><p id="p3">I udsendelsen spilles der musik fra de 25 år, der er gået med lokalradioen på Amager, og værterne fortæller anekdoter fra dengang. Og mon ikke der kommer et gammelt radioklip eller to, fortæller Kenneth Lemvig.</p><p id="p4">Ansvarshavende redaktør for den nuværende lokale radiostation på Amager, Station Amager, Jan Hjælmhof, glæder sig over, at det er lykkedes at få samlet nogle af de gamle Amager-værter.</p><p id="p5">"Det er helt klart en festdag, at der har været lokalradio på Amager i alle disse år. Derfor vil Station Amager med glæde give plads til, at der bliver kigget i de gamle arkiver. Men når det så er sagt, så vil jeg også gerne slå fast, at vi i dag har en alsidig lokalradio, som bliver ved med at sende i mange år," siger Jan Hjælmhof.</p><p id="p6">Jubilæet for Radio Amager er også blevet markeret med en offentlig Radio Amager-gruppe på Facebook med flere billeder.</p><p id="p7">Foto: Fra venstre ses: Marcel Juul Østergren, Clemens Møller, Robert Bach, Jan 'Hallo' Hansen og i profil Susanne Hagelberg. (Fotograf: Ken Saxbeck)</p><p id="p1">Der er noget specielt ved Amager.</p><p id="p2">Mange af dem, som bor her, får et livslangt forhold til øen, der er København -og så alligevel ikke. Vi sætter fokus på den der ' Amager-feeling' ved at stille nogle af øens folk spørgsmål om deres forhold til Amager: ' Mit Amager'. Denne uges amagerkaner er Amalie Dideriksen, professionel cykelrytter for Boels-Dolmans Cycling Team, som har flere internationale mesterskaber og topresultater på cv'et i en alder af 21 år.</p><p id="p3">Hun kommer fra Kastrup, hvor hun kørte for Amager Cykle Ring, og bor i Sundbyvester.</p><p id="p4">De seneste fem år har Amalie modtaget Amager Bladets idrætspris -en bedrift, som ingen andre sportsudøvere har opnået, siden prisen blev stiftet i 1953.</p><p id="p5">Hvor længe har du boet på Amager? »Hele mit liv.« Hvorfor bor du på Amager? »Jeg er vokset op her, og bor stadig hjemme. Men jeg er faktisk i gang med at kigge efter min egen lejlighed, og jeg vil gerne blive på Amager, da det er tæt på min familie og venner. Og så er det tæt på lufthavnen.« Hvad er det bedste ved Amager? »Man har lidt af det hele: naturen og gode træningsmuligheder på fælleden, havet ved Amager Strand, og så er man tæt på København og bylivet.« Hvad kan du mindst lide ved Amager? »De mange lyskryds når jeg skal ud på længere træningsture i Nordsjælland.« Er der et sted, du altid vender tilbage til? »Lufthavnen... Da jeg som cykelrytter rejser rundt i hele verden, er det perfekt at bo tæt på lufthavnen.« Hvor går du hen når du går ud at spise? »Jeg synes Amagerbrogade er blomstret med mange hyggelige spisesteder og caféer, så jeg kan godt lide at prøve nye steder.«.</p><p id="p6">" Man har lidt af det hele: naturen og gode træningsmuligheder på fælleden, havet ved Amager Strand, og så er man tæt på København og bylivet.</p><p id="p7">Amalie Dideriksen.</p><p>Fejr 1. søndag i advent med at synge julen ind sammen med børne- og ungdomskorene Gospel Generation KIDS &amp; NEXT, når de sammen med Amager Gospelkor optræder til julekoncert i Købnerkirken på Amager d. 3. december kl.16.00.<br /></p><p id="p1">...</p><p id="p1">Ungdomsromanen Amager Halshug handler om 14-årige Thomas, der flytter til Amager og skal håndtere nye omgivelser og en spirende seksualitet, der har radaren vendt mod andre fyre. Romanen er delvist selvbiografisk -forfatter Tomas Lagermand Lundme bruger sin egen opvækst i Reberbanegade og sin egen usikkerhed ved at springe ud som ung som forlæg for historien. / 53. </p><block><p>FC Amager har anket det nederlag på 3-0, som klubben blev idømt efter sæsonpremieren i 1. division mod Lyngby. </p></block><p id="p1"><br /><em style="bold">AMAGER CENTER BIO 1-2-3</em></p><p id="p2">Den 14. oktober 1975 blev Amager Centret indviet, og samtidig åbnede en moderne tresals-biograf.</p><p id="p3">I 1978 kom der ny ejer, og biograferne blev omdøbt til Amager Center Bio 1-2-3. Det hed biograferne frem til lukningen 30. december 1990.</p><p id="p4">I biografens levetid var der perioder, hvor den samarbejdede med Amager Bio.</p><p id="p5"><br /><em style="bold">BERGTHORA TEATRET</em></p><p id="p6">Bergthora Teatret lå på Islands Brygge -i Isafjordsgade 9-11 mellem Bergthorasgade og Gunløgsgade.</p><p id="p7">Biografen åbnede i 1927 og lukkede 31.</p><p id="p8">december 1964.</p><p id="p9"><br /><em style="bold">ALTANTIC BIO</em></p><p id="p10">Atlantic Bio på Christianshavn åbnede 9. februar 1941, og dens sidste forestilling fandt sted 21.</p><p id="p11">september 1976. Da var det for evigt slut med stinkbomber, vækkeure og andre populære/ irriterende ' morsomheder' under sene aftenforestillinger og midnattere.</p><p id="p12"><br /><em style="bold">MERRY TEATRET</em></p><p id="p13">Det første Merry (fra 1906) hed Sønderbros Biografteater og lå på det venstre hjørne af Amagerbrogade og daværende Islandsgade, nu Lærdalsgade.</p><p id="p14">I 1908 flyttede biografen hen til det tilsvarende hjørne af Tingvej, hvor den fik adressen Amagerbrogade 90, og hvor den i 1918 skiftede navn til Merry Teatret. I folkemunde blev Merry i 1930' erne kaldt ' Loppen' ligesom den gamle Kastrup Biograf. Den 12. september 1940 åbnede et nyt, stort Merry på den anden side af Tingvej med adressen Amagerbrogade 84. I oktober 1975 lukkede og slukkede man så fremviserne og filmtemplet for sidste gang, hvorefter discountbutikken ALDI flyttede ind i salen og åbnede et supermarked 1. maj 1980, mens Merrys forhal og foyer blev omdannet til restaurant og skiftende diskoteker.</p><p id="p15"><br /><em style="bold">AMAGER BIO</em></p><p id="p16">Amager Bio lå på Amagerbrogade 123, midt mellem Øresundsvej og Middelgrundsvej. I dens indgangsparti havde øens berømte Café de Paris (og senere Bon Esperance) haft til huse. Amager Bio eksisterede fra 1. november 1940 til 27. april1986, de første 22 år ejet af Dansk Skolescene. Den genopstod, efter at have stået tom i 11 år, i februar 1997 som koncert-og kulturhuset Amager Bio. I 1978 blev den store biografsal delt i to, hvorefter biffen -indtil den otte år senere lukkede for bestandig som biograf -hed Amager Bio 1 &amp; 2.</p><p id="p1">FORÅRSEKSPLOSION. Ama'rbutikkerne, Amager Kultur og kvartermanageren for Amagerbrogade havde sørget for perfekt forårsvejr, da flere tusinde amagerkanere valfartede gader og stræder for at opleve de mange arrangementer ved weekendens tre festlige majdage. Vi bringer her højdepunkter fra Amager Bio, Live paa Amagerbro, Urbanfestival og Miljøpunkt Amagers cykeltjek på Christmas Møllers Plads. </p><p id="p1">SUNDBY: Amager Centret er gået ind i projektet ' Amager støtter Knæk Cancer' i forbindelse med den landsdækkende kampagne.</p><p id="p2">Amager Centret støtter med forskellige events. I morgen, onsdag 22. oktober klokken 17.00, kan alle, de rmøder op foran centret, være med til at samle penge ind ved at skrive ' AMAGER'. Amager Centret donerer ti kroner -maks.</p><p id="p3">10.000 kroner -for hver person, der møder op.</p><p id="p4">Og på lørdag 25. oktober kan man møde Søren Gericke, der laver Amagermadder på Centertorvet. Salget fra madderne går ubeskåret til kampagnen.</p><p id="p5">Man også støtte ved at købe et smykke, der er designet af smykkekunstner Kari Thunberg-Hansen og er håndlavbet af borgere. Smykket kan købes i kiosken hos Føtex. / jep-.</p><p id="p1">Der er noget specielt ved Amager.</p><p id="p2">Mange af dem, som bor her, får et livslangt forhold til øen, der er København -og så alligevel ikke. Vi sætter fokus på den der ' Amager-feeling' ved at stille nogle af øens folk spørgsmål om deres forhold til Amager: ' Mit Amager'. Denne uges amagerkaner er formanden for Amager Øst Lokaludvalg Ole Pedersen -amagerkaner af to omgange gennem på 55 år.</p><p id="p3">Hvor længe har du boet på Amager? »Jeg har boet på Amager i første omgang som barn i 10 år og senere som voksen i 45 år.«.</p><p id="p4"><br /><em style="bold">Hvorfor bor du på Amager?</em></p><p id="p5">»Jeg blev knyttet til Amager, da jeg var barn, gik i Frankrigsgade Skole, gik i de amagerkanske biografer, nød somrene på stranden og på Helgoland, blev konfirmeret i Sundby Kirke og spillede fodbold i Sundby Idrætspark.</p><p id="p6">Jeg forlod skolen som 14-årig og kom med det samme ud i det amagerkanske erhvervsliv. Først hos Walldorf emballage, dernæst lampefabrikken Grubert og Sønner, hos Thomsen Frugt og Grønt på Amagerbrogade, hos Jaco Sko på Amagerbrogade og endte på Philips-fabrikkerne i Jenagade.</p><p id="p7">Som voksen flyttede jeg tilbage til Amager og blev pædagog i Børnegården i Sundby, hvor jeg var i 32 år, før jeg gik på efterløn.</p><p id="p8"><br /><em style="bold">Hvad er det bedste ved Amager?</em></p><p id="p9">»Det bedste ved Amager er amagerkanerne.</p><p id="p10">Her mærker jeg fællesskabet, solidariteten, omsorgen for hinanden, modet til at tage kampen op, selv om den synes tabt på forhånd -og det aldrig svigtende gode humør.« Hvad kan du mindst lide ved Amager? »Det, jeg mindst bryder mig om, er lufthavnen, som har fået lov til at brede sig, og at man lagde metroen på overfladen i stedet for at grave den ned hele vejen.</p><p id="p11">Byudviklingen er for voldsom -og hvad skal vi med højhuse ved Amager Strand?« Er der et sted, du altid vender tilbage til? »Det ny Helgoland er stedet, hvor jeg kommer sommer og vinter. Adgangen til Øresund, lyset og luften vil altid være en del af min dna.« Hvor går du hen når du går ud at spise? »Det er lun sjældent, jeg går ud og spiser, men i dag er der rigtig mange gode steder at gå hen.</p><p id="p12">For eksempel den gode økologiske café ' Øens Spisested' i Prismen i Holmbladsgade.</p><p id="p13">" Det bedste ved Amager er amagerkanerne.</p><p id="p14">Her mærker jeg fællesskabet, solidariteten, omsorgen for hinanden, modet til at tage kampen op, selv om den synes tabt på forhånd -og det aldrig svigtende gode humør.</p><p id="p15">Ole Pedersen.</p><p id="p1">HELE ØEN: København er kommet i samme liga som europæiske vækstcentre som Hamburg, Bruxelles, Amsterdam og Stockholm. Mange steder i Europa flytter befolkningsstrømmen til de store byer.</p><p id="p2">Eksplosionen i brugen af it betyder, at folk kan bo og arbejde i de dynamiske centre og store byer, hvor der er god kontakt til resten af verden.</p><p id="p3">Ovenstående vurdering kommer fra Christian Wichmann Mathiesen, anerkendt professor i geografi på Københavns Universitet, og en af hovedtalerne ved Amager Erhvervskonference torsdag 23. oktober i Bella Center.</p><p id="p4">Her vil arrangørerne, Amager Erhvervsråd, Bella Center og Amager Bladet, sætte fokus på Amagers forvandling til skatteø. Og professoren mener, at ikke mindst Amager er blevet attraktivt i disse år, hvor København i øjeblikket oplever en nettotilflytning på 1.000 mennesker om måneden.</p><p id="p5">Befolkningsprognosen siger, at der i København inden 2025 vil være 100.000 flere borgere.</p><p id="p6">Det er en vækst på 20 procent i forhold til de 550.000 borgere, der er i dag. Områder som Ørestad skal derfor udvikles for at kunne tage imod de mange tilflyttere. Og kommunen skal etablere flere boliger, daginstitutioner og private arbejdspladser.</p><p id="p7">Christian Wichmann Mathiessen peger på, at der på grund af etableringen af en række arbejdspladser er kommet god vækst i København.</p><p id="p8">Det er lige fra indkøbscentret Fields, hotellet Crowne Plaza, virksomheder som Ferring, banken SEB Enskilda og rådgivningskoncernen Rambøll, der har flyttet sit hovedkvarter med 1.700 arbejdspladser til Ørestad.</p><p id="p9">» København er en succeshistorie.</p><p id="p10">Investeringerne i bl. a.</p><p id="p11">metroen og hele udviklingen af Ørestad og havneområderne har skabt værdier i storbyen.</p><p id="p12">Med et glimrende trafiksystem har man lavet en Metro, der virker. København er et godt sted at bo for mange mennesker og for en række virksomheder, « siger professoren.</p><p id="p13"><br /><em style="bold">Tætpakket program</em></p><p id="p14">Gæsterne kan se frem til et tætpakket program med indlæg fra administrerende direktør for Den Blå Planet, Dorte Gleie, adm. direktør for Amager Ressource Center, Ulla Röttger og bestyrelsesformand for den kommende multiarena i Ørestad, Bent Frank.</p><p id="p15">Endvidere vil der være indlæg om Amagers placering i Øresundsregionen, Amagerbrogades forvandling, Bella Centers fremtidsplaner, lokalavisernes udfordringer samt fremtidsforsker Uffe Palludans bud på Amagers fremtid.</p><p id="p16">Medlem af Københavns Borgerrepræsentation, Lars Weiss (S), vil fortælle om planerne for Amagerbrogades omdannelse til strøggade. Og administrerende direktør for By &amp; Havn, Jens Kramer Mikkelsen, vil give en statis og fortælle om fremtidsplanerne for blandt andet udviklingen af Ørestad.</p><p id="p17">Sidste taler er mediedirektør Arne Ullum, Norh Media, der vil fortælle om lokalavisernes situation og udfodringer.</p><p id="p18">Konferencen indledes med velkomst af Amager Erhvervsråds formand, Hugo Andersen, samt et causeri om Amagers forvandling fra lorteø til skatteø ved Amager-entusiasten Claus Ehlers.</p><p id="p19"><br /><em style="bold">Tilmelding til Amager Erhvervskonference</em></p><p id="p20">I samarbejde med Bella Center og Amager Bladet indbyder Amager Erhvervsråd til heldagskonference med temaet ' Amager i fortsat forvandling'.</p><p id="p21">Konferencen afholdes torsdag 23. oktober i Bella Center.</p><p id="p22">Der er registrering fra kl. 08.30. og konferencen varer fra kl. 09.00-16.00 Prisen for deltagelse inkl. morgenmad, formiddagskaffe, frokost og eftermiddagskaffe er kun kr.650 pr. person.</p><p id="p23">Tilmelding: http:// eventus. trippus. se/ amagererhvervskonference 201 tilmelding.</p><p id="p1">AMAGER FÆLLED: Miljøpunkt Amager og Danmarks Naturfredningsforening holder Fælledens Dag -Naturens Dag på Amager Fælled søndag 11. september klokken 10.00-18.30.</p><p id="p2">Det foregår ved Kogræsserlaugets kofold (Grønjordssøen/ DR Byen metrostation), og her kan man komme på guidede ture til de oprindelige kystenge på Amager Fælled klokken 10.00 og 14.00, tage på krible-krable tur med naturdetektiver 10.00-12.00, slå med le og hilse på fælledens kvier sammen med Københavns Kogræsserlaug 10.00-12.00, smage på Amager Fælled med Jann Kuusisaari, en guidet tur hvor der findes spiselige planter klokken 13.00-14.00, hilse på Amager Miljøpunkt og Amager Fælleds Venner, tage på sanketur og madlavningsworkshop sammen med Madskolen Jorden Rundt og kokken Benjamin Marcher-Carlsen (tilmelding og billet til sidstnævnte på madskolenjordenrundt@gmail. com) og meget mere.</p><p id="p3">» Vi har lagt op til en dag med sjove aktiviteter for at vise, hvad Amager Fælled kan bruges til, og hvorfor man skal bevare sådan et unikt naturområde i København. Opmærksomheden er især opstået, efter der er truffet store beslutninger om Amager Fælleds fremtid, som vil indskrænke arealet betydeligt, « fortæller Claus Knudsen, centerleder for Miljøpunkt Amager under henvisning til det planlagte nye boligkvarter, Amager Fælled Kvarteret.</p><p id="p4">Hele programmet for dagen kan ses på Facebooksiden Amager Miljøpunkt. / haj.</p><p id="p1">"En populær serie, som har fået et originalt touch takket være en billedramme, som er indkøbt til lejligheden og som benyttes på alle seriens fotos."</p><p id="p2">Det var nogle af ordene, da Amager Bladets fotograf Michael Paldan i sidste uge modtog guldprisen i kategorien "Redaktionelle idéer og initiativer" ved brancheforeningen Ugeavisernes uddeling af Ugeavisernes Årspris for bedste nyhed, feature og redaktionelle initiativ. Guldprisen tilfalder portrætserien 'Mit Amager', hvor kendte som ukendte amagerkanere hver uge viser et stykke Amager, de holder særligt af. </p><p id="p3">Serien blev lanceret i november 2007 og har siden vist en mangfoldighed af amagerkaneres yndlingssteder; bygninger, seværdigheder, strand, vand, forlystelser, grønne oaser og virksomheder. </p><p id="p4">"Det er vigtigt med journalistiske initiativer, der dyrker sider af lokalsamfundet, som normalt drukner i mediernes trang til at fokusere på konflikthistorier. 'Mit Amager' viser uge efter uge, at Amager rummer mere og andet højhus-debat og politiske skærmydsler. Amager Bladet skal rumme denne mangfoldighed, og 'Mit Amager' er ét eksempel på, hvordan man kan skildre nuancerne," siger Amager Bladets chefredaktør Jan Jeppesen.</p><p id="p5">Udstyret med en billedramme tager pressefotograf Michael Paldan ud til amagerkanerne, hvor de bliver fotograferet inde i billedrammen foran deres favoritsted. Alle medvirkende skriver deres autograf bag på billedrammen, og det er tanken, at billedrammen senere skal på auktion blandt læserne for at samle penge ind til et velgørende formål.</p><p id="p6">Amager Bladet er tidligere blevet præmieret for god journalistik. I 2007 modtog journalist Jesper Marthin en pris for afdækningen af 'Luise-sagen', og for nogle år siden blev Amager Bladet kåret som Danmarks bedste lokalavis efter en undersøgelse af danske ugeaviser.</p><p id="p1">TIRSDAG 4. MAJ 1993: Basketballklubben Amager damehold er fire måneder før sæsonstarten klar med et nyt slagkraftigt hold, der kan blive et varmt bud på det danske mesterskab.</p><p id="p2">Foruden comeback til landsholdets og klubbens tidligere anfører Lisbet Feldvoss, vender 24-årige Tine Freil nemlig til august hjem efter fire år på Stockton Universitetet i Californien i USA.</p><p id="p3">» Den sidste sæson Tine spillede for BK Amager vandt vi DM-guld, og med et firkløver der tæller Margrethe Thale, Lisbet Feldvoss, Tine Freil og Marianne Keller bliver vi svære at stoppe i den kommende sæson, « siger BK Amagers formand Ruth Klussmann.</p><p id="p1">I forbindelse med ibrugtagning af administrationsafsnittet på det nye forbrændingsanlæg Amager Bakke, skal kontorarealerne indrettes. Amager Ressourcecenter (ARC) søger derfor kvalificerede tilbudsgivere, der har den fornødne kompetence til at kunne levere inventar til Amager Bakke, som stemmer overens med ARCs ønsker om bæredygtighed og det designkoncept ARC har udarbejdet.</p><p id="p2">Opgaven indeholder omfatter levering af inventar til kontorarbejdspladser (dvs. borde, stole, reoler m.m.), møderumsmøbler, kantinemøbler og inventar til åbne fællesområder.</p><p id="p1">LÆSERBREVE: Du kan deltage i debatten med læserbreve eller kronikker. Læserbreve skal være Amager Bladet i hænde senest fredag klokken 12.00. Vi optager kun læserbreve, der er forsynet med navn og adresse. Endvidere forbeholder redaktionen sig ret til at forkorte og redigere i alle læserbreve. Kronikker vil blive publiceret efter redaktionens vejledninger. Send dit læserbrev ( max. 400 ord) til: redaktionen@amagerbladet. dk Du kan også vælge at skrive et debatindlæg på www.dinby.dk/ amager.</p><p id="p1">LÆSERBREVE: Du kan deltage i debatten med læserbreve eller kronikker. Læserbreve skal være Amager Bladet i hænde senest fredag klokken 12.00. Vi optager kun læserbreve, der er forsynet med navn og adresse. Endvidere forbeholder redaktionen sig ret til at forkorte og redigere i alle læserbreve. Kronikker vil blive publiceret efter redaktionens vejledninger. Send dit læserbrev ( max. 400 ord) til: redaktionen@amagerbladet. dk Du kan også vælge at skrive et debatindlæg på www.dinby.dk/ amager. </p><p id="p1">MARGRETHEHOLM: Siden 4. marts 2013 -eller i mere end tre et halvt år -har byggeriet Amager Ressource Centers nye forbrændingsanlæg på Vindmøllevej med tilhørende skibakke og klatremur, Amager Bakke, stået på.</p><p id="p2">Affaldssiloen blev gravet ud sidste år, hvor også fundamentet under den tre fodboldbaner store grund blev stabiliseret med i alt 2.400 jernbetonpæle Nu begynder byggeriet så for alvor at skyde i vejret. På det højeste sted er bygningen nu omkring 30 meter høj. Når bygningen står færdig i 2017, vil den på det højeste sted skyde omtrent 80 meter i vejret.</p><p id="p3">Byggeriet kommer til at have en lang række rekreative formål, blandt andet den meget omtalte skibakke på toppen med fire løjper, samtidig med at man vil konstruere verdens højeste klatrevæg med kopier af bjergpassager fra en række af verdens kendte stigninger.</p><p id="p4">Amager Bakke er nu oppe på sine 85 meter -125 inklusiv skorstenen.</p><p id="p5">Tagfladen er til at gå på, og driften af det rekreative område med skibakke, klatrevæg og café er sendt i udbud.</p><p id="p6">Til foråret forventes arbejdet med det rekreative område at gå i gang, og Amager Bakke indvies officielt ved udgangen af 2017.</p><p id="p7">I samarbejde med ARC laver fotograf Christoffer Regild en fotobog om tilblivelsen af Amager Bakke -fra første spadestik til indvielsen i 2017 Amager Bladet bringer løbende billeder fra den kommende fotobog, som projektet skrider frem.</p><p id="p8">Amager Bladet bringer de næste fotos i serien i starten af 2017</p><p id="p1">Fra 1. juli 2008 skal man kigge langt efter navnet Fremad Amager. Fra sommerferien bliver de nemlig sammen med Kastrup Boldklub, Dragør Boldklub og Kløvermarken FB til FC Amager.</p><p id="p2">Således har DBU netop godkendt den overbygningsaftale, der blev fremlagt i marts måned af de involverede klubber. Planerne har været længe undervejs, da de første planer blev offentliggjort for næsten et år siden. Siden den spæde begyndelse har den nye klub meldt offensivt ud, og proklameret, at FC Amager på sigt skal være en trussel for naboerne FC København.</p><p id="p3">Lignende overbygningsplaner dukkede tidligere på året også op, da FC Sjælland-projektet blev offentliggjort. Her har man dog foreløbigt udskudt dåben, da DBU har afvist at give tillade navnet FC Sjælland. I amagerkanernes tilfælde blev navnet FC Amager godkendt på grund af Fremad Amagers høje placering i 2. division øst, og desuden er det geografiske område mere begrænset i dette tilfælde.</p><p id="p4">Den nye klub kommer med garanti til at optræde i divisionssammenhæng i næste sæson, da den nye klub overtager Fremad Amagers placering i 2. division øst, hvor klubben fører rækken.</p><p><a target="_blank" href="http://woview.infomedia.dk/?url=http://www.bold.dk/nyt/%3Fvis=82357&amp;OpointData=2d0af80b2833d5fe423709b15710e201JmlkX3NpdGU9OTIzMCZpZF9hcnRpY2xlPTcxODE2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Bolddk.com</a></p><p id="p1">En af de største krigserklæringer i dansk fodbold i mange år er en realitet. Fremad Amager har slået sig sammen med tre andre Amagerklubber og vil på sigt udfordre FC København på tronen. Manden bag planerne er tidligere SAS Ligaspiller, Todi Jónsson, som sammen med en række færøske investorer, også overtager aktiemajoriteten.</p><p id="p2">Sammenlægningen vil blive gennemført den 1. juli 2008. Her vil Fremad Amager gå sammen med de to langt mindre klubber Amager FF og Kløvermarkens Forenede Boldklubber og blive til FC Amager.</p><p id="p3">Kastrup Boldklub ventes også at blive en del af FC Amager. Klubben har deltaget i planlægningen, men forhindres indtil videre af et fogedforbud, begæret i kølvandet på bruddet med Amager United.</p><p id="p4">Klubbens nye direktør bliver Nicolai Kaas-Heilmann, som hentes hos ligerivalerne, HIK. Han skal hjælpe klubben med at nå dens mål, som hedder SAS Liga i 2010 og på sigt en udfordring af FC København som Danmarks førende hold.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=66562&amp;OpointData=bcfaf2266b14b87fff3828a3e5171065JmlkX3NpdGU9OTIzMCZpZF9hcnRpY2xlPTc0NzUmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Bolddk.com</a></p><p id="p1">HELE ØEN: Sejladsturisme til Amager? Det er ikke længere et drømmescenarie, men virkelighed om ganske få år. Det siger manden bag ' Visit Amager', Axel Bendtsen, der er i gang med at etablere den ny turistorganisation i et samarbejde mellem øens tre kommuner. » Det er en win-win for kommunerne at gå sammen om at tiltrække flere turister.</p><p id="p2">Turisterne kan i hvert fald ikke få øje på kommunegrænserne, når de enten sidder på Bella Sky, besøger Den Blå Planet eller oplever det autentiske miljø i Dragørs gamle by, « siger Axel Bendtsen. Han har haft følere ud hos de tre kommuner. Og tilbagemeldingen er positiv.</p><p id="p3">» Fordi Amager kan matche alle behov, « pointerer Axel Bendtsen i et interview med Amager Bladet.</p><p id="p1">Snart udvider Ørestaden med en stor bid af Amager Fælled. Se billeder fra naturen, der forsvinder, og hør de bedste argumenter for og imod.</p><p id="p2"><br /><em style="bold">Kampen om Fælleden</em></p><p id="p3">Der er oprør på Amager.</p><p id="p4">Søndag d. 18 september var der menneskering omkring en stor naturskøn bid af Amager Fælled. De folkelige protester skyldtes, at den sidste udvidelse af Ørestaden ind over Amager Fælled snart vil være realitet.</p><p id="p5">Det område, der står for tur, er markeret med hvidt på billedet. I fugleperspektiv ser det ikke ud af meget, men det er faktisk 18 hektar eller helt præcist 187.000 kvadratmeter. Det svarer ca. til 25 fodboldbaner. Området er beliggende omtrent 5 kilometer fra Rådhuspladsen i København.</p><p id="p6"><br /><em style="bold">Byzone i 25 år</em></p><p id="p7">Udvidelsen blev allerede besluttet af Folketinget tilbage i 1992, så der er i princippet intet nyt under solen. Amager Fælled Kvarter, som vildnisset hedder i Ørestadens planer, har være øremærket som byzone i 25 år.</p><p id="p8">Alligevel er det ikke kun de sædvanlige mavesure lokale, der modsætter sig udvidelsen. Danmarks Naturfredningsforening advarer også mod planerne, ligesom planerne også møder modstand i Københavns Borgerrepræsentation.</p><p id="p9">Det ny kvarter er projekteret til at omfatte mellem 2 og 3000 boliger i op til 7 etagers højde + en campingplads.</p><p id="p1"><br /><em style="bold">12. juni 2008 - kl. 00:00</em></p><p id="p2">Erhvervsmanden Mollerup, har tidligere beklædt flere topposter inden for erhvervslivet og er ikke mindst kendt for sammen med Anja Andersen at stå bag det succesfulde håndboldeventyr i Slagelse.</p><p id="p3">FC Amager vil med ændringerne styrke organisationen i bestræbelserne på at gå via fodboldens Viasat division til SAS-ligaen. Den tidligere FCK-forward har via sit engagement i Fremad Amager taget initiativet til FC Amager, der er en overbygning på klubberne Fremad Amager, Kastrup Boldklub, Dragør Boldklub og Kløvermarken FB.</p><p id="p4">Med den nye konstellation får Todi Jónsson samtidig mulighed for at bruge mere tid på den daglige drift og dermed styrke den totale organisation i bestræbelserne på at opfylde den ambitiøse strategiplan, som FC Amager har lagt.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=278965&amp;OpointData=c0114eb4c3521ac3497cc8f95f1b9ee5JmlkX3NpdGU9NzIwJmlkX2FydGljbGU9MTI0MTA2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Horsens-Folkeblad.dk</a></p><p id="p1"><em style="bold">R!tt - ingen slinger i valsen</em></p><p id="p2"><em style="italic">Hvordan vil du beskrive dit forhold til Amager?</em></p><p id="p3">»Jeg er overbevist om, at en stor del af byens udvikling ligger på Amager. Helt personligt er jeg kommet meget på Amager især i mine unge år. Jeg gik i mellemskole på Christianshavns Gymnasium, og mange af mine skolekammerater boede på Amager. Helgoland var et af de dejlige steder, hvor jeg og kammeraterne brugte en stor del af sommeren. Men jeg kan også huske det triste Østamager med dets industrikvarterer. Amager hører i mine barndomsminder til en del af livet i byen.« <br /><em style="italic">Hvad tænker du, hvis jeg siger Lorteøen?</em></p><p id="p4">»Det er gammel københavnerslang. Det stammer nok fra dengang, da Amager var der, hvor man placerede byens affald. Man glemmer, at i endnu ældre tid var Amager Københavns forrådskammer - det var her, hollandske landmænd blev importeret til at forsyne byen. Lorteøen er jo et dårligt ord for Amager i dag, da Amager sammen med resten af København udvikles og er et attraktivt sted at bo.« </p><p id="p5"><em style="italic">Hvilke visioner og konkrete planer har du for boligpolitikken på Amager?</em></p><p id="p6">»Min plan om at tilføre byen 5.000 boliger til 5.000 kr. om måneden gælder jo også for Amager. Det er meget sandsynligt, at nogle af de boliger skal ligge på Amager. Noget af det nye byggeri på Bryggen er kun for meget velbeslåede mennesker. Jeg ønsker, at 10-15 pct. af lejlighederne forbeholdes almindelige familier. Det har man gjort i andre store byer, og det må vi også kunne i København. Refshaleøen og det sydlige Amager er på sigt de områder, hvor byen skal udvikles med nye kvarterer. Så boligpolitik på Amager er boligpolitik for hele byen. Samtidigt skal der også byfornys i den gamle del af boligmassen på den centrale del af øen.«<br /><em style="italic">Hvad betyder dit slogan »R!tt - ingen slinger i valsen« for Amager?</em></p><p id="p7">»Det betyder ikke noget særligt for Amager. "Ingen slinger i valsen" er et politisk løfte til københavnerne om en særlig måde at føre politik på. Det er et løfte om en konsekvent og fremsynet politik og en stærk vilje til at gøre det rigtige for hele byen. Det gælder for Amager, Valby, Husum, Vesterbro og Nordvest. For hele byen.«</p><p id="p8"><em style="italic">Integration er i høj grad et lokalt anliggende. Hvad vil du gøre for at forbedre integrationen på Amager?</em></p><p id="p9">»Det er jo et spørgsmål om at støtte de institutioner i byen, der står i forreste linje. For eksempel samarbejder Sønderbro, Sundpark og Østrigsgades skoler godt om integrationsopgaven med børn af anden etnisk oprindelse. Her fordeler man børn med dårlige sprogforudsætninger mellem sig. Det er fremragende. Det samarbejde bør udvides med de skoler, der for øjeblikket ikke hjælper nok til i integrationsarbejdet. Derudover skal vi skaffe flere arbejdspladser både i kommunen og i det private.« <br /><em style="italic">Hvad vil du gøre for kulturlivet på Amager?</em></p><p id="p10">»Der kommer til at ske meget i de kommende år. Der kommer eksempelvis en fantastisk koncertsal tegnet af en af mine yndlingsarkitekter, Jean Nouvel, i Danmarks Radios nye byggeri i Ørestaden. Jeg vil gøre det lettere for restaurationsbranchen at etablere cafeer og gøre det lettere at få lov at servere udendørs. Meget kulturliv skal vokse op nedefra, og det er vigtigt at gøre det lettere. Det vil også gøre Amager mere spraglet. Jeg støtter i øvrigt mange af de initiativer, der er i gang, herunder et børnekulturhus, der er i støbeskeen på Amager.«</p><p id="p11"><em style="italic">Christianias fremtid?</em></p><p id="p12">»Christiania skal lovliggøres og underlægges samme regler og love som resten af samfundet. Men samtidig skal det frirum, som Christiania har, bevares og udvikles. Det skal ikke være et sølvbryllupsområde. Hvordan området skal se ud, skal christianitternes selv - i samråd med stat og kommune - finde ud af.«<br /><em style="italic">Hvad er dit næste politiske initiativ, som er rettet mod Amager?</em></p><p id="p13">»Det kunne være en dialog med bygge- og teknikforvaltningen om at få løst nogle af de uløste ting omkring Metro-byggeriet. Det kunne være cykelparkeringsproblemer ved Lergravsparkens Station eller en overdækning af Metroen. Jeg må også se, om vi ikke kan få Søren Pind til at gøre noget ved forholdene omkring parken ved Lergravsvej.«</p><p id="p14"><em style="italic">Skal Ørestad være Københavns Manhattan?</em></p><p id="p15">»Det ville være dejligt, hvis København fik en skyline, og jeg er tilhænger af, at arkitekturen i de nye dele af byen som Ørestad og på sigt Refshaleøen bygger i højden. Men der skal jo også være nogle investorer, som har lyst til at bygge højt. Jeg havde da gerne set, at Nordeuropas højeste hus, Turning Torso, lå på Amager og ikke i Malmø. Men den misundelse må vi vel bruge til at finde vores eget bud på arkitektoniske landmærker.«<br /><em style="italic">Hvornår har du sidst været på Amager, og hvad lavede du (valgkamp tæller ikke)?</em></p><p id="p16">»Jeg tog forleden en cykeltur ud for at se Strandparken. Så fik jeg også set det flotte maritime ungdomshus ved Sundby.« </p><p id="p17"><em style="italic"></em></p><p id="p18">Problemerne <br /> SKAL løses<br /><em style="italic">Hvordan vil du beskrive dit forhold til Amager?</em></p><p id="p19">»Det er skam et kærlighedsforhold. Jeg har boet på Amagerkollegiet i min studietid. Og jeg er meget stolt af de seneste års udvikling med bla. Strandparken, Metroen og Ørestad.«<br /><em style="italic">Hvad tænker du, hvis jeg siger Lorteøen?</em></p><p id="p20">»Jeg tænker fortid.«</p><p id="p21"><em style="italic">Hvilke visioner/konkrete planer har du for boligpolitikken på Amager?</em></p><p id="p22">»Vi skal have bygget flere boliger i Ørestad. Vi er i fuld gang på Islands Brygge, men der kommer mere med Islands Brygge Syd. Og så skal vi sikre, at vi får blandede boligformer.« <br /><em style="italic">Hvad betyder dit slogan »Problemerne SKAL<em style="bold"></em>løses« for Amager? </em></p><p id="p23">»Jamen, det betyder jo, at de ufordringer, der er, skal de løses, uanset hvor besværlige de er. Så enkelt er det.«</p><p id="p24"><em style="italic">Integration er i høj grad et lokalt anliggende. Hvad vil du gøre for at forbedre integrationen på Amager?</em></p><p id="p25">»Jeg vil ikke lave nogle særlige ting på Amager. Mine integrationsplaner gælder hele København. En undersøgelse har for nylig dokumenteret, at 16 pct. af skolebørnene i 4.-9. klasse har været udsat for vold fra andre børn, og 47 pct. har været udsat for tyveri, røveri, vold eller trusler om vold fra jævnaldrende. Det skal der sættes kontant ind over for. Skolerne skal tage kontakt til forældrene med henblik på en samtale første gang, deres barn udviser asocial adfærd i skolen. Men det handler også om at tilbyde lektiehjælp til dem, der ikke får hjælp til lektierne derhjemme. Og så skal vi have en job- og aktiveringsgaranti til alle indvandrere og øge indsatsen mod ghettoisering ved at sælge ud af de almene boliger til for eksempel skolelærere og politifolk. En kontant udvisningspolitik over for indvandrere, som begår gentagende kriminalitet, er også nødvendig.« <br /><em style="italic">Hvad vil du gøre for kulturlivet på Amager?</em></p><p id="p26">»Venstre har haft kulturborgmesterposten i fire år, og vi har allerede gjort det godt. Vi skal fylde byens rum - med blandt andet musik. Og vi skal have mere fokus på at tiltrække store kulturbegivenheder, for eksempel store cykelløb og koncerter. En multihal i Ørestad anser jeg også som en styrkelse af kulturlivet.« </p><p id="p27"><em style="italic">Christianias fremtid?</em></p><p id="p28">»Den er jeg meget fortrøstningsfuld ved. Jeg er overbevist om, at vi vil komme kriminaliteten og hashhandlen til livs.«<br /><em style="italic">Hvad er dit næste politiske initiativ, som er rettet mod Amager?</em></p><p id="p29">»Det er lokalplanen for Islands Brygge Syd og udbygningen af Ørestad - måske med et World Trade Center, som der senest har været forslag fremme om.«</p><p id="p30"><em style="italic">Skal Ørestad være Københavns Manhattan?</em></p><p id="p31">»Nu ligger Ørestad jo ikke ud til vandet som Manhatten. Men det er min mening, at der skal bygges højt.«<br /><em style="italic">Hvornår har du sidst været på Amager, og hvad lavede du (valgkamp tæller ikke)?</em></p><p id="p32">»Jeg var ude for at indvie kanalerne i Ørestad for nogle dage siden.«  <br /></p><p id="p33"><em style="bold">Lækker storby  - ja tak</em></p><p id="p34"><em style="italic">Hvordan vil du beskrive dit forhold til Amager?</em></p><p id="p35">»Det er godt. Det er en bydel, som er inde i en meget attraktiv udvikling i disse år med for eksempel Strandparken, Metroen, byudviklingsprojekter og børnekultur.« <br /><em style="italic">Hvad tænker du, hvis jeg siger Lorteøen?</em></p><p id="p36">»Det er et fordomsprædikat, som ikke hænger sammen med virkeligheden i dag.«</p><p id="p37"><em style="italic">Hvilke visioner og konkrete planer har du for boligpolitikken på Amager?</em></p><p id="p38">»Det et jo et af de områder, der kommer til at ske en ekspansiv udvikling på. Her tænker jeg for eksempel på Ørestad, DR-byen, de nye boligområder ved Strandparken og Refshaleøen. En af de største udfordringer bliver at få de nye og gamle boligområder til at hænge sammen med skoler, trafik - især for bløde trafikanter - og fritids- og foreningsliv.«<br /><em style="italic">Hvad betyder dit slogan »Lækker storby - ja tak« for Amager?</em></p><p id="p39">»Det er jo <em style="italic">lækker </em> sagt med et glimt i øjet. Men det betyder blandt andet, at det er lækkert at have en riviera som Strandparken så tæt på København, at vi har nem adgang til lufthavnen, og at Øresundsregionen udvikler sig positivt. Men det handler også om at være god ved iværksætterne. Vi skal gøre det nemmere for de unge iværksættere at komme i gang for eksempel ved at skabe nogle gode rammer i nedlagte industriområder. Her kunne man være mindre striks med reglerne for støj og give tilladelse til at bo og arbejde samme sted. Men i udvalgte områder.«<br /><em style="italic">Integration er i høj grad et lokalt anliggende. Hvad vil du gøre for at forbedre integrationen på Amager?</em></p><p id="p40">»Der er ikke nogen tvivl om, at vejen til bedre integration er at sikre blandede boligformer - altså ejerboliger, leje og andelsboliger i samme kvarter. Det skal vi sikre, når der bygges nyt. Der, hvor vi allerede har bygget, handler det om renovering og vedligeholdelse og om huslejenedsættelser. Og så handler det om, at folkeskolen bliver et naturligt førstevalg, fordi folkeskolen kan bryde den negative sociale arv og er mødested for forskellige sociale grupper. Vi skal også arbejde videre med at skabe gode betingelser for fritidslivet.«</p><p id="p41"><em style="italic">Hvad vil du gøre for kulturlivet på Amager?</em></p><p id="p42">»Amager har allerede et af byens bedste spillesteder på Kulturpunkt, og Amager Strandpark er et godt eksempel på en ny folkelig kulturaktivitet. Men der er få og for dårligt vedligeholdte idrætsanlæg. Vi har allerede gjort en ekstraordinær indsats med hensyn til idrætsanlæggene de seneste år, men vi har et efterslæb på omkring en halv mia. kr. Men jeg vil gerne være med til at lave en femårsplan for idrætsanlæggene. Det er vigtigt, da idrætslivet har en masse positive sideeffekter som sundhed, integration og opbygning af fællesskaber.«<br /><em style="italic">Christianias fremtid?</em></p><p id="p43">»Vi vil gerne bevare Christiania. Det har vi altid villet. Jeg så gerne et tættere samarbejde mellem kommunen og Christiania og mindre statslig indblanding, fordi jeg tror på, at københavnerne er christianitternes bedste ambassadører. Dermed mener jeg, at forståelsen for Christiania er større i København end på landsplan, hvor Christiania hurtigt bliver brugt til symbolpolitik.«</p><p id="p44"><em style="italic">Hvad er dit næste politiske initiativ, som er direkte rettet mod Amager?</em></p><p id="p45">»Det er at få lavet en overdækket plads omkring Amager Kulturpunkt. Det vil skabe et kulturelt samlingspunkt, og det vil styrke det arbejde, der allerede foregår på stedet med bl.a. rollespil, drama og billedkunst for børn. Det handler simpelt hen om at styrke børnekulturen. Der er allerede nogle planer. Nu handler det om at føre dem ud i livet.« <br /><em style="italic">Skal Ørestad være Københavns Manhattan?</em></p><p id="p46">»Byggehøjderne er jo lagt fast, men jeg er ikke bleg for at bygge højere. Det giver for det første bedre udnyttelse af pladsen. Dernæst tror jeg, at det kan tilføre noget ny og spændende arkitektur. Jeg var ked af, at højhusbyggeriet på Krøyers Plads ikke blev til noget, men jeg noterede mig også den folkelige modstand mod projektet. Det er afgørende, at der er folkelig opbakning til høje nybyggerier.«</p><p id="p47"><em style="italic">Hvornår har du sidst været på Amager, og hvad lavede du (valgkamp tæller ikke)?</em></p><p id="p48">»Det var jeg i efterårsferien, da jeg besøgte venner på Kongelundsvej. Jeg cyklede derud og var til middag med overnatning.«</p><p id="p49"><br /><br /></p><p id="p50"><em style="bold">Fakta: tema: amager</em></p><p id="p51"><a href="mailto:redaktion.kbh@jp.dk">redaktion.kbh@jp.dk</a></p><p id="p1">På det seneste har der været stor debat om fremtiden for Amager Fælled. Ikke mindst i lyset af den mere end 20 år gamle aftale om at oprette Ørestad Fælled kvarteret, har mange været nervøse for, hvad det vil betyde for den samlede oplevelse af Amager Fælled.</p><p id="p2">Imidlertid mangler der i debatten det samlede perspektiv for udviklingen af den vidunderlige del af Amager. For mens planerne om Ørestad Fælled kvarteret ser spændende og udviklende ud med stor respekt for naturen, så kommer der til at ske en række nye tiltag generelt, der vil åbne Amager Fælled op og give muligheden for endnu flere til at benytte de muligheder, der er.</p><p id="p3">Det er værd at huske, at Ørestad Fælled kvarteret blev aftalt for 2 årtier siden - som en del af finansieringen af metroen.</p><p id="p4">Metroen har været en helt afgørende positiv del af udviklingen på Amager og i København. Og prisen i forbindelse med Ørestad Fælled kvarteret er ganske lille.</p><p id="p5">Men derudover hører det med til historien, hvilke yderligere udviklingsplaner, der er. Det handler eksempelvis om samarbejdet med Nordea Fonden og Københavns kommune, der vil betyde kolossalt meget for naturoplevelserne på Amager - og gøre hele området langt mere tilgængelige. Visionen om Naturpark Amager er imponerende med sine 3500 hektar - eller ti gange størrelsen på Central Park i New York.</p><p id="p6">Men det kræver, at man kan stole på de politiske aftaler, der bliver indgået omkring langtidsudviklingen af København.</p><p id="p7">Derfor er den største synder i denne debat absolut ikke de partier, der blot står ved aftalen, der blev anbefalet af Naturfredningsforeningen og Friluftsrådet.</p><p id="p8">Derimod er det pinligt at opleve de partier, der gerne ville være med dengang - men som i en iver efter at fiske i populistiske oprørte vande - nu springer fra.</p><p id="p9">Fremtiden ser utrolig lys ud for Amager Fælled. Men ikke hvis vi pludseligt springer fra fælles indgåede aftaler.</p><p id="p10">Metroen har været en helt afgørende positiv del af udviklingen på Amager og i København. Og prisen i forbindelse med Ørestad Fælled kvarteret er ganske lille.</p><p id="p1">Læs hele hi storien i Amager Bladets udgave tirsdag 13. november. Foto: Martin Sørensen.</p><p id="p2">Du kan stadig anbefale butikker til en kåring som MÅNEDENS AMAGERBUTIK. Anbefal i Amager Bladets Facebook-gruppe øverst på Facebook-siden.</p><block style="" id="block1" /><media media-type="olink">https://ing.dk/andre-skriver/formand-amager-bakke-traekker-sig-195503</media><media media-type="link">http://woview.infomedia.dk/?url=https://ing.dk/andre-skriver/formand-amager-bakke-traekker-sig-195503&amp;OpointData=3d21193aef278918d8812cd93629035eJmlkX3NpdGU9MzY2JmlkX2FydGljbGU9ODA0NzAmaWRfdXNlcj0yODQwJmlkX2FwcGxpY2F0aW9uPTEwMDAzNTkmbGFuZz1lbg==</media><p id="p1">MÆRKEDAGE: Amager Bladets navneredaktion optager gratis omtale af mærkedage, når der er tale om runde fødselsdage fra 40 år, bryllupper, udnævnelser, tiltrædelser og fratrædelser, jubilæer og mindeord. Navnestof skal sendes senest fredag klokken 12.00 til navneredaktionen. Digitale billeder i jpg-format kan vedlægges. Amager Bladet påtager sig intet ansvar for uopfordret indsendt materiale.</p><p id="p2">Du kan også oprette dig som bruger på dinby. dk/ amager og skrive dit eget navnestof ind.</p><p id="p1">Mens det for få år siden var næsten umuligt sælge et hus til over fire millioner kroner på Amager i København, så finder man i dag huspriser på op til ni millioner kroner i området.</p><p id="p2">Det skriver Politiken.</p><p id="p3">Amager Strandpark blev ombygget og genåbnet i 2005, og i 2007 kom metrolinjen. Det er drivkraften bag, at Amager med det lidet flatterende tilnavn » Lorteøen « på få år har forvandlet sig til en eksklusiv enklave, vurderer Curt Liliegreen, chef for Boligøkonomisk Videncenter under Realdania.</p><p id="p4">- Udviklingen ved Amager Strand er gået usædvanlig hurtigt, men det er bestemt ikke unormalt, at et område kan skifte omdømme, siger han til Politiken.</p><p id="p5">På Amager findes der i dag lejligheder, der har en højere udbudspris end tilsvarende lejligheder på Strandvejen nord for København, der er kendt som et af landets absolut mest eksklusive boligområder.</p><p id="p6">Prisfesten på Amager er dog koncentreret til vandkanten, skriver Politiken, og for hele København S er gennemsnitsprisen noget lavere.</p><p id="p7">BNB.</p><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores nye serie ' Mit Amager'. Denne uges amagerkaner er Martin Henriksen, som er barnefødt på Amager og har et nært forhold til øen.</p><p id="p2"><br /><em style="bold">Hvor længe har du boet på Amager?</em></p><p id="p3">»Min fars side af familien går flere generationer tilbage på Amager, og jeg er født, eller rettere sagt jeg er døbt i Tårnby Kirke. Så mit liv startede på Amager. Men jeg har efterhånden boet en del steder i kongeriget, i Hvidovre, Valby, Nørrebro, Slagelse og nu i Dragør, hvor jeg også altid har haft familie. Sammenlagt har jeg vel boet på Amager i cirka 20 år ud af mine snart 37 år.«.</p><p id="p4"><br /><em style="bold">Hvorfor bor du på Amager?</em></p><p id="p5">»Jeg har et særligt forhold til Amager, fordi jeg altid har haft en eller anden forbindelse hertil.</p><p id="p6">Sådan vil jeg altid have det, tror jeg. Men jeg kan også sagtens bo andre steder, bare jeg har familie omkring mig. Det er det vigtigste. Mit hjem er der, hvor familien er.«.</p><p id="p7"><br /><em style="bold">Hvad er det bedste ved Amager?</em></p><p id="p8">»At Dansk Folkeparti faktisk ligger ganske pænt til Folketingsvalgene herude. De politiske kommentatorer og andre kloge folk siger altid, at Københavnsområdet er ræverødt, og at Dansk Folkeparti kun står godt i Sønderjylland.</p><p id="p9">Men det er ikke rigtigt, for i hovedstadsområdet står partiet faktisk ganske pænt flere steder på Amager. Men ellers, så holder jeg af folkene her, af Kongelunden og så kan jeg godt lide Amagerbrogade, Amager Strandpark og selvom min kone er fra Stevns, så mødte jeg hende, mens hun boede på Venedigvej, og det tæller jo bestemt også med på plussiden.«.</p><p id="p10"><br /><em style="bold">Hvad kan du mindst lide ved Amager?</em></p><p id="p11">»At der desværre engang imellem er bandeopgør, og områder, hvor det ikke altid er lige sikkert for almindelige mennesker at færdes.«.</p><p id="p12"><br /><em style="bold">Er der et sted, du altid vender tilbage til?</em></p><p id="p13">»Jeg vender altid tilbage til mine forældre, de har boet flere steder på Amager, og dem vender jeg altid tilbage til.«.</p><p id="p14"><br /><em style="bold">Hvor går du hen når du går ud at spise?</em></p><p id="p15">»Jeg spiser sjældent ude. Når det sker, så kan det være Cafe Espersen i Dragør havn, eller også så henter vi pizza eller noget fra den lokale pølsemutter. Men det er undtagelsen, for når jeg har fri, vil jeg gerne hjem.«.</p><p id="p16">" Jeg spiser sjældent ude.</p><p id="p17">Når det sker, så kan det være på Cafe Espersen i Dragør havn, eller også så henter vi pizza eller noget fra den lokale pølsemutter. Men det er undtagelsen, for når jeg har fri, vil jeg gerne hjem.</p><p id="p18">Martin Henriksen.</p><p id="p1">DBU har siden meddelelsen om konkursbegæringen fra FC Amager A/S arbejdet på at skabe overblik over de sportslige konsekvenser, konkursen får for de relevante turneringer og ikke mindst moderklubberne bag overbygningsaftalen; Fremad Amager, Kastrup Boldklub, Dragør Boldklub og Kløvermarken FB.</p><p id="p2">Fredag modtog DBU besked fra konkursboets kurator med bekræftelse på, at der nu er afsagt konkursdekret overfor FC Amager A/S. Det indebærer, at FC Amager nu formelt, jf. DBUs Love, § 28.4 (a), trækkes ud af Viasat Divisionen og taber de resterende kampe med 0-3.</p><p id="p3">DBU- og KBU Turnering vil de kommende dage, forsøge at skabe overblik over de afledte sportslige konsekvenser, overbygningsaftalens konkurs får for de involverede klubber og relevante turneringer.</p><p id="p4">Nærmere information følger her på siden.</p><p id="p1">SUNDBY: Fremad Amager indkalder i dag til en ekstraordinær generalforsamling for at få medlemmernes mandat til at indgå i et nyt selskab, der skal drive kontraktfodbold på divisionsholdets licens. En professionel organisation og en målrettet markedsføring af Fremad Amagers » brand « bliver en realitet fra nytår, hvis medlemmerne giver grønt lys 24. oktober.</p><p id="p2">Tidligere forsøg med professionel fodbold er endt i konkurser, senest med FC Amager, og sporene skræmmer, fortæller Fremad Amagers formand Erik Truelsen. Men en enig bestyrelse er klar til søsætte projektet: » Det er ikke et koncept som dem, vi har set tusind gange før. Det er ikke en mand, der kommer med en papkasse og en masse store sportslige ambitioner, « siger Truelsen til Amager Bladet. / 56.</p><p id="p1">Overbygningen mellem Tårnby og Kastrup, Amager United, er i opløsning. Moderklubberne er ikke længere på talefod, og Kastrup vil forlade overbygningen for at slutte sig til Fremad Amagers projekt, FC Amager, ejet af blandt andre FCK-legenden, Todi Jónsson. Det har fået Amager United, som nu reelt kun består af Tårnby, til at begære fogedforbud mod at Kastrup driver fodboldklub.</p><p id="p2">Begæringen kan i yderste konsekvens sætte en stopper for fodbold i Kastrup eller balladen kan ende med at få både Kastrup og Tårnby begge bliver tvangsnedrykket til Serie 5. Tårnby er dog villige til at droppe begæringen, såfremt Fremad Amager tager imod et tilbud fra Tårny Boldklub og tidligere direktør og aktionær i klubben, Jan Amtrup.</p><p id="p3">- For fire-fem dage siden tog jeg kontakt til FC Amager og tilbød, at de kunne købe mine og Tårnbys aktier i Amager United. På den måde ville alle kunne komme videre og vi ville få nogle af de penge vi har investeret i projektet tilbage, men jeg har ikke hørt noget endnu, fortæller Jan Amtrup til bold.dk.</p><p id="p4">Amtrup og Tårnby ejer tilsammen 55 procent af aktierne i Amager United, mens Kastrup ejer de sidste 45 procent. Aktierne ville ifølge bold.dks oplysninger koste Fremad Amager under 250.000 kroner og for de penge ville de få aktiemajoriteten i en klub i total opløsning.</p><p id="p5">Det der reelt er tale om er derfor snarere, at Fremad Amager skal købe Kastrup Boldklub fri af deres forpligtelser i Amager United, så Kastrup kan tilslutte sig FC Amager-projektet. Guleroden er i den forbindelse Amager Uniteds Danmarksserielicens, som kunne være interessant for Fremad Amager, hvis andethold i øjeblikket spiller i Serie 1. Interessen er dog til at overse i Fremad Amager.</p><p id="p6">- Vi har vores eget projekt og har en masse planer, som vi kører ud fra, siger Fremad Amagers direktør, Nicolai Kaas-Heilmann, til bold.dk, og fortsætter.</p><p id="p7">- Som det ser ud nu, rykker de jo ud (af Danmarksserien, red.), og vi kan alligevel ikke nå at gøre noget. Vi kan jo ikke give dem nogen spillere, for vi er i fuld gang, Nicolai Kaas-Heilmann understreger, at både Kastrup og Tårnby hvis de ønsker det er velkomne til at slutte sig til FC Amager. Det er hele øens hold, siger han.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=67615&amp;OpointData=0e9aba8131ed1f8a342d17d764d61ae0JmlkX3NpdGU9OTIzMCZpZF9hcnRpY2xlPTg1NjUmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Bolddk.com</a></p><block><p>Forlaget Globe udgiver et nyt bind, "Amager fra oven", i den spændende og populære "fra oven"-bogserie med flyfotos og interessante fakta fra Danmark. </p><p>Tag med på en flyvetur over Amager - Danmarks tættest befolkede ø. </p></block><p id="p1">Da Hørsholm først vågnede op, var det for sent til at tage sejren fra BK Amager i aftes, og det forsvarende mesterhold ser ud til at skulle finde melodien i en fart, hvis ikke sæsonen skal ende i en skuffelse.</p><p id="p2">Godt nok er det holdets bare tredje nederlag, men de halvsløje indsatser har præget de seneste runder, og det helt store problem er at holde tempo og effektivitet over en hel kamp.</p><p id="p3">I aftes det helt galt i anden periode, hvor Hørsholm scorede sølle fire point, men holdt dog Amager på 12.</p><p id="p4">Men efter halvlegen var det så forsvaret, den var gal med, og porten stod pivåben for Amager, der hældte 25 point i kurven.</p><p id="p5">-Vi spiller alt for passivt forsvar, og det udnytter de.</p><p id="p6">I fjerde periode laver vi så et godt comeback, men det var for sent, siger Hørsholm-træner Thomas Ginnerup.</p><p id="p7">-Det lader til, at vi mangler at få nogle flere med i angrebsspillet, så var har nogle flere strenge at spille på. Vi bliver for ensidige, og vores forsvar skal holde hele kampen igennem.</p><p id="p8">-I periode spiller vi bedre, end vi har gjort i de seneste kampe, men Amager er også bare et bedre hold, end Værløse og Virum -og så bliver resultatet et andet.</p><p id="p9">Thomas Ginnerup måtte dog også se Amager tager flere angrebsrebounds end hans eget hold tog forsvarsrebounds, så selv når Hørsholms forsvar virkede, blev nedfaldsbolden ikke vundet og gav Amager en chance mere.</p><p id="p10">-Vi er stadig ikke dér, hvor vi skal være. Men det var et skridt den rigtige vej. Amager er også et godt hold, der er blevet forstærket siden sidst, vi spillede mod dem. Det skal man ikke tage fejl af, siger Thomas Ginnerup. rudi.</p><p id="p1">" Bevar Amagerfælled vild og fri for skrald ".</p><p id="p2">Sådan lyder det Amager Fælleds Venner, som opfordrer alle naturinteresserede til at være med på søndag den 2. april, når Danmarks Naturfredningsforening holder den årlige affaldsindsamling i naturen.</p><p id="p3">Amager Fælleds Venner vil bruge dagen til at samle skrald ind på fælleden, og alle naturinteresserede er velkomne. Starten går kl. 10.00 på plænen ved indgangen til Amager Fælled ved Artillerivej 71D og herfra går man til udvalgte steder i nærheden.</p><p id="p4">Arrangementet varer ca. to timer og Amager Fælleds Venner vil sørge for handsker, affaldsposer og snappere til at samle affald op med.</p><p id="p1">Emil har repræsenteret Herning Blue Fox og Gentofte Stars i eliten i 62 kampe. Han er en offensiv forward og den sidste forward vi tilfører til truppen i indeværende sæson.</p><p id="p2">Han har også repræsenteret Danmark på U16, U18 &amp; U20 med i alt 25 kampe i landsholds-trøjen. Læg hertil 91 i kampe i 1. division, hvor han har " snittet" mere end et point per kamp. Emil skal i de kommende uger spilles ind på holdet og lære Enehags offensive spillesystem at kende. Så skal han nok blive et aktiv for Amager. I Amagers trup er der nu kun én åben plads tilbage til en back.</p><p id="p3">Ellers er Amager klar til afslutningen af grundspillet og play-offi marts.</p><p id="p1">SUNDBYVESTER: Søndag aften blev kampen om Amager udspillet på floorballbanen, hvor hjemmeholdet Hafnia FC's reserver besejrede lokalrivalerne fra den nye klub Amager FK med 5-3 i 3. division.</p><p id="p2">Da Sundbyhallen søndag aften lagde gulv til lokalopgøret mellem Hafnia FC og Amager FK, var der ikke kun vigtige point i nedrykningskampen på spil. Udeholdet havde revanche til gode, da Hafnia FC havde vundet det omvendte opgør med hele 11-4 få uger tidligere.</p><p id="p3"><br /><em style="bold">Revanchen lurede</em></p><p id="p4">Selv om kampen startede i et intenst tempo, var det først i det 10. minut, at måltavlen kom i brug. Det skete, da Amager efter et soloridt fik sat bolden ind for første gang. Den føring holdt dog mindre end et minut, da Hafnias Marc Stids fik udlignet til 1-1. Få minutter senere var det igen Amager FK, der kom foran, da Hafnias forsvarskæde blev fanget af et kontraangreb, så stillingen efter de første 20 minutter var 1-2.</p><p id="p5">I anden periode pressede Hafnia FC på fra første fløjt, hvilket gav bonus kort efter, da Jacob Bensbys langskud snød Amager FK-målmanden og sneg sig ind ved forreste stolpe. Hafnia fik igen nettet til at blafre, men Tobias Öhrmans mål blev annulleret for mand i feltet. At resten af perioden forblev målløs, skyldtes flere gode redninger fra udeholdets keeper.</p><p id="p6">I tredje periode fortsatte Hafnia FC sit pres, og efter fire minutter fik Mikkel Rasmussen bragt hjemmeholdet foran for første gang i kampen. Et mål, som selvsamme Mikkel Rasmussen få minutter senere fulgte op med endnu en scoring efter en løs bold foran mål. 4-2-stillingen holdt indtil slutningen af kampen, hvor Amager FK efter en time out pressede på i jagten på en udligning. Det gav bonus to minutter før tid, hvor den ellers velspillende Hafnia-keeper Michael Møller var prisgivet. Amager FK fortsatte presset, men slutteligt var det Hafnia FC's Jesper Jacobsen, der kunne score det afgørende 5-3-mål i Amager FK's tomme mål, hvor målmanden var blevet erstattet af en ekstra markspiller.</p><p id="p7"><br /><em style="bold">Nedrykningsdrama</em></p><p id="p8">Sejren var enormt vigtig i kampen om at undgå nedrykning til Sjællandsserien, da Hafnia FC rykker op på sjettepladsen med ni point, mens Amager FK nu ligger sidst på tiendepladsen med fire point.</p><p id="p9">Begge hold har spillet otte ud af 18 kampe.</p><p id="p10">Hafnia FCs førstehold ligger nu på andenpladsen i 2. division øst, ligeledes efter en 5-3 søndag. Her var modstanderen Bornholm FF.</p><p id="p11">Hafnias damer er stadig at finde i landets bedste række. Her indtager de fjerdepladsen efter en udesejr på 2-0 over FF København i søndags.</p><p id="p1">Det blev et rigtigt nej-år i Amager Bladets nytårsquiz 2009. Faktisk kunne man have rendt med 1. præmien, hvis man blindt havde tippet 'nej' til alle quizzens 20 spørgsmål, det ville have givet 17 rigtige, og det var nøjagtigt, hvad årets spåkone Elsebeth Lunding vandt quizzen med.</p><p id="p2">Men ingen havde valgt nej-løsningen. Deltagerne i Amager Bladets nytårsquiz 2009 viste ægte lokalpatriotisme i spørgsmålet, om FC Amager ville bevare sin status som 1. divisionsklub. Da FC Amager i marts gik konkurs, betød det, at Fremad Amager, som lagde licens til fusionens divisionshold, blev tvangsnedrykket til Københavnsserien, så svaret var altså et nej. Men ikke færre end 83 procent af deltagerne svarede ja to måneder tidligere, og det blev dermed det svar, hvor flest ramte forkert i sidste års quiz.</p><p id="p3">Allerstørst sikkerhed viste deltagerne i spørgsmålet, om Lene Espersen (Kons.) ville blive udnævnt til statsminister i 2009. Nej, mente 95 procent af deltagerne, og det var også det korrekte svar.</p><p id="p4">Se herunder de rigtige svar, og hvor stor en del af quizzens deltagere, der svarede rigtigt.</p><p id="p5">1. Vil Ritt Bjerregaard blive genvalgt som Københavns overborgmester efter kommunalvalget 17. november? NEJ (59 procent)</p><p id="p6">2. Vil FC Amager bevare sin status som 1. divisionsklub? NEJ (17 procent)</p><p id="p7">3. Vil Asger Larsen blive valgt som ny borgmester i Dragør? NEJ (61 procent)</p><p id="p8">4. Vil der blive truffet en politisk beslutning om at indføre kørselsafgifter i København? NEJ (88 procent)</p><p id="p9">5. Vil Indenrigsministeriet tvinge Tårnby og Dragør Kommuner til en sammenlægning? NEJ (93 procent)</p><p id="p10">6. Vil FC Amagers Brian Mollerups planer om at bygge multiarena i Ørestad blive realiseret? NEJ (76 procent)</p><p id="p11">7. Vil Amager stadig have tre ødækkende lokalaviser ved årets udgang? NEJ (22 procent)</p><p id="p12">8. Vil der blive vedtaget en lokalplan for Kløvermarkskvarteret? NEJ (59 procent)</p><p id="p13">9. Vil Socialdemokraterne genvinde sit flertal i Tårnby Kommunalbestyrelse? NEJ (27 procent)</p><p id="p14">10. Vil der blive holdt et nyt Amager-marked i Ullerup? JA (46 procent)</p><p id="p15">11. Vil det første spadestik til nyt Musiktorv på Øresundsvej blive taget? NEJ (54 procent)</p><p id="p16">12. Vil svømmeren Jeanette Ottesen vinde VM-medalje? NEJ (49 procent)</p><p id="p17">13. Vil det første spadestik til Danmarks nye akvarium i Tårnby blive taget? NEJ (46 procent)</p><p id="p18">14. Vil arbejdet med forstærkning af Vestamagerdiget gå i gang i år? NEJ (59 procent)</p><p id="p19">15. Vil regnskyl medføre oversvømning af tunnelen på Englandsvej, så biltrafikken må indstilles midlertidigt i mindst to timer? NEJ (80 procent)</p><p id="p20">16. Vil der komme en forsøgsordning med en bilfri Amagerbrogade? NEJ (73 procent)</p><p id="p21">17. Vil Dragør Kommune finde besparelser for 20-30 mio. kr. til budget 2010? JA (46 procent)</p><p id="p22">18. Vil Lene Espersen blive udnævnt til statsminister? NEJ (95 procent)</p><p id="p23">19. Vil kajakroeren Kim Wraae vinde Amager Bladets Idrætspris 2008? JA (54 procent)</p><p id="p24">20. Vil Amagerbanken blive opkøbt af anden bankvirksomhed? NEJ (73 procent)</p><block><p>Fremad Amager havde sin resultatmæssige storhedsperiode i tiden omkring 2. Verdenskrig. </p></block><block><p>Det bliver en kulturel og musikalsk opdagelsesrejse, når det nye band Amager Malakas fredag 31. oktober kl. 20.30 indtager scenen i Kulturministeriet i Ebeltoft. ... </p><p><br /><em style="bold">Et meget anderledes band</em> </p></block><p id="p1">Der bliver fuld knald på, når de over 40 musikere og dansere i Copenhagen Showband går på scenen i Amager Bio på lørdag 17. april. For fem år siden blev bandet startet - og nu skal jubilæet fejres med en fest uden lige.</p><p id="p2">Amager Bio bliver ikke til at kende, når Copenhagen Showband rykker ind. Festens tema er nemlig orange, ligesom bandet selv, og derfor får spillestedet en ordentlig orange overhaling. Men det er ikke det eneste særlig ved denne aften. Hvor scenen normalt rummer et band på måske fem musikere - ti, hvis det går højt - kommer Copenhagen Showband med hele 40 musikere, dansere og gæstesolister, plus ekstra overraskelser.</p><p id="p3">Derefter kommer der oven i købet et nyt band, partybandet Work It Out. </p><p id="p4">"Vi dannede Copenhagen Showband for fem år siden, så for at fejre jubilæet med stil, har vi sat alle sejl til for festkoncerten i Amager Bio," fortæller bandets manager, Peter Mark Lundberg.</p><p id="p5">Men Copenhagen Showband er heller ikke et helt normalt band. Fyldt med utraditionelle instrumenter som trompeter og tuba blev det dannet for at vise, at sådan et stort band bestemt ikke behøver at være kedeligt at høre på. </p><p id="p6">"Vi opfandt en helt ny måde at optræde på, og så spiller vi musik, som folk kender og elsker. Det blev helt fra starten en enorm succes," forklarer Peter Mark Lundberg.</p><p id="p7">Festkoncerten i Amager Bio med Copenhagen Showband starter klokken 20.00. Billetterne koster 75 kroner via Billetnet eller 100 kroner i døren, som åbnes klokken 18.30. Festen fortsætter til den lyse morgen med DJ Prosit, Amagers største dansegulv og orange priser i baren.</p><p id="p1">Det bliver Fremad Amager, der følger med Roskilde og Thisted FC op i 1. division.</p><p id="p2">Lørdag vandt Fremad Amager hjemme i Sundby Idrætspark med 3-0 i den anden playoffkamp mod Brabrand. Og da amagerkanerne vandt den første kamp i Århus i onsdags med 1-0, så er de klar til 1. division med en samlet sejr på 4-0 over de to kampe mod Brabrand, som altså må belave sig på endnu en sæson i 2. division.</p><p id="p3">I den afgørende playoffkamp fik Fremad Amager en drømmestart, da den tidligere Superligaspiller Anders Jochumsen gjorde det til 1-0 allerede i det tredje minut. Seks minutter før pausen øgede Mohammed Abdalas til 2-0, mens Dennis Holmberg lukkede og slukkede med målet til 3-0 syv minutter før slutfløjtet.</p><p id="p4"> Når TFC i den nye sæson tørner sammen med playoff-triumfatorerne, så bliver det under et nyt navn. Fremad Amager indgår fra den nye sæson i overbygningen FC Amager sammen med Kastrup Boldklub, Dragør Boldklub og Kløvermarken FB.</p><p id="p5">Med Fremad Amagers oprykning bliver det en ren søndagsrække, da alle holdene har søndag som den foretrukne kampdag.lbb</p><block><p>Indbyggertallet på Amager er vokset med 39 procent. Siger ejendomsmægler fra Amager - Liebhavermægler </p></block><p id="p1">Enhedslisten Amager inviterer til åbning af valgcafe, Amagerbrogade 76.</p><p id="p2">Nu går Enhedslisten Amager i gang med et brag af en kommunalvalgkamp i de sidste uger inden valgdagen den 19. november. Som centrum for aktiviteterne har de lejet et butikslokale i to måneder midt på Amagerbrogade.</p><p id="p3">De indbyder os til at komme til åbningsarrangement, hvor vi kan se lokaliteter, materialer og planer og få en snak med de lokale kandidater: Gorm Gunnarsen, Jeanette Dunn, Jesper Tiedemann og Mads Paulsen.</p><p id="p1">HELE ØEN: Lars Løkke vs. Helle Thorning. Det vil være det altoverskyggende tema under den tre uger lange valgkamp, der blev skudt i gang af statsministeren i fredags.</p><p id="p2">De landsdækkende medier vil tæppebombe nyhedsspalter-og flader med breaking news, meningsmålinger og politiske fejltrin fra hvert ringhjørne af dansk politik -Løkkes blå hjørne -Thornings røde hjørne. Men om det bliver blåt eller rødt, der vinder -ja, det er nu engang vælgernes afgørelse. For selvom folketingsvalget er udråbt til et opgør mellem rød og blå blok vil den altoverskyggende valgkamp foregå lokalt, hvor de lokale folketingskandidater får afgørende indflydelse på mandatfordelingen i Folketinget.</p><p id="p3">» Kampen om Borgen -Amager går til valg « er Amager Bladets slogan for valgdækningen i Amager Bladet og på www.dinby.dk/ amager med nyheder, reportager, interviews, portrætter, faktatjek og analyser. Og folketingskandidaterne har mulighed for at komme til orde med egne indlæg på www.dinby.dk/ amager og dermed komme i direkte kontakt med vælgerne.</p><p id="p4">Amager Bladets redaktion vil have fingeren på den lokale valgpuls og være på pletten, når folketingskandidater og vælgere krydser klinger. Vi vil også spørge vælgerne, hvilke emner, de anser for at være de vigtigste i valgkampen, og vi vil efterprøve folketingskandidaternes valgløfter.</p><p id="p5">Hvilke konsekvenser vil en betalingsring få for borgerne på Amager, hvis den røde blok kommer til magten, og kan øens tre kommuner fortsat levere velfærdsydelser, hvis blå blok vinder valget? Hvordan stemmer førstegangsvælgerne, og hvornår træffer tvivlerne den endelige afgørelse? Har du spørgsmål til en folketingskandidat eller et parti, kan du skrive til Amager Bladet, og vi vil konfrontere politikere og partier med spørgsmålene.</p><p id="p6">Skriv e-mail til: red. abl@berlingskemedia. dk Endelig har du mulighed for at give din mening til kende.</p><p id="p1">SUNDBY: Til november skal politikerne til eksamen hos borgerne, når der kommunalvalg. Og politikerne vil blandt andet blive vurderet på den budgetaftale, der kommer i hus i løbet af efteråret. Der er tradition for, at pengene sidder mere løst i et valgår, og det er måske grunden til, at Amager Øst Lokaludvalg har spillet ud med ambitiøse ønsker til politikerne på Københavns Rådhus.</p><p id="p2">Lokaludvalget har prioriteret fem projekter, som politikerne skal finde penge til.</p><p id="p3">» Projekterne er valgt udfra, at de efter lokaludvalgets vurdering vil skabe stor lokal værdi i bydelen. Ligeledes har lokaludvalgets arbejde med borgerinddragelse -senest i forbindelse med bydelsplanen -vist, at der er stor lokal opbakning til de konkrete fem projekter, « skriver lokaludvalget i indstillingen.</p><p id="p4"><br /><em style="bold">Cykellegeplads</em></p><p id="p5">Amager Øst Lokaludvalg ser gerne, at den midlertidige trafiklegeplads på hjørnet af Formosavej og Backersvej bliver en permanent cykelplegeplads.</p><p id="p6">Den samlede anlægsudgift er cirka 2,9 millioner kroner inklusive etablering af et cykelbibliotek, hvor områdets institutioner og børnefamilier kan låne cykler. Realdania har allerede givet tilsagn om at støtte projektet med 500.00 kr.</p><p id="p7"><br /><em style="bold">Kunst på Amagerbrogade</em></p><p id="p8">Lokaludvalget har i samarbejde med Amager Vest Lokaludvalg de senere år arbejdet med at udvikle en strategi for ' Kunst på Amagerbrogade'.</p><p id="p9">Lokaludvalgene er i dialog med flere fonde om at støtte konkrete kunstprojekter på Amagerbrogade, men ser også gerne at Københavns Kommune yder medfinansiering i større eller mindre omfang, og derved synliggør den kommunale opbakning og støtte til at styrke ' Ny Amagerbrogade's potentiale som en levende og attraktiv handelsgade.</p><p id="p10"><br /><em style="bold">Amager Strandpark</em></p><p id="p11">Lokaludvalget fik i foråret lavet en undersøgelse af borgernes syn på og ønsker til den fremtidige udvikling af Amager Standpark. Undersøgelsen viser bl. a. at mange borgere efterspørger en naturlegeplads samt øget belysning mellem strandstationerne.</p><p id="p12">Der årligt afsat begrænsede udviklingsmidler til Amager Strandpark.</p><p id="p13">og derfor opfordrer lokaludvalget til, at der i 2018 afsættes en særlig indsatspulje på fem mio. kr. hvilket vil kunne imødekomme borgernes ønsker om eksempelvis belysning og naturlegeplads. Alene belysning fra Helgoland til Strandstation 3 koster 4,2 mio. kr.</p><p id="p14">Cykelstier Borgerne i Amager Øst giver i vid udstrækning udtryk for at cykelforholdene på Strandlodsvej og Raffinaderivej opleves utrygge.</p><p id="p15">» Den store byudvikling på Nordøstamager -herunder den stigende tilstrømning af børn og unge til aktiviteter på Kløvermarken, de mange nye boligbyggerier og de kommende rekreative aktiviteter i Kløverparken -vil i fremtiden kun øge behovet for cykelstier på de to strækninger, « skriver lokaludvalget, der foreslår cykelstier på de to strækninger til en samlet pris på cirka 28 mio. kr.</p><p id="p16"><br /><em style="bold">Trafikplan Amager</em></p><p id="p17">Lokaludvalgets sidste ønske er en trafikplan for Amager.</p><p id="p18">» Den massive byudvikling på Amager har de senere år sat trafikafviklingen under pres og med de mange nye boliger, der vil blive opført i de kommende år, vil presset kun stige.</p><p id="p19">Vi vil derfor anbefale, at der i den næste fire års periode udvikles en ny trafikplan for Amager.</p><p id="p20">Lokaludvalget ønsker at planen tager udgangspunkt i en overordnet målsætning om at trængslen fra biltrafik skal formindskes og grønne transportformer skal fremmes, « skriver lokaludvalget.</p><p id="p21">Konkret er der anbefalinger til en analyse af forventninger og forskellige scenarier for mængden af trafik frem imod 2025, forskellige offentlige transportformers potentiale for at forbedre den kollektive trafikbetjening såsom metro, letbane og busser), og at der udarbejdes en plan for, hvordan vejnettet bedst muligt kan tilrettelægges med henblik på at skabe en hensigtsmæssig afvikling af trafikken på de overordnede veje på Amager.</p><p id="p22">Endelig ser lokaludvalget gerne, at der skal laves en plan for at facilitere en udbygning af delebilsordninger og omstilling til ikke-forurenende biler.</p><p id="p23">Amager Øst Lokaludvalg har fem ønsker til efterårets budgetforhandlinger på Københavns Rådhus.</p><p id="p24">En cykellegeplads på hjørnet af Backersvej og Formosavej.</p><p id="p25">Kunst på Amagerbrogade.</p><p id="p26">En indsatspulje for Amager Strandpark. Cykelstier på Raffinaderivej og Strandlodsvej. En samlet trafikplan for Amager.</p><p id="p1">Københavns Politi har fundet en kvindetorso uden ben og uden hoved i vandet ved Amager, oplyser efterforskningsleder Jens Møller. Liget er ikke identificeret.</p><p id="p2"><br /><em style="bold">Opdateres</em></p><p id="p1">Vejret var med løberne ved Kastrup Rotarys nytårsløb, og en flot udsigt behøver man ikke at løbe langt efter på Amager.</p><p id="p2">side 35 side 35.</p><p id="p1">Prisen uddeles af Amager Erhvervsråd i samarbejde med JCI Amager. Med titlen følger en præmie på 10.000 kr.</p><p id="p2">Det var et stærkt finalefelt af gode kandidater til titlen som den Unge Leder 2016 på Amager. Det var derfor en hård opgave for dommerne at finde vinderen.</p><p id="p3">Valget faldt på bladchef på Amager Lokalavis Simon Jansen. Dommerkomiteen begrundede sit valg med Simon store indsats for at skabe en fremtidsorienteret avis med et stærkt lokalt fokus: " Simon har i den grad gjort en forskel på sin arbejdsplads.</p><p id="p4">Igennem et engagement uden sidestykke, er det lykkedes Simon at få gjort Lokalavisen Amager, til en fremtidsorienteret og efterspurgt avis," skriver dommerne blandt andet.</p><p id="p5"><br /><em style="bold">Amikai-prisen</em></p><p id="p6">Med prisen ønsker Amager Erhvervsråd at sætte fokus på vigtigheden at have et vækstlag i form af unge dygtige ledere, som gør en særlig positiv indsats for deres virksomhed, dens medarbejdere og lokalsamfundet. Kandidaterne er blevet vurderet ud fra 5 egenskaber: For at komme i betragning skal en kandidat således være succesfuld i sit virke, være udviklingsorienteret, vise engagement, vægte samarbejde og sidst men ikke mindst, have tanke på det hele menneske.</p><p id="p7">Herudover skal kandidaten være mellem 18 og 40 år, og have sit professionelle virke på Amager.</p><p id="p8">Prisen uddeles af Amager Erhvervsråd i samarbejde med den internationale netværksorganisation Junior Chamber Internationals lokale afdeling, JCI Amager, som står for den praktiske afvikling.</p><p id="p9">Amikai er det olddanske navn for Amager.</p><p id="p1">HELE ØEN: Naturpark Amager har sammen med Naturpark Maribosøerne opnået Friluftsrådets kvalitetsmærke ' Danske Naturparker', som gives til større sammenhængende områder med enestående natur, landskabelig skønhed og kulturhistorisk værdi.</p><p id="p2">Naturpark Amager dækker et samlet areal på 3.500 hektar (35 kvadratkilometer) med strandenge, strandoverdrev, rørskov, søer, kanaler, mose, skovområder, strande og kystlandskaber ud mod de lavbundede havområder.</p><p id="p3">Til sammenligning er Dyrehaven godt 1.000 hektar og Central Park i New York 350 hektar. Cykler man fra nord til sydøst, bliver det en tur på 25 kilometer.</p><p id="p4">» Vi ønsker Naturpark Amager et stort tillykke med mærkningen ' Danske Naturparker'. Det er et vigtigt skridt for Friluftsrådet at være med til at samle så unikt et naturområde.</p><p id="p5">Forhåbentligt bliver det til stor glæde og gavn for både naturen og befolkningen, at Naturpark Amager nu bliver medlem af Danske Naturparker, « siger Lars Mortensen, der er formand for Friluftsrådets bestyrelse.</p><p id="p6"><br /><em style="bold">Bredt samarbejde om park</em></p><p id="p7">Initiativet til Naturpark Amager kom i 2012 fra Naturstyrelsen Hovedstaden, Københavns Kommune, Tårnby Kommune og Udviklingsselskabet By &amp; Havn -siden kom også Dragør Kommune med i samarbejdet.</p><p id="p8">Naturområderne lå der jo i forvejen, men formålet var at videreudvikle borgernes adgang til dem, sammenhængen til de omgivende byområder.</p><p id="p9">Og at styrke formidlingen om Amagers naturværdier -mens Dyrehaven står solidt i københavnernes bevidsthed, så har Amagers naturarealer ikke samme stærke brand.</p><p id="p10">» Naturpark Amager er et godt eksempel på, at når man samler kræfterne mellem forskellige partnere, så vinder både mennesker, dyr og planter.</p><p id="p11">Naturpark Amager kan være med til at styrke borgernes mulighed for at bruge naturen både til oplevelser og afslapning. Og så ligger den kæmpemæssige naturpark ganske tæt på København, så man kan komme der til med både metro og på cykel. Det er en gave til hovedstadens borgere og til alle borgere i regionen, som nu får en rigere natur og muligheder for et bedre friluftsliv, « siger miljøminister Kirsten Brosbøl.</p><p id="p12">Naturparken omfatter Amager Fælled og Kalvebod Fælled i Københavns og Tårnby Kommuner samt Kongelundsområdet og Dragørs kyststrækning fra Kongelunden til Dragør Sydstrand i Dragør Kommune.</p><p id="p13">Store dele af naturparken er udpeget som Natura 2000 areal eller er fredet, for at beskytte de mange sjældne planter og fugle eller kulturhistoriske spor.</p><p id="p14">Mærke guider besøgende Mærket ' Danske Naturparker' fortæller besøgende, at foruden en enestående natur, kan de også møde særlige faciliteter, som giver gode friluftsoplevelser og formidler naturen.</p><p id="p15">I Naturpark Amager kan besøgende færdes på de vidt forgrenede stisystemer, benytte primitive overnatningspladser, badebroer, ridestier, BMX-bane, modelflyvebane, motocrossbane, fugletårne eller Naturcenter Amager og Kongelundsfortet.</p><p id="p16">Naturpark Amager er sammen med Naturpark Maribosøerne det tredje og fjerde naturområde i Danmark, som modtager mærket.</p><p id="p17">Nordea-fonden har uddelt 1 mio.</p><p id="p18">kroner til et for-projekt om udvikling af Naturpark Amager. Projektet gennemføres af Københavns Universitet og skal munde ud i et forslag til konkrete indsatser og værktøjer i den forsatte udvikling af naturparken.</p><p id="p19">Naturpark Amager kan være med til at styrke borgernes mulighed for at bruge naturen både til oplevelser og afslapning.</p><p id="p20">KIRSTEN BROSBØL (S), miljøminister.</p><p id="p21">Naturpark Amager har fået Friluftsrådets kvalitetsmærke ' Danske Naturparker' som det tredje naturområde i Danmark Naturpark Amager dækker et areal på . . kvadratkilometer og omfatter Amager Fælled, Kalvebod Fælled, Kongelundsområdet og kyststrækningen fra Kongelunden til Dragør Sydstrand.</p><p id="p1">' Amager støtter Knæk Cancer' er en fortsættelse af sidste års succes, hvor der blev indsamlet over 40.000 kroner. Det kvalificerede til at blive den 6. største private indsamling i Knæk Cancer-ugen, uge 43.</p><p id="p2">I år skal Amager være nummer 1, og Amager-tegningerne skal hjælpe med til det, fortæller Sabrina Vitting-Seerup fra JCI Amager, der er projektleder på indsamlingen.</p><p id="p3">" Amager er sgu noget særligt, og vi har endda en lang række ord og vendinger om øen i det danske sprog.</p><p id="p4">Det, synes vi, var skægt at sætte fokus på", fortsætter Sabrina. Derfor fandt hun og resten af projektgruppen på at få et par amagerord og -vendinger illustreret af tegnerne Philip Ytournel fra Politiken, Stine ' StineStregen' Spedsbjerg, post-it monstrenes John Kenn Mortensen og forfatteren og tegneserieskaberen Ina Korneliussen.</p><p id="p5">Det er blevet til tegninger af to amagerplader, en amagerhylde og en gang ' Amager halshug', som lige nu kan købes online hos Trendsales og i butikker på Amagerbro, Christianshavn, Bryggen og i Amager Centeret og Fields. Alle tegninger er trykt som kvalitetsprint i A5 og er lavet i sort/ hvid, så de kan passe ind i alle slags Amager-hjem. Alle har arbejdet frivilligt på projektet, så de 40 kroner, som en tegning koster, medmindre man køber alle fire for 120 kroner, går ubeskåret til Kræftens Bekæmpelse.</p><p id="p6"><br /><em style="bold">Støt også online</em></p><p id="p7">Du kan dog ikke kun støtte indsamlingen ved at købe ' amagertegningerne'. Du kan fx støtte online ved at søge efter ' Amager støtter Knæk Cancer' på knækcancer. dk, eller du kan købe en billet til Open Mic Comedy hos Play CPH på Islands Brygge 22. oktober - her går overskuddet fra billetindtægterne nemlig også til indsamlingen.</p><p id="p8">Hvis du vil følge med i de mange tiltag, anbefaler Sabrina, at man følger med på Facebook, hvor de også hedder ' Amager støtter Knæk Cancer'. Her er alle informationer om amagertegninger og billetsalg til Play CPH samlet, og der er en konkurrence, hvor du kan vinde præmier fra lokale virksomheder.</p><p id="p9"><br /><em style="bold">Humor og smil</em></p><p id="p10">Når man spørger Sabrina, hvorfor hun bruger sin fritid på projektet, er svaret klart: " Amager er kendt som ' lorteøen' i det meste af Danmark, og det er vildt synd. Min erfaring er, at Amager er et fællesskab og et lokalsamfund midt i storbyen, hvor folk støtter op om den gode sag og gerne hjælper hinanden -og så har amagerkanerne god humor og let til smil. Det er det Amager, jeg har lyst til at vise hele Danmark!" Hvis du vil støtte ' Amager støtter Knæk Cancer', kan du donere 50 kr. via sms ved at sende KC 57211 til 1277.</p><p id="p11">Her kan tegningerne købes: Per Bo, Skt. Annæ Gade 33 Hælebaren Christianshavn, Strandgade 38 Porte Á Gauche, Torvegade 20 Cibi e Vini, Torvegade 28 Thirion, Prinsessegade 50 Bog og Idé i Field's Kuffert Sørensen i Field's Salomon Store DK i Field's Kings &amp; Queens i Field's Pele's skomager i Field's Anni Jensen Guld og Sølv, Amagerbrogade 45 Guldsmed Keld Olsen, Amagerbrogade 57 Miss Corner, Amagerbrogade 59 Torben A/ S, Amagerbrogade 68 Byens Sycenter, Amagerbrogade 96 PowerPlay Infinity, Amagerbrogade 108 Stasig Uhrlager, Amagerbrogade 111 Den Grønne Pote - Rigtig hundemad, Amagerbrogade 121 Amager cykler, Amagerbrogade 130 Fish &amp; Beer, Amagerbrogade 143 Amagerbro Apotek, Amager Centret Amager Center Blomst, Amager Centret Mr Lihn -Skoreparationer, Amager Centret Centerkiosk, Amager Centret Kamerahuset, Amager Centret Café Bryggen, Gunløgsgade 39 Smyks. dk -Perler og Smykkedele, Isafjordsgade 3 Retrograd, Gunløgsgade 7 ToftVin Islands Brygge 25 Listen opdateres løbende på Facebook: Amager støtter Knæk Cancer.</p><p id="p1">SUNDBYØSTER: Midt i weekendens EM-eufori var Amagers to bedste håndboldhold i ilden i Sundbyøsterhallen. Lørdag eftermiddag bød på Team Amager-kvindernes opgør mod Gladsaxe HG og herrerne fra Amager SKs dyst mod Nordsjællands reserver.</p><p id="p2">Susanne Møllers tropper lagde ud med kampen om en midterposition i 2. division.</p><p id="p3">Vinderen havde muligheden for at hægte sig fast i rækken, mens taberen ville nærme sig bundstriden.</p><p id="p4">Og det blev Amager-kvinderne, der kunne trække sig bedst ud af den situation. Da måltavlen rundede de 60 minutter, kunne Team Amager juble over en komfortabel og fortjent sejr på 24-18, inden der blev gjort klar til herrekampen, hvor Amager SK'erne havde frygtet for modstanden -Nordsjælland havde nemlig mulighed for at stille med flere ligaspillere, da der var pause i den landsdækkende turnering.</p><p id="p5">Nordsjællændernes unge reserver havde da også ganske rigtigt forstærket sig med Jakob Vinther på stregen og Morten Schou på fløjen.</p><p id="p6">Men det aftvang ikke den fornødne respekt hos et Amager-hold, der slet ikke holdt tempoet i den indledende fase og hurtigt var bagud med 1-5.</p><p id="p7">Amager kom dog i gang og halsede efter Nordsjælland blot et par mål bagud ved pausen.</p><p id="p8"><br /><em style="bold">Super Hviid</em></p><p id="p9">Anden halvleg startede med en anderledes frisk indstilling hos hjemmeholdet. De defensive udskiftninger begyndte at fungere, og en række kontramuligheder blev omsat til scoringer efter flotte redninger af Nikolaj Hviid i målet.</p><p id="p10">ASK spurtede forbi gæsterne og kom hurtigt foran 20-17.</p><p id="p11">Da Casper Mogensen trak sin tredje to minutters udvisning og rødt kort, kom der atter vaklen i gelederne, men Hviid tog fornemt fra i målet, og amagerkanerne trak fra til slutresultatet 31-24. Til stor tilfredshed for træner Thomas Schou: » En god holdpræstation og 30 gode minutter var det, der skulle til denne lørdag eftermiddag.</p><p id="p12">Vi skal stadig være meget ydmyge, og kampen i dag viser tydeligt, at hvis ikke vi er der, så får vi det meget svært mod alle hold i denne række, « sagde han.</p><p id="p13">Amager SK holdt sig således inde i striden om den andenplads, der udløser playoffspil om en plads i 1. division.</p><p id="p14">Men kampen er uhyre tæt i toppen af rækken, hvor hele otte hold ligger inden for fem point under nummer et, Holte IF, som næppe giver førstepladsen fra sig.</p><p id="p15"><br /><em style="bold">Tre ugers pause</em></p><p id="p16">På lørdag drager Team Amager til Frederiksberg, hvor 2.</p><p id="p17">divisions tophold Ydun tager imod, mens Amager SK skal i direkte duel med deres rækkes nummer et, Holte, på søndag.</p><p id="p18">Herefter er der pause indtil søndag 26. februar klokken 13.00, hvor Team Amager tager imod Freja i Sundbyøsterhallen.</p><p id="p19">Nok engang er her dobbelt 2. divisionsprogram, da Amager SK får besøg af Øresund Håndbold klokken 15.45.</p><p id="p1">HELE ØEN: Amager Bladet har en ambition om at dække øen med indhold alle ugens syv dagens -både på print og digitalt. Vi udkommer hver tirsdag med øens førende nyhedsmedie på print, vi har skabt fundamentet til en stærk digital platform på Facebook, og nu er vi klar til at udvide indholdet på print ind i weekenden.</p><p id="p2">I weekenden 11.-13. november vil Søndagsavisen 7 skifte navn til SØNDAGAVISEN Amager Bladet. De to aviser ejes af North Media og Lokalavisselskabet Østerbro/ Amager, og formålet med at udgive én fælles weekendavis er at give læsere og annoncører endnu bedre indhold med alt det bedste fra Søndagsavisen suppleret med lokale nyheder fra København og Amager leveret af Amager Bladets redaktion.</p><p id="p3">Det mest synlige ændring af Søndagsavisen 7 sker på forsiden, hvor både Søndagsavisens og Amager Bladets avishoveder vil blive forenet.</p><p id="p4">Nogle af forsidehenvisningerne vil pege direkte ind til lokale historier, og fremme i avisen vil der hver weekend være en fast spalte ' Øen Rundt' med stort og småt af nyheder fra Amager. ' Mit Amager' bliver et andet fast indslag. Her vil en markant personlighed i lokalsamfundet give sit bud på, hvorfor Amager er verdens navle.</p><p id="p5">Andre steder i avisen vil der være nyheder fra både København og Amager.</p><p id="p6">Direktør for Lokalavisselskabet Østerbro/ Amager, Flemming Hansen, ser store muligheder for at knytte både læsere og annoncører tættere sammen med to ugentlige udgivelser.</p><p id="p7">» Amager Bladets brand er så stærkt, at det giver god mening at få mere lokalt indhold spredt ud over hele ugen. Søndagsavisen er utroligt stærke på forbrugerstoffet, og når vi kombinerer det med lokalt indhold, får vi en rigtig slagkraftig weekendavis, « siger han.</p><p id="p8">Søndagsavisens nye forside på weekendavisen.</p><p id="p9">Søndagsavisen er utroligt stærke på forbrugerstoffet, og når vi kombinerer det med lokalt indhold, får vi en rigtig slagkraftig weekendavis.</p><p id="p10">FLEMMING HANSEN, direktør i Lokalavisselskabet Østerbro/ Amager.</p><p id="p1">Hvis man kører energirigtigt, kan man spare 30 procent på brændstofforbruget og samtidig skåne klimaet for tonsvis af CO2. Den kendsgerning vil Miljøpunkt Amager og Q8 gerne sætte en tyk grøn streg under. Derfor er miljøcentret og olieselskabet gået i samarbejde og holder i morgen torsdag en event, som har Københavns Kommune med som tredjepart.</p><p id="p2">Eventen holdes i den trafikalt tunge periode mellem kl. 15 og 17, og den foregår på en af Amagers mest kendte servicestationer, Q8 på Artillerivej 4 - lige ved siden af Hotel Scandinavia.</p><p id="p3">Frivillige fra Københavns Kommunes Teknik og Miljøforvaltning river et par timer ud af deres arbejdskalender og stiller op med gode spareråd og information om " Eco Driving" til bilister, der kører ind på Q8 stationen.</p><p id="p4">Miljøpunkt Amager har til opgave at fremme miljøhensyn og bæredygtig udvikling på Amager. Centret er en selvejende fond, der er finansieret af Københavns Kommune. Miljøpunkt Amager tilbyder blandt andet viden om miljø og bæredygtig udvikling, deltagelse i miljøaktiviteter, miljøevents og penge til lokale miljøaktiviteter.</p><p id="p5">Med 182 Q8 servicestationer og 56 F24 automatanlæg hører Q8 til Danmarks førende olieselskaber.</p><p id="p1">KÆRE LÆSER: Jeg må med skam meddele, at drengenavnet Jan er for nedadgående i popularitet. Det kan skyldes den omstændighed, at navnet har været enormt populært og toppede for tidligt. Men hvorfor nu denne interesse for navne? For snart 500 år siden begyndte den hollanske indvandring på Amager, og redaktionen besluttede derfor at kigge nogle af de gamle Amagernavne efter i sømmene. Vi støder jo stadigvæk på nogle af de hollandske navne på Sydamager, hvor navne som Riber og Cornelius er bevaret gennem generationer.</p><p id="p2">Pigenavne udlydende på -a eller -e har i mange år været blandt de populære.</p><p id="p3">Disse navn opfatter vi som særligt feminne. Det kan være årsagen til at de amagerhollandske pigenavne ikke generelt bliver populære.</p><p id="p4">Denne trend kan dog tidsnok vende.</p><p id="p5">På den seneste top 50-liste optrådte flere nye navne, som ikke ender på vokal, for eksempel Ellen. Så hvorfor ikke Marchen? Navne er i det hele taget et vidnesbyrd om vores fælles arvegods eller om hvilken person, der gemmer sig bag navnet -i hvert fald før tiden.</p><p id="p6">Eksempelvis er Riber enten et forkortet personnavn for Richberht eller en stillingsbetegnelse for en person, der dyrker roer. Og navnet Bacher indeholder ordet bæk. Der kan være tale om betegnelse for en person bosiddende ved en bæk eller bosiddende et sted, som bærer/ bar et navn, hvori dette ord indgik.</p><p id="p7">Og ryster vi posen finder vi navnet Leudo -egentlig et frisisk navn, oprindelig sammensat med et gammelt navneelement; enten wi ' hellig' eller wigh ' kamp'. Dette pigenavn har tilsyneladende ikke fået et videre liv til moderne tid i Holland.</p><p id="p8">I det politiske spektrum finder vi gode, gammelsdags drengenavne; den københavnske overborgmester hedder Frank, Dragørs borgmester hedder Allan og Tårnbys borgmester hedder Henrik. Og Danmarks mest magtfulde ledere hedder Helle, Margrethe og Annette. Om ti år hedder de måske noget i retning af Hilda, Magda og Marchen! I 1974 i forbindelse med Amager Bladets 110 års jubilæum -vidste kun én eneste, hvordan det var at hedde Amager. Det var pensionist Anders Amager, Birketinget 2.</p><p id="p9">Derfor overrakte Annie Møller fra Store Magleby -pigen, der var blikfang for alle jubilæumsforberedelserne i 1974 -en selvbundet buket til Anders Amager som en hilsen fra hans og alle andre amagers blad.</p><p id="p10">Og hr. Amager kvitterede med at fortælle om, hvordan det var at hedde Amager. Det gav nemlig anledning til mange forvirrende misforståelser, og det gav mange kontaktskabende glæder.</p><p id="p11">Det kunne være morsomt, og det kunne være irriterende at have et sådant navn, fastslog Anders Amager, der bar navnet i 64 leveår, og fik det bekræftet ved dåb i Nathanaels Kirke, Før han flyttede til Birketinget boede han med sin hustru ( døde i 1970) på Dollerupvej i Tårnby, og på Tårnby Rådhus skulle han engang opgive sit navn til en kontorpige. Da havde han sagt Amager, spurgte pigen: » Hvordan staver De det? « » Mon ikke, De har skrevet det nogle hundrede gange før? « svarede Amager.</p><p id="p12">Rødmende svarede pigen, at hun aldrig havde troet, nogen kunne havde det samme som øen.</p><p id="p13">Og hvad der kom af mystiske breve med » Amager, Kastrup, Amager « kunne Anders Amager slet ikke holde styr på i hukommelsen.</p><p id="p14">Anders Amagers bedstefar startede sin tilværelse under navnet Larsen og oprettede en vognmandsforretning på Amager, før han flyttede til Tikøb.</p><p id="p15">Da hans kone fortsatte med at bære Amagerdragt i Nordsjælland -både hverdragsdragt og kirkedragt om søndagen -blev de naturligvis omtalt som amagere, og virksomheden fik i folkemunde navnet Amagers vognmandsforretning.</p><p id="p16">Der blev født fire sønner. hvoraf Anders Amagers far var den yngste, og da han siden flyttede til Nakskov og blev bestyrer for et marketenderi på Nakskov Skibsværft, blev han og konen omtalt som andet sned Fatter og Mutter Amager.</p><p id="p17">DET NYE FAMILIENAVN hang så grundigt ved, at Anders Amager Senior i juli 1924 gik til politimesteren i Nakskov og bad om at få navnet indregistreret, da han alligevel aldrig hed andet.</p><p id="p18">Navnet var ikke optaget, men brødrene bebrejdede Anders Amager, at han svigtede familiens gode gamle navn, larsen. Indtil et par år var gået.</p><p id="p19">Så ville den ene bror også godt have navneforandring til Amager, men politimesteren meddelte ham, at det krævede den første hr. Amagers tilladelelse.</p><p id="p20">Og nu var han blevet stædig og sagde tak for sidst. Navnet var forbeholdt ham og hans børn.</p><p id="p1">Det er ikke at tage munden for fuld, hvis man siger, at torsdagens kamp mellem Næstved og Fremad Amager er lidt af en finale for begge hold.</p><p id="p2">Med en Fremad Amager-sejr kan de kongeblå glemme alt om nedrykning, mens en Næstved-sejr vil sende de grønne lige op i hælene på flere af de foranliggende hold over nedrykningsstregen.</p><p id="p3">Derfor er det på alle måder en skæbnekamp, vind eller forsvind-kamp, eller som sagt en finale.</p><p id="p4"><br /><em style="bold">Rødt i sidste kamp</em></p><p id="p5">Det er man også meget bevidst omkring i Næstved-lejren, hvor Jesper Christiansen om nogen glæder sig til at betræde græsset i Sundby Idrætspark.</p><p id="p6">-Jeg vil tro, at vi skal have ni point for at gøre os håb om overlevelse, så vi skal ud og vinde over Fremad Amager.</p><p id="p7">Det vil ikke bare give os tre point, men de vil også begynde at ryste i bukserne, hvis vi henter ind på dem, siger Jesper Christiansen, der måske kan se frem til en hed modtagelse.</p><p id="p8">Som B1908-spiller fra barnsben har han tilhørt fjenden, og i sin sidste kamp for B1908 mod Fremad Amager fik Jesper Christiansen oven i købet et rødt kort.</p><p id="p9">-Nu må vi se, om de kan huske det, men under alle omstændigheder plejer der at være godt gang i den, når Fremad Amager de spiller.</p><p id="p10">Der er fed stemning på stadion, og jeg ser virkelig frem til kampen, siger Jesper Christiansen.</p><p id="p11"><br /><em style="bold">Tjekkede programmet</em></p><p id="p12">Han er om nogen en ægte Amager-dreng, og han har flere gange afvist at flytte fra Amager. Derfor er der også noget helt specielt ved torsdagens kamp for Jesper Christiansen.</p><p id="p13">-Jeg tjekkede som det første kampprogrammet for at se, hvornår vi skulle møde Fremad Amager. Det har jeg glædet mig til, og jeg er lidt ked af, at vi kun skal møde dem på udebane en enkelt gang i løbet af sæsonen, siger Jesper Christiansen.</p><p id="p14">Han er sikker på, at Næstved kan gå ind og levere den ønskede indsats mod Fremad Amager. Her spiller det en vis rolle, at man har søndagens sejr over Fredericia i frisk erindring.</p><p id="p15">-Det har helt sikkert givet noget tro på tingene. Vi fik vist, at vi kan være med, og det er vigtigt i den nuværende situation. Det kan forhåbentlig sætte gang i den stime, som vi gerne skal have til at slutte af på. Derfor er der også stor optimisme i spillertruppen, siger Jesper Christiansen.</p><block><p>Sidste år kuldsejlede et stort byggeprojekt på Amager Fælled, efter store protester fra folk, der ikke ønskede at miste naturområdet. </p></block><p id="p1">Der er noget specielt ved Amager.</p><p id="p2">Mange af dem, som bor her, får et livslangt forhold til øen, der er København -og så alligevel ikke.</p><p id="p3">Vi sætter fokus på den der ' Amagerfeeling' ved at stille nogle af øens folk spørgsmål om deres forhold til Amager: ' Mit Amager'. Denne uges amagerkaner er 60-årige fotograf og billedkunstner Anders Bentzon, som blandt andet kører portrætserien ' Typer i København' på Facebook og ' Amagertyper' i Amager Bladet, hvor han også er freelance-fotograf -og ihærdig vinterbader i Det Kolde Gys gennem 20 år.</p><p id="p4">Han bor på Amagerbro.</p><p id="p5"><br /><em style="bold">Hvad er det bedste ved Amager?</em></p><p id="p6">»Vi er nede på jorden herude, ik'? Jeg er sådan meget allergisk over for alt det her fims og Karl Smart -stillen sig an og trends og ' se mig'. Jeg kan godt lide, når man bare er sig selv, og det kan jeg godt lide Amager for.</p><p id="p7">Man siger tingene ligeud, og så har folk en hjertelighed her på Amager, som jeg ikke møder på Nørrebro eller Vesterbro -det er sgu' dejligt ligetil her.«.</p><p id="p8"><br /><em style="bold">Hvor længe har du boet på Amager?</em></p><p id="p9">»Det har jeg i små 20 år. Og så har jeg boet på Christianshavn i mange år før det, så der kom jeg jo også herude -det gør christianshavnere nemlig, selv om de ikke vil indrømme det.«.</p><p id="p10"><br /><em style="bold">Hvorfor bor du på Amager?</em></p><p id="p11">»Fordi det er det fedeste sted i verden. Hvis jeg tænker over, hvor jeg har boet i løbet af mit liv, så har jeg aldrig følt mig så godt tilpas noget sted -inklusive Christianshavn.«.</p><p id="p12"><br /><em style="bold">Hvad kan du mindst lide ved Amager?</em></p><p id="p13">»At man ikke fik gravet metroen ned ude ved stranden. Helt åndssvagt, synes jeg, men det er jo ikke Amagers skyld -og at man kan se over til skandalen Kalvebod Brygge med ' kapitalmuren': Alle de kontorbygninger..</p><p id="p14">«.</p><p id="p15"><br /><em style="bold">Er der et sted, du altid vender tilbage til?</em></p><p id="p16">»Mit hjem hver eneste aften. På en eller anden måde finder jeg det.</p><p id="p17">Der er mange steder: Helgoland og stranden, og så kan jeg godt lide at cykle, for eksempel rundt om øen -hele den lange tur rundt om diget og hele vejen ned.</p><p id="p18">At bruge hele søndagen på det, det kan jeg godt lide. Så får man set hele øen. Og undervejs på sådan en tur kan der ske alt muligt. Man møder mennesker. For et par år siden kom jeg hjem fra sådan en tur med en torsk! Jeg snakkede med alle mulige, og så stødte jeg på nogle, der havde været ude at fange fisk. De var hyggelige, og så fik jeg en torsk med hjem. Jamen altså. Der har vi igen det her Amager-væsen. ' Han er sgu' ok, vi kan godt lige stikke ham en torsk...'.</p><p id="p19"><br /><em style="bold">Hvor går du hen når du går ud at spise?</em></p><p id="p20">»Jamen jeg går sgu' aldrig ud at spise. Dét er fandeme meget sjældent. Jo, det sker at jeg går ned i sushi-butikken i Bremensgade, Fresh Sushi.</p><p id="p21">Det er ubetinget Københavns bedste sushi. Det er ikke færdigt, og det er ikke ' running'. De står simpelthen og laver det, når du bestiller, og det er til at betale: Du giver 200 kroner for alt det, du vil have, men det, du levner på tallerkenen, det betaler du så en tier ekstra for -genialt koncept.</p><p id="p22">Men du må gerne bestille mere...«.</p><p id="p23">" Jeg er sådan meget allergisk over for alt det her fims og Karl Smart-stilen og ' se mig'. Jeg kan godt lide, når man bare er sig selv, og det kan jeg godt lide Amager for. Man siger tingene ligeud, og så har folk en hjertelighed her på Amager, som jeg ikke møder på Nørrebro eller Vesterbro -det er sgu' dejligt ligetil her Anders Bentzon.</p><p id="p1">Fra slutningen af 2017 får københavnske skiløbere en fantastisk udsigt over hele hovedstaden, inden de sætter stavene i kunstsneen og skubber sig i gang ned ad Amager Bakke fra 85 meters højde. At et sådant styrtløb overhovedet bliver muligt, skyldes, at de lokale alpinister står på toppen af en unik arkitektonisk konstruktion, som samtidig bliver verdens mest moderne og energieffektive affaldsforbrændingsanlæg. Herfra skal sendes varme ud til flere hundrede tusinde fjernvarmekunder i det storkøbenhavnske område, mens skiløberne suser ned ad den 350 meter lange piste.</p><p id="p2">- Amager Bakke er et unikt projekt af flere grunde: Kombinationen af et affaldsforbrændingsanlæg og et rekreativt område med skibakke og en række andre faciliteter. Samtidig bliver anlægget det mest energieffektive affaldsforbrændingsanlæg i verden, og røggasrensningen bliver så effektiv, som det er muligt med dagens teknologier.</p><p id="p3">På den måde lever anlægget op til målsætningen TEKST: Journalist Joel Goodstein fjernvarmen@danskfjernvarme. dk FOTO: Christoffer Regild overensstemmelse med ejerkommunernes energiog miljømål, siger Dan Fredskov, som er energichef hos Amager Ressourcecenter, ARC.</p><p id="p4">ARC skal stå for driften af affaldsforbrændingsanlægget under den kunstige skiløjpe, som takket være et kunststofunderlag også kan bruges til skiløb om sommeren.</p><p id="p5">Amager Bakke bliver delt op i to adskilte områder med en adgangsvej til levering af affald og en særskilt tilkørsel til det rekreative område. Skibakken er sikkerhedsgodkendt til 1.500 personer, og øverst oppe kommer en cafe, hvor man kan nyde en forfriskning og puste ud, inden man tager turen ned igen... alt imens lastvogne i en jævn strøm afleverer affald på den anden side af anlægget.</p><p id="p6">Primær varmeleverandør til København Det nye affaldsforbrændingsanlæg skal afløse det.</p><p id="p7"><br /><em style="bold">nuværende anlæg, som blev idriftsat i 1970 og dermed</em></p><p id="p8">er mere eller mindre slidt op og ikke længere endnu en travl byggeplads, hvor flere hundrede mand er i gang med at gøre værket driftsklart.</p><p id="p9">Den 1. juli 2016 skal Amager Bakke gå i prøvedrift, som forventes at vare frem til februar 2017, hvor ARC overtager driften af værket.</p><p id="p10">Ved det nye forbrændingsanlæg bliver i øjeblikket gravet ud, så Amager Bakke kan kobles fjernvarmenettet, og fire store parallelle 1.000 mm fjernvarmerør er ved at blive lagt i jorden.</p><p id="p11">Som fjernvarmeleverandør er Amager Bakke også unik, da anlægget leverer varme til to selvstændige fjernvarmenet: CTR's københavnske 25-bar net og det " lokale" Amager Land-net på 6 bar.</p><p id="p12">- Vi er den primære leverandør af varme til København, og den position skal Amager Bakke stadig have. Vi har jo en dobbelt opgave: At bortskaffe affald og producere den billigst mulige varme, og det er fortsat opgaven. Målet er selvfølgelig også at producere varmen endnu billigere på det nye anlæg, siger Dan Fredskov.</p><p id="p13">Meget høje virkningsgrader Amager Bakke bliver det måske mest energieffektive.</p><p id="p14"><br /><em style="bold">affaldsforbrændingsanlæg i verden.</em></p><p id="p15">ARC vurderer, at der kan produceres 20 procent mere energi på det nye anlæg ved forbrænding af samme affaldsmængde sammenlignet med det gamle anlæg. Det forventes, at det nye NR. 2 · MARTS 2016 0,8 MWh elektricitet for hvert ton affald, der forbrændes.</p><p id="p16">- Vores produktion af varme og el bliver meget fleksibel. Om vinteren kan der måske komme perioder, hvor vi bypasser generatoren og kun producerer varme, hvis behovet er der, siger Dan Fredskov.</p><p id="p17">Energiprocessen kører ved et tryk på 70 bar og en temperatur på 440 ° C.</p><p id="p18">- Med så høje temperaturer og damptryk til vores turbiner får vi en optimal energiproduktion, når brændslet er affald, som jo har et højt vandindhold, der er forudsætningen for, at vi også kan opnå en meget høj videreudnyttelse af dampen i varmepumperne, fortæller Dan Fredskov.</p><p id="p19">Udnyttelsen af varmen i otte store varmepumper betyder, at virkningsgraden kommer helt op på 106,5 procent.</p><p id="p20">Miljømæssigt bliver værket også state of the art ifølge Dan Fredskov. Fysisk fylder røgrensningsanlæggene således størstedelen af det nye anlæg. Nogle af scrubberne til svovlrensning er 60 meter høje og går gennem flere etagedæk.</p><p id="p21">Grænse for affaldsforbrænding Amager Bakke har teknisk en forbrændingskapacitet.</p><p id="p22"><br /><em style="bold">på 560.000 ton affald årligt, men er</em></p><p id="p23">af sine fem ejerkommuner blevet pålagt en grænse på 480.000 ton affald. En øget mængde affald skal i stedet genbruges, mener politikerne.</p><p id="p24">Andre affaldsforbrændingsanlæg kan importere affald, men den mulighed har Amager Bakke ikke som følge af den politiske beslutning.</p><p id="p25">- Vores drift er underlagt et politisk ønske om at begrænse mængden af affald, som forbrændes, og det bliver så opgaven at skabe en drift, som økonomisk løber rundt på de vilkår, siger Dan Fredskov.</p><p id="p26">Amager Bakke finansieres via et lån på næsten 4 mia. kr. i KommuneKredit, og Dan Fredskov forventer ikke, at låneafdragene kommer til at forhøje værkets varmepris: - Vi er underlagt det statslige varmeprisreguleringssystem og skal derfor altid levere den aktuelt billigste varmepris, så vi kan ikke bare skrue op for vores varmepris for at betale investeringen tilbage. Vi skal som hidtil konkurrere på varmemarkedet med de andre forbrændingsanlæg og kraftvarmeværker i København og på Sjælland, og derfor skal vi fortsat være konkurrencedygtige, hvilket ikke mindst er formålet med at investere i et anlæg, som sætter nye standarder for energiproduktion ved affaldsforbrænding.</p><p id="p27"><br /><em style="bold">Amager Bakke. Forbrændingsanlægget Amager Bakke afløser det</em></p><p id="p28">hidtidige forbrændingsanlæg, som blev idriftsat i 1970.</p><p id="p29">. Ud over affaldsforbrændingsanlægget skal Amager Bakke være et rekreativt område med bl. a. en 85 meter høj og 350 meter lang skibakke, der udgør taget på anlægget.</p><p id="p30">. Amager Bakkes kraftvarmeproduktion har en kapacitet på 57 MW el og 190 MW varme.</p><p id="p31">. Amager Bakke bliver verdens mest energieffektive affaldsforbrændingsanlæg med en virkningsgrad på 106,5 procent - som opnås ved hjælp af bl. a. otte dampdrevne varmepumper.</p><p id="p32">. Amager Bakke får verdens måske mest effektive røggasrensning med anvendelse af tre forskellige rensningsteknologier: Elfiltre, DeNO x -anlæg og scrubbere, som fjerner svovl fra røggassen.</p><p id="p33">. Anlægget har teknisk en forbrændingskapacitet på 560.000 ton affald årligt - men de kommunale ejere har fastsat en grænse på 480.000 ton.</p><p id="p34">. Amager Bakke går i prøvedrift fra 1. juli 2016, men bliver først officielt indviet i efteråret 2017, når skibakken står færdig.</p><p id="p35">. Ejer og bygherre: Amager Ressourcecenter (ARC), som er et fælleskommunalt ejet selskab med Dragør, Frederiksberg, Hvidovre, København og Tårnby Kommuner som ejere.</p><p id="p36">. Budget: 3,9 milliarder kr.</p><p id="p37">. Amager Bakkes udvendige arkitektur og skibakke er tegnet af arkitektgruppen BIG.</p><p id="p1">KÆRE LÆSER: » Amoriner i luften på linje 2A « . » Vejstriber spolerer nattesøvnen « . » Historisk sejr i lokalopgør « . » Amagerbrogade-plan afliver busbaner « . Det er nogle af de artikler, som har været bragt i Amager Bladet de seneste uger. I alle fire tilfælde er der tale om artikler, som er blevet produceret enten på baggrund af henvendelser fra læserne eller ved journalisternes opsøgende arbejde.</p><p id="p2">Amager Bladet er øens førende nyhedsmedie og borgernes vigtigste talerør.</p><p id="p3">Derfor modtager redaktionen ugentligt flere hundrede henvendelser fra borgere, foreninger og andre aktører i lokalsamfundet. Det sker telefonisk, på e-mail eller via kommentarer på de digitale platforme, dinby.</p><p id="p4">dk/ amager og Facebook-gruppen for Amager Bladet.</p><p id="p5">Redaktionens kilder er et finmasket netværk, der dækker øens tre kommuner inden for politik, kultur, fritid, sport og erhverv. Men også borgere, der har en idé til en historie eller som føler sig uretfærdigt behandlet, kontakter redaktionen som en sidste udvej for at få en sag frem i offentligheden.</p><p id="p6">REDAKTIONENS JOURNALISTER dækker flere områder, og de fleste historier bliver lavet på baggrund af research og overvågning eller ved at udpege begivenheder og arrangementer for opfølgning i form af reportager.</p><p id="p7">Redaktionen er også en vigtig informationskilde for borgere, der ønsker mere viden om forhold i lokalsamfundet, og ofte bliver redaktionen kontaktet af virksomheder, der ønsker at etablere sig på øen for at få mere viden om lokalsamfundsmæssige forhold.</p><p id="p8">Amager Bladet er et stærkt brand, og spiller en vigtig rolle i lokalsamfundet.</p><p id="p9">Derfor modtager vi henvendelser om at indgå samarbejde og partnerskab i mange sammenhæng, og en af redaktionens vigtigste opgaver at have fingeren på pulsen, vide alt om, hvad der rører sig på øen, og ikke mindst informere borgerne med væsentligt, relevant og troværdigt indhold.</p><p id="p10">Indholdet skal afspejle mangfoldigheden på øen. Det er en forpligtelse, vi gerne løfter, da det bidrager til at styrke lokaldemokratiet.</p><p id="p11">Redaktionen producerer ofte langt mere indhold end der er plads til i en enkelt udgave af Amager Bladet, og derfor må der prioriteres hårdt i stofmængden, når vi disponerer indholdet til den kommende avis.</p><p id="p12">I 2007 blev Amager Bladet kåret til Danmarks bedste lokalavis af Syddansk Universitet. Amager Bladet var eneste lokale ugeavis, der scorede topkarakter i undersøgelsen, og en af grundene til kåringen var, at Amager Bladets indhold er redigeret efter de journalistiske dyder og kriterier, og at læseren tydeligt kan se forskel hvad der er journalistisk indhold og annoncer.</p><p id="p13">Læserne kan med andre ord føle sig tryg ved, at indholdet i Amager Bladet ikke er styret af merkantile interesser, og at Amager Bladet kan agere som borgernes vagthund i forhold til beslutningstagerne i lokalsamfundet.</p><p id="p14">DEN UGENTLIGE LEDERARTIKEL er et eksempel på, at Amager Bladet gerne bidrager med holdninger og synspunkter, og i modsætning til andre lokale medier tager vi emner og sager op af almen interesse, som ikke altid falder i beslutningstagernes smag.</p><p id="p15">Eksempelvis har vi gennem længere tid kørt en artikelserie om de forretningsdrivende syn på omdannelsen af Amagerbrogade for at få en mere nuanceret debat end den virkelighed, som politikerne på rådhuset ofte giver udtryk for.</p><p id="p16">Redaktionen har kastet mange ressourcer ind på artikelserien, ligesom vi journalistisk har haft en intensiv dækning af den politisk betændte sag om skolelukninger i Dragør.</p><p id="p17">Amager Bladet er en annoncefinanseriet ugeavis, men derfor kan man godt producere en ugeavis med journalistisk indhold, der tager læserne seriøst. En frisk Gallup-undersøgelse viser, at langt flertallet af amagerkanere foretrækker Amager Bladet, hvis de skal vælge mellem de lokale medier, der udkommer på øen.</p><p id="p18">Det tager vi som en blåstempling og udtryk for, at indholdet lever op til borgernes forventninger -og sidegevinsten er naturligvis, at annoncørerne kan være sikre på, at deres annoncebudskaber får ekstra effekt i et læsevenligt medie.</p><p id="p19">Fortsat god læsning med Amager Bladet.</p><p id="p20"><br /><em style="bold">KORT OM AMAGER BLADET</em></p><p id="p21">Amager Bladets website dinby. dk/ amager har årligt cirka 500.000 sidevisninger. Her finder du artikler, billedserier og den digitale udgave af Amager Bladet samt tilbud fra annoncørerne.</p><p id="p22">Amager Bladets Facebook-gruppe får flere og flere » likes « og bliver flittigt benyttet til at dele med vennerne på Facebook. Her finder du også indlæg og kommentarer fra brugerne.</p><p id="p23">Amager Bladet er Danmarks ældste og største lokalavis, og blev i 2007 kåret som Danmarks bedste af Syddansk Universitet for at videreformidle troværdig og væsentlig lokaljournalistik.</p><p id="p24">Amager Bladet var eneste ugeavis, der scorede topkarakteren 10 på grund.</p><p id="p1">Endnu et skridt mod en fælles elitesatsning på Amager er taget. Fodboldklubben Amager United og håndboldklubben Team Amager har indgået en samarbejdsaftale omkring en elitesatsning, der på sigt også kan omfatte andre sportsgrene som badminton, svømning, volleyball, basketball og ishockey. Samarbejdet har til hensigt at samle idrætsgrenene under en paraplyorganisation, hvor den enkelte klub gennem fælles sponsorpleje, marketing og administration kan være med i toppen på landsplan inden for hver deres sportsgren. »Ambitionen er på sigt at samle endnu flere idrætsgrene på Amager under en paraplyorganisation, som vil omfatte op til 7.000 medlemmer«, fortæller marketingchef i Amager United, Jan Amtrup. Det nuværende samarbejde omfatter 2.500 medlemmer.</p><p id="p2">Målet for Amager Uniteds fodboldhold er at spille i Superligaen om fem år. I øjeblikket spiller klubben i Københavnsserien, og det vil kræve fire oprykninger, før klubben er med i toppen af dansk fodbold. Tage Nielsen, formand i Fremad Amager tvivler på, at det er realistisk. »Jeg hilser initiativet meget velkommen. Det virker dog ikke specielt visionært at satse på fire oprykninger på fem år, men enhver har jo lov til at drømme«.<br /><a href="mailto:sporten@pol.dk">sporten@pol.dk</a></p><p id="p1">DBU ændrede FC Amagers 4-2 sejr over Lyngby i 1. division til et 3-0 nederlag, men den afgørelse har FC Amager nu anket. Oprykkerne fik frataget sejren, da de havde benyttet Nicki Albæk, der var i karantæne. FC Amager ønsker - i nævnte rækkefølge - enten, at resultatet 4-2 står ved magt, at kampen spilles om, eller at Lyngby fratages sejren og de tre scoringer. DBUs bestyrelse træffer afgørelse i sagen på et møde lørdag den 20. september.lac</p><p id="p1">INDVIELSE: Vejrguderne havde fundet småregn og gråvejr frem torsdag formiddag i sidste uge, da Naturcenter Amager blev indviet.</p><p id="p2">Men al slags vejr er strandvejr, når man har det rette tøj på. Så de børn der var troppet op til indvielsen var klædt fornuftigt på, så det gjorde ikke noget, at solen ikke skinnede.</p><p id="p3">Naturcenter Amager blev indviet med taler af bl. a. formanden for Undervisningsudvalget på Frederiksberg Malene Barkhus (V) og Københavns Børne-og Kulturborgmester Pia Allerslev.</p><p id="p4">Frederiksberg Kommune har valgt at gå med i samarbejdet med det nye naturcenter, så også børn fra Frederiksberg har mulighed for at komme en tur på stranden og få en masse skægge oplevelser i vandkanten.</p><p id="p5">Naturcenter Amager kan bruges hele året, bare aktiviteterne er skræddersyet til vejret.</p><p id="p6">Ved indvielsen var der ingen børn fra Frederiksberg, men børn fra Lykkebo Skole i Valby var mødt talstærkt op for at komme helt tæt på de våde og sjove oplevelser på Amager Strand.</p><p id="p7">Skulle du have lyst til at slå vejen forbi med familien, så er den helt præcise adresse, Øresundsstien 7, og metroen går næsten lige til vandkanten.</p><p id="p8">Du skal hoppe af på Øresund Station og gå en lille tur med snuden mod Helgoland Badeanstalt.</p><p id="p9">hee.</p><p id="p1">Kommentar til Amager Bladets artikel 8. april om Amager Strandvej:</p><p id="p2">Johnny Frank Nielsen udtrykker bekymring over at skulle have 20.000 biler uden for sit køkkenvindue, hvis Tårnby Kommunes planer (lukning af vejen, red.) bliver en realitet. Det har jeg levet med dagligt, siden broen til Malmø blev åbnet. Mit køkkenvindue er kun cirka seks meter fra Amager Strandvej, og det er sandelig ikke rart. Jeg undrer mig bare over, hvad 20.000 biler dog skulle have af ærinder på Nordmarksvej. En Tina Weber er nervøs for en trafikforøgelse på Saltværksvej.</p><p id="p3">"Der ligger jo en skole," siger hun. Det gør der også på Amager Strandvej, plus et par døgninstitutioner - blot inde i Sundby. Endvidere siger hun "Amager Strandvej er tvangsrute for farligt gods". </p><p id="p4">Det kan godt være, men den store skurk er Københavns Kommune, som har anlagt et stort erhvervscenter på Benzinøen, med masser af tung trafik til følge, 'glemte' bare at infrastrukturen skal med, men det må naboen finde sig i - men det gør naboen ikke mere. Kør ind for enden af Amager Strandvej ved Prags Boulevard og se tankvogne og betonkanoner med stor begejstring køre ad Amager Strandvej, men du kan også se dem køre ad Uplandsgade, Christmas Møllers Plads, Artillerivej og derfra til motorvejen. En strækning stort set uden boliger og rekreativ værdi. Så det kan lade sig gøre at komme til Sjælland uden om Tårnby, når man ikke aner, hvor tvangsruten er. De fleste pendlere til Malmø og Sjælland kunne passende gøre det samme.</p><p id="p5">Den største del af trafikken på strandvejen er for os lokale beboere uvedkommende. Trafik er ikke nogen naturlov og kan derfor reguleres - hvis der en vilje til det. Den vilje har Tårnbys borgmester udvist. </p><p id="p6">Det er paradoksalt, at smukke, rekreative områder langs sundet og anlagt for nyligt for millioner af kroner skal afskæres befolkningen af en indtil videre uofficiel motorvej.</p><p id="p7">Amager Strandvejs fredeliggørelse er en sag for hele Østamagers befolkning, på tværs af kommunegrænsen. Her er en ny sag for Amager Metro Gruppen, som måske kan vindes.</p><p id="p8"><br /><em style="bold">Hans Bak, </em></p><p id="p9"><br /><em style="bold">Amager Strandvej 344, 2770 Kastrup</em></p><p id="p1">KASTRUP: Sikke en start på den nye division 1-turnering, vi var vidne til fredag aften i Hangaren. Amager mødte med statsgaranti det bedst trænede mandskab i rækken pt., og de kom på isen som skudt ud af en kanon.</p><p id="p2">Man kunne nok ikke have ønsket sig en bedre modstander end netop Rødovre frem mod tirsdagens pokalopgør mod Rungsted, for det er samme pres -gange to-tre stykker -Amagers mandskab skal forvente sig i aften tirsdag.</p><p id="p3">En fantastisk kulisse var samlet til kampen, over 200 mennesker på en aften, hvor Danmark spiller en afgørende kvalifikationskamp i fodbold.</p><p id="p4">Det kan godt være, at enkelte af den ældre generation vil sige ' sikke de larmer, de unge mennesker', men Amager Support-gruppen bag spillernes boks fik markeret sig med sang og hoppen i noget nær samtlige 60 minutters ishockey. En suveræn støtte til spillerne, som helt sikkert hjalp dem op fra hullet, de var kommet i ved 1-4 stillingen til Rødovre.</p><p id="p5"><br /><em style="bold">Hård start</em></p><p id="p6">De unge gæster sad på det mest velfungerende spil i de to første perioder, ingen tvivl om det. De 14 dages ekstra istid under fødderne er tydeligere her i starten af sæsonen. Det var fuldt fortjent, at Rødovre bragte sig i teten, omend 4-1 måske var en kende i overkanten i forhold til spil og chancer.</p><p id="p7">Amagers drenge spillede en god kamp, men det bliver formentlig bedre, når de mange nye spillere får fundet hinanden, og når træner Enehags systemer er mere indkørte, på den måde kommer seriestarten nok en kende for tidligt.</p><p id="p8">Jimmi Oor og to gange Rasmuz Rodijs scorede Amagers mål, og det var -som 3-4 resultatet viser -ikke helt nok på en aften, hvor Amager stadig mangler at få bundet det offensive spil frem i samspillet ml. backer og angribere. Flot solomål af Jimmi og rigtige energimål af Rodijs, som bliver en markant forstærkning, det er tydeligt.</p><p id="p9">Kampen gav lyn-debut til Sebastian Laursen, som også allerede nu markerer sig som en gevinst. Stort plus også til unge Sebastian Zacher, som spiller friskt og uimponeret.</p><p id="p10"><br /><em style="bold">Stor pokal-mundfuld</em></p><p id="p11">Serien er skudt i gang, point venter lige om hjørnet, men først gælder det et voldsomt pres på både spillere og organisation, når Rungsted gæster Kastrup Skøjtehal -' Hangaren' i aften tirsdag.</p><p id="p12">Amager skal forsøge at skabe den største sensation i dansk ishockey nogensinde -hverken mere eller mindre.</p><p id="p13">Det er aldrig lykkedes et hold fra landets næstbedste række at spille sig videre til pokalturneringens anden runde.</p><p id="p14">Træner Peter Enehag siger om kampen: » Som ny træner har jeg indført et helt nyt spilsystem, og det kommer nok til at tage lidt tid, inden dette er helt indkørt hos spillerne. Når man som vi skal møde et bedre hold, er det meget vigtigt, at hver spiller forstår sin opgave og rolle på holdet.</p><p id="p15">Vi kan ikke få en bedre udfordring at prøve vores systemer op mod end en modstander af Rungsteds kaliber.</p><p id="p16">Kampen vil afsløre, hvor langt vi er nået efter den forholdsvise korte opstartsfase siden 15. august. Sagt med ed andre ord, vi ser frem til at prøve kræfter med Rungsted, og glæder os til kampen. « Dansk Ishockey Union seeder Metalliga holdene i første runde, således at de to kvalificerede 1. divisions mandskaber (Amager og Hvidovre) kan præsentere et ligahold på egen is.</p><p id="p17">Amager kvalificerede sig i sidste sæson til pokalturneringen ved at slutte bedst i 1. division i forhold til de andre 1. hold i rækken -Hvidovre, Århus og Gladsaxe.</p><p id="p18">Aftenens modstander Rungsted tegner sig lige nu som det bedste hold på Sjælland. Holdkortet rummer flere tidligere og nuværende landsholdsspillere, læg dertil tre svenskere, en amerikaner, en canadier og en italiener.</p><p id="p19">Den største profil af dem alle må dog siges at være landsholdskaptajn Morten Green, som med 618 kampe i Sverige, 155 i Tyskland og hele 174 landskampe og 17 VM for Danmark bliver lidt af en opgave for Amagers ' fyraftens-proffer'.</p><p id="p20">Gæsterne vil naturligvis på den baggrund være enorme favoritter, og Amager kan kun håbe og bede til, at det vil gå som i bibelfortællingen om David og Goliath.</p><p id="p21">Pucken kastes klokken 20.00 efter den obligatoriske nationalmelodi og præsentation af de to mandskaber.</p><p id="p22">Vi kan ikke få en bedre udfordring at prøve vores systemer op mod en modstander af Rungsteds kaliber.</p><p id="p23">PETER ENEHAG, cheftræner, Amager Ishockey.</p><p id="p24">Pokalkamp, ishockey: Amager Ishockey -Rungsted Kastrup Skøjtehal Tirsdag 8 . september klokken 20.00 .</p><p id="p1">»Fantastisk projekt,« lød det fra borgmester Allan Holst, A, da en enig kommunalbestyrelse tilsluttede sig, at Drag ør fortsætter samarbejdet om projektets udviklingsstrategi.</p><p id="p2">Allerede i april tilsluttede Dragør sig partnerskabet bag projektet, der efterfølgende har fået sit endelig navn: Naturpark Amager.</p><p id="p3">Naturpark Amager skal blandt andet understøtte borgernes adgang til og brug af naturen samt videreudvikle og styrke naturværdierne.</p><p id="p4">Der er tale om et partnerskab mellem Naturstyrelsen Hovedstaden, Københavns Kommune, Tårnby Kommune samt Dragør Kommune, By og Havn.</p><p id="p5">Enestående natur Naturpark Amager strækker sig fra Amager Fælled over Kalvebod Fælled til Kongelunden og helt til Dragør over Søvang og Sydstranden.</p><p id="p6">At der findes så store naturværdier i et hovedstadsområde er internationalt enestående.</p><p id="p7">Tilsammen udgør områderne en helt enestående natur-og oplevelsespark i kraft af deres størrelse og naturkvalitet, og partnerskabet vil skabe den bedst mulige pleje af naturen og samtidig give borgerne gode muligheder for at benytte de rekreative områder.</p><p id="p8"><br /><em style="bold">Grøn kile</em></p><p id="p9">For Dragør Kommune vil samarbejdet om Naturpark Amager kunne medføre en væsentlig større fokusering på kommunens attraktioner - både lokalt, i forhold til hovedstadsområdet og internationalt.</p><p id="p10">Den sammenhængende grønne kile fra København til Vestamagers og Dragørs skov-og kystområder udgør et enestående og varieret naturmæssigt og rekreativt tilbud, der har store potentialer - også med hensyn til udvikling af og støtte til lokale natur-og fritidsprojekter, lyder det begejstret fra Dragør Kommune.</p><p id="p11">Naturpark Amager passer i øvrigt helt med den aktuelle kommuneplanlægning i Dragør.</p><p id="p12">Yderligere info: Hele udviklingsstrategien for Naturpark Amager kan findes på hjemmesiden www.dragoer.dk i bilagsmaterialet til pkt. 10 på kommunalbestyrelsesmødet den 27. juni.</p><p id="p1">- Vi mener det ligger lige for, da Amager jo er en ø. Ulven, som vi bruger som vores logo, skal symbolisere det fællesskab, som ulve lever i, nemlig i en god solid flok, hvor i vores tilfælde alpha-hannen (holdet) spiller den centrale rolle.</p><p id="p2">Man vil så også få nye spillerdragter til den nye sæson.</p><p id="p3">- Skiftet på farverne symboliserer den nye start, hvor vi tager det næste skridt imod vores store mål Isligaen.</p><p id="p4">Ambitionerne og visionen for Amager Islanders er at få stablet en organisation og et hold på benene, som kan være slagkraftigt nok til at søge om licens til eliteserien inden for tre år.</p><p id="p5">Der bliver derfor arbejdet benhårdt i kulissen for at få involveret interesserede parter i dette arbejde, så rammerne er på plads.</p><p id="p6">For at få så bred tilslutning til Amager Islanders som muligt, har klubben gjort det muligt blive medejer af klubben.</p><p id="p7">-Vi har oprettet en forening " Amager Islanders medejerkreds", hvor det vil være muligt at blive medejer af Danmarks nye ishockeyflagskib, skriver de på hjemmesiden.</p><p id="p8">Amager får jo fordoblet antallet af ishockey hold i den kommende sæson, når Copenhagen Lions åbner deres nye Skøjtehal i Ørestad, så for første gang i historien skal vi have et vaskeægte lokalopgør på Amager i første division.</p><p id="p9"><br /><em style="bold">Nyt trænerteam</em></p><p id="p10">Såvel Amager Islanders cheftræner Mats Gustavsson, som blev hentet tilbage til klubben til denne sæson, som assistenttræner Markus Gustavsson har valgt at stoppe og som ny cheftræner har klubben ansat Morten Tranberg, som allerede havde en plads som assistenttræner i teamet. Morten Tranberg bliver nu cheftræner og indtil en ny assistenttræner findes, vil Philip Meldrum Larsen fungere som assistent. Det oplyser klubben selv på hejemmesiden.</p><p id="p11">Morten kommer med en høj teoretisk baggrund til trænerjobbet og et utroligt engagement. Selv om Morten er i gang med sit første trænerjob på senior-niveau, har vi fuld tillid til at han kan løse opgaven med den sædvanlige ildhu, som han altid går til en opgave med.</p><p id="p12">bbark.</p><p id="p1">HOLMEN: København Håndbolds ligadamer træder ind i årets pokalturnering i femte runde, og her har de trukket Team Amagers stærke kvinder fra 2. division.</p><p id="p2">Der er således lagt op til en svær opgave for Amagers damer, som sluttede sæsonen på syvendepladsen i landets tredjebedste række, når de tager imod København på mandag 20.</p><p id="p3">april klokken 18.30.</p><p id="p4">Københavner-braget spilles i Hal C, Arsenalvej 6 på Holmen.</p><p id="p5">/ jape.</p><p id="p1">Den 11. januar holder Brøndby IF en indendørsturnering, der transmitteres i tv, og her troede klubben BK Frem, at de skulle spille med. Men ifølge et indlæg på klubbens hjemmeside onsdag aften, er invitationen trukket tilbage, fordi Fremad Amager er kommet med på grund af "kammerateri", som klubben skriver.</p><p id="p2">Tjek også: Frem raser over "amatøragtige" Brøndby</p><p id="p3">I Fremad Amager forstår ejer og administrerende direktør Flemming Rosenkrantz slet ikke, hvorfor BK Frem involverer Fremad Amager. Han er sur over, at klubben ikke har løftet røret for at høre, hvad der er op og ned i sagen.</p><p id="p4">- Undskyld mig, men at Fremad Amagers invitation til Brøndbys stævne den 11. januar er baseret på kammerateri og direkte skyld i, at BK Frem ikke er inviteret, er da helt "væk". Det er i det hele taget umuligt for mig at forstå, hvorfor BK Frem skal blande os ind i deres udestående med Brøndby IF.</p><p id="p5">- Det er nu flere uger side at vi modtog en direkte invitation til deltagelse i turneringen - altså ikke en forespørgsel, men en invitation!. Herefter har vi selvfølgelig talt med spillerne om ferier, og da det faldt på plads i forrige uge, så sagde vi pænt "Ja tak" til Brøndby, skriver Flemming Rosenkrantz i et indlæg på Fremad Amagers hjemmeside.</p><p id="p6">- Det her er sgu dårlig stil, slutter ejeren af.</p><p id="p7">BK Frem er sure over, at spillerne har fået forkortet deres ferie for at spille med i en turneringen, som klubben nu ikke længere deltager i. På BK Frems hjemmeside bruges ordet "kammerateri", hvilket er den største anke for Fremad Amager, der ikke forstår, hvorfor klubben skal indeblandes i BK Frems udestående med Brøndby.</p><p id="p8">De deltagende klubber i stævnet er:</p><p id="p9"><br /><em style="bold">Brøndby IF</em></p><p id="p10"><br /><em style="bold">Hobro IK</em></p><p id="p11">OB</p><p id="p12"><br /><em style="bold">FC Vestsjælland</em></p><p id="p13"><br /><em style="bold">Fremad Amager</em></p><p id="p14"><br /><em style="bold">Lyngby BK</em></p><p id="p15"><br /><em style="bold">Vejle Boldklub</em></p><p id="p16"><br /><em style="bold">HB Køge</em></p><p id="p1">Efter tre kvartfinalekampe står det klart, at sæsonen for Amager Jets er slut. Det var Vojens/ Sønderjyske, der satte en stopper for Amagers sæson, som ellers mest har budt på optur. Amager Jets vandt ellers første kamp, men tabte så den anden kamp efter straffe. Den tredje kamp blev så afgørende og her tabte Amager Jets 2-6 til sønderjyderne.</p><p id="p2">Men resultatet kom ikke ud af fair indstilling til spillet, mener sportschef i Amager Jets, Klavs Larsen: " Efter Vojens 1. divisionshold overraskende sejr fredag aften, måtte en stor del af deres talenter sætte sig i en minibus og ved midnats tid køre tilbage til Vojens, mens resten af holdet overnattede på Sjælland. Buschaufføren, som kørte dem til Vojens, overnattede i Sønderjylland og lørdag formiddag tog han så nye spillere med til Amager.</p><p id="p3">Gruppen var såmænd landsholdspiller (to mål) og fire elitespillere med et snit på mere end 150 elitekampe samt 2. målmanden Jon-Lee fra eliten. De skulle lige klare 3. sejr over Amager, inden de kørte hjem til Vojens igen". Med andre ord: Vojens/ Sønderjydske fik den samlede kvartfinalesejr, fordi de pludselig sendte en masse elitespillere på banen fra den bedste ishockeyrække, kan man konkludere ud fra det, Klavs Larsen fortæller.</p><p id="p4">Intet med talentudvikling at gøre Til faceoff. dk udtalte Vojens/ Sønderjydskes direktør Klaus B. Rasmussen, at det for dem handler om et talentudviklingsprojekt, hvor unge mennesker skal spille ishockey. " Det gør de kun ved at spille kampe, og vi kigger på, hvor meget spiller de på Eliten og hvor meget på 1. division. Det handler ikke om, at vi stiller med et helt andet hold, fordi vi vil gå videre i slutspillet".</p><p id="p5">Til det spørger Klavs Larsen retorisk, hvad det har med udvikling af unge at gøre, at man sender 20-22 årige landsholds-og elitespillere med mere end 600 elitekampe i alt til Amager for at vinde en kvartfinale, når man sender " boblerne" hjem midt om natten.</p><p id="p6">" Til spillerne, træner duoen og support i Amager, et kæmpe stort high five. I har gjort en kanon indsats i år. I har udviklet holdet, forbedret træningen, spillernes indstilling til træning, moral og det vigtige at skabe fremgang og resultater, som et hold. Med en flot 1. plads i grundspillet, så er det er bare at rette ryggen og sætte nye mål. Andre må nu sørge for at forudsætninger bliver tilpasset, så det er 1. divisions-mesterskaberne vi spiller i og om. Amager vil spille en aktiv rolle i dette sammen med de øvrige klubber og DIU.</p><p id="p1">ESBJERG: Mere end fem år efter første spadestik afleverer esbjergensiske Babcock &amp; Wilcox Vølund nu det skandaleramte forbrændingsanlæg Amager Bakke til kunden, Amager Ressourcecenter (ARC), som er ejet af fem københavnske kommuner.</p><p id="p2">Det oplyser Vølunds amerikanske ejer Babcock &amp; Wilcox Enterprises, Inc. i en pressemeddelelse.</p><p id="p3">Heri beskriver amerikanerne prestigeanlægget til omkring fire milliarder kroner, tegnet af den verdenskendte arkitekt Bjarke Ingels med egen skibakke på toppen, som et unikt udstillingsvindue for dansk innovation: -Dette projekt demonstrerer B&amp; W's engagement i at hjælpe vores kunder med at bruge affald til at skabe varme og energi på en effektiv og miljøbevidst måde, siger administrerende direktør Kenneth Young og fortsætter: -Det afspejler også det hårde arbejde og dedikation af de talentfulde projektteam, der har arbejdet utrætteligt for at nå denne milepæl.</p><p id="p4"><br /><em style="bold">Fra drøm til mareridt</em></p><p id="p5">Imidlertid er der også en anden fortælling om et forbrændingsanlægget - en fortælling om et projekt, der begyndte som en drømme-ordre, men endte som et mareridt.</p><p id="p6">Amager Bakke, der blev indviet i 2017, blev på mange måder symbolet på en gevaldig nedtur for den amerikansk-ejede virksomhed med hovedkontor på Falkevej i Esbjerg.</p><p id="p7">Det store affaldsforbrændingsanlæg er blevet forsinket på grund af en række tekniske fejl fra Vølund. Flere ledende personer i virksomheden -inklusive administrerende direktør John Veje Olesen -blev fyret, og Amager Bakke var medvirkende til, at Vølunds amerikanske ejere måtte garantere for virksomhedens overlevelse efter et samlet, svimlende tab i milliardklassen de seneste to regnskabsår.</p><p id="p8">Desuden måtte Vølund på et tidspunkt foretage masseafskedigelser.</p><p id="p9">ros til fabrikken Vølund har således ikke haften stor stjerne hos kunden, Amager Ressourcecenter (ARC), men i pressemeddelelsen oplyser ARC-direktør Jacob H. Simonsen, at hans organisation er glad for overdragelsen af fabrikken fra B&amp; W Vølund.</p><p id="p10">-Anlægget har i den seneste måned fungeret meget godt, og vi producerer store mængder energi med meget begrænsede emissioner. Vi er glade for at have overtaget en fabrik i verdensklasse, siger han.</p><p id="p11">Koen Bogers, der er administrerende direktør i B&amp; W Vølund, siger om projektet: -B&amp; W Vølund har installeret hundredvis af affaldsog biomassefyrede enheder over hele verden, men Amager Bakke er specielt for os på grund af sit unikke, verdensberømte design og beliggenhed i nærheden af vores danske hovedkontor i Danmark.</p><p id="p12">Vi takker ARC for muligheden for at levere en af de førende vedvarende energikilder i Europa. Dette anlæg giver ikke kun en meget effektiv kilde til varme og strøm til samfundet og understøtter en cirkulær økonomi, men skaber også et nyt og innovativt vartegn for vores region, oplyser Bogers.</p><p id="p13"><br /><em style="bold">FAKTA ANDRE PROJEKTER</em></p><p id="p14">Det er ikke kun i forhold til anlægget Amager Bakke, B&amp; W Vølund har oplevet massive udfordringer. Det samme gælder blandt andet flere anlæg i Storbritannien.</p><p id="p15">B&amp; W vølund har tidligere meddelt, at selskabet forventer at overdrage fire fabrikker i første og andet kvartal af 2019. Amager Bakke er det andet af disse fire projekter.</p><p id="p1"><br /><em style="bold">30. december 2005 - kl. 17:37</em></p><p id="p2">Bakken Bears' Michael Cuffee havde med tre sekunder tilbage chancen for at få kampen i forlænget spilletid, da han ved at udnytte to straffekast kunne udligne Amagers føring. Men han brændte det ene forsøg, og så gik sejren til de undertippede amagerkanere.</p><p id="p3">- Jeg var lidt bekymret til sidst, da det blev tæt, for Bakken Bears har prøvet de her finaler så mange gange før. Men mine spillere gjorde det fantastisk og holdt aftalerne, så de skal have et kæmpe cadeau efter en virkelig intens og spændende kamp, sagde BK Amagers træner, Jesper Krone, efter kampen.</p><p id="p4">Kampens topscorer blev Michael Cuffee med 20 point.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=208490&amp;OpointData=4bddc12f024fe6751dd90e56956cdcbeJmlkX3NpdGU9NzIwJmlkX2FydGljbGU9NDY2NzMmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Horsens-Folkeblad.dk</a></p><p id="p1">Fremad Amager, der i øjeblikket topper 2. division øst, erstattes derfor af den nye alliance, FC Amager. Og da der ikke optræder andre af holdene i sammenslutningen i nogle af DBU's turneringer, forårsager det ingen tvangsnedrykninger.</p><p><a target="_blank" href="http://woview.infomedia.dk/?url=http://www.sportenkort.dk/nyhed/75974/fodbold/dbu+godkender+fc+amager&amp;OpointData=eafdb221f05a30492116085daa48ae5bJmlkX3NpdGU9NTY5OSZpZF9hcnRpY2xlPTUwNTMwJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Sportenkort.com</a></p><p id="p1">Amager Strandpark, ud for Øresundsvej, klokken 18.00-24.00: Landsforeningen for bøsser og lesbiske, fest med DJ Helle Zebitz. Båltale klokken 21.30: Martin Geertsen.</p><p id="p2">Amager Strandpark, mellem Station 3 og 5, klokken 19.00: Socialdemokraternes 2. og 4. kreds, rock, jazz og dansemusik, kaffe, te, bar og pølsebod. Båltaler, klokken 20.15: Lars Weiss, 21.15: Jette Bergenholz Bautrup, 22.00: Ritt Bjerregaard.</p><p id="p3">Amager Strandpark, Station 3, klokken 18.00: Strand-salsa - undervisning og salsatek ved Salsa Libre. </p><p id="p4">Amager Strandpark, ved Lagunebroen nord for Tiøren, klokken 19.30: Kommunistisk Parti i Danmark og DKP, underholdning og musik. Båltale klokken 20.15: Gitte Thomsen, 20.45: Betty Frydensbjerg Carlsson.</p><p id="p5">Amager Strandpark, ud for Amager Strandvej 130, klokken 20.30: Det Konservative Folkeparti Sundby og Tårnby, øl, vand og pølser. Båltale: Helle Sjelle.</p><p id="p6">Amager Strandpark, ud for Italiensvej, klokken 18.30: SFs Ungdom Sundby, taler, ska-musik, rock og DJs. Båltale klokken 20.45: Trine Mach.</p><p id="p7">Kulturhuset Islands Brygge, klokken 17.00: Gøgl, grill-buffet, teater, live musik og DJ. Båltale klokken 21.00: Ritt Bjerregaard.</p><p id="p8">Christianshavns Vold, ved Torvegade, klokken 19.00. Christianshavns Beboerhus arrangerer grillmad, børnekoncert, musik. Båltale klokken 21.15: Frank Hedegaard.</p><p id="p9">Christianshavns Bådudlejning, Christianshavns Kanal, klokken 17.00. Mad og live musik. Klokken 20.00: tale og bål.</p><p id="p10">Halvandet, Refshalevej 325, klokken 18.00. Mad, fest og DJ.</p><p id="p11">Dyvekeskolen, sportspladsen, klokken 19.00: Solvang Kirke arrangerer båltale, fællessang, musik og mad.</p><p id="p12">Nøragersmindecentret, Nøragersmindevej 90, klokken 18.30-01.00. Gøgl, musik, snobrød og snackbar. Båltale klokken 21.00: Jesper Klein.</p><p id="p13">Dragør, Sydstranden ved Sylten, klokken 20.00-23.00: Socialdemokraterne i Dragør holder midsommerfest med musik og fællessang. Båltale klokken 21.20: Allan Holst.</p><p id="p1">140 ÅR: Vitalitet, idé-og påhitsomhed er det gennemgående træk i den billedkavalkade, som visuelt krydrer Amager Rundt.</p><p id="p2">I 1974 havde Amager Bladet, der dengang var ledet af chefredaktør Kjeld B. Nilsson, 100 års jubilæum, og det skulle naturligvis markeres overalt på øen med diverse arrangementer.</p><p id="p3">Idéen til Amager Rundt på cykel kom faktisk ind på redaktionen med posten i form af Amager Cykle Rings medlemsblad » Amagerrytteren « , der i december 1973 bragte en spørgende notits: » Amager Rundt med Amager Bladet? « Sportsredaktør Jørgen Pihl og Kjeld B. Nilsson var ikke i trivl. De greb idéen med det samme, og efter få møder med Amager Cykle Rings leden var sagen i orden, og takket være disse bladfolk havde Amager Rundt næsten enhver amagerkaners bevågenhed -enten på cyklen som deltager eller ved at læse om begivenhederne i Amager Bladet.</p><p id="p4">Andre ledende bladfolk som Claus Arboe-Rasmussen, Jørgen Salomonsen, Jens Ove Jørgensen, Kim Haagen Andersen og deres respektive medarbejdere har kørt linien videre.</p><p id="p5">Amager Bladet og Amager Cykle Ring havde således i 26 år et udmærket samarbejde, hvor parterne fordelte arbejdsopgaverne.</p><p id="p6">Da Amager Cykle Rings ledere en kold januardag i 1974 planlagde den første rute, blev man forbavset over, at man kunne køre en strækning på mere end 40 kilometer på Amager -som fra København til Helsingør ad Strandvejen. Men hvorfor køre ad veje på Sjælland, når man på Amager kan køre den samme distance, dog uden kuperet terræn, men til gengæld med skov, stand og idyl? .</p><p id="p7"><br /><em style="bold">Raffinaderivej</em></p><p id="p8">Man valgte i 1974-75 Raffinaderivej ved Kløvermarken som start-og målsted, og De danske Spritfabrikker udlånte en lokal græsplane til organisationsarbejdet, der på dagen blev udført i et lånt telt.</p><p id="p9">I de første år måtte medarbejderstaben fungere under særdeles primitive forhold. I de kommende år magede det sig således, at man kunne råde over tip-top forhold hos Renholdningsselskabet af 1898 og senere hos B&amp; W på Refshalevej.</p><p id="p10">I de første år var det meste af forarbejdet lagt i hænderne på » Mr. Amager Rundt « alias Amager Cykle Rings utrættelige Herbert Helsgaun.</p><p id="p11">Som primus motor brugte han hvert år fire måneder af sin fritid for at planlægge løbet ned til mindste detalje.</p><p id="p12"><br /><em style="bold">Skrivelse fra prinsen</em></p><p id="p13">Orden i tingene skulle der være, og han gjorde en stor dyd ud af skaffe kendte personer til at starte løbet -og altid med held. Dog indeholder arkivet for Amager Rundt en skrivelse fra Hans kongelig Højhed, Prins Henrik, hvori de meddeles, at prinsen ikke har mulighed for at være til stede.</p><p id="p14">Dagens starter var siden en god tradition.</p><p id="p15">Den første starter var legendariske Gunnar ' Nu' Hansen, som også siden blev tilknyttet som speaker.</p><p id="p16">Efter Gunnar ' Nu' Hansen fulgte bl. a finansminister Knud Heinesen, skuespilleren Buster Larsen, den tidligere seksdages-stjerne Kay Werner Nielsen, cykelrytteren Ole Ritter, musikeren Kim Larsen, teaterdirektør Sejr Volmer Sørensen, skuespillerne Anniqa og Tommy Kenter, skuespilleren Grethe Mogensen, skuespilleren Ove Sprogøe, programredaktør Otto Leisner, kulturminister Mimi Stilling Jakobsen og teaterdirektør Jørgen Buckhøj, skuespilleren Jannie Fauerschou, teaterdirektør Jan Hertz, Tårnbys borgmester Torkild Feldvoss, bokseren Frank Olsen, teaterdirektør Martin Miehe-Renard, Tårnbys borgmester Henrik Zimino, Dragørs borgmester Asger Larsen og folketingets næstformand Birte Weiss.</p><p id="p17"><br /><em style="bold">Sjælsø Rundt-skabelonen</em></p><p id="p18">Skabelonen til Amager Rundt hentedes fra Amager Bladets storebroder, Berlingske Tidende, der i 1970 lancerede det nu velkendte Sjælsø Rundt, som blev landets største af sin art, men Amager Rundt mistede først pusten i begyndelsen af 00' erne, da en syndflod af nye motionsbegivenheder ramte København.</p><p id="p19">Men ingen kan underkende betydningen af, at Amager Rundt var den første ægte motionsfest i byen.</p><p id="p20"><br /><em style="bold">1947 DET STOD I AMAGER BLADET 1963 AMAGER-KRØNIKEN</em></p><p id="p21">1947: 1947 En hollandsk DC-3 med kaptajn Geyssendorffer ved rattet styrter under start i Kastrup, og blandt de dræbte er den svenske kronprins Gustav Adolf og kunsterne Grace Moore og Gerda Neumann.</p><p id="p22">Linie 5 får ny endestation på Formosavej, idet skinnerne forlænges fra Italiensvej.</p><p id="p23">1948: Gerbrandskolen bliver færdig som første nye skole i Sundby efter krigen -prisen er fire millioner kroner.</p><p id="p24">1949: Amagers hjemmeværnsdistrikt oprettes med hovedkvarter på Kløvermarken.</p><p id="p25">1950: Boligselskabet Flyverbo skyder op i Kastrup, mærkelig halvcirkelformet og aftrappet i højde, fordi servitutter forbyder ensartet højbyggeri på grunden.</p><p id="p26">1951: Amager Turistforening (formand Axel Hermann) fejrer 25 års jubilæum med udgivelse af stilfuld ny Amager-brochure. Tårnby får 9. november kl. 15.00 borger nr. 25.000, der hædres med sølvbægre, sølvtallerken og Amagerbankbog.</p><p id="p27">1952: 1952 Amagerlands Producentblad slås sammen med Amagerlands Skytteforenings blad.</p><p id="p28">Asta kommer til verden som en telefoncentral, der skal aflaste Amager og Sundby.</p><p id="p29">1953: Sognepræsten i Dragør, der i alle årene siden Dragør Kirkes indvielse i 1886 har boet i præstegård i Store Magleby, flytter til Dragør Sogn.</p><p id="p30">Amager Bladets sportsredaktør Egon Andersen stifter » Amager Bladets Idrætspris « . 1954: Kirkeministeriet godkender sognedeling, så den del af Store Magleby Sogn, der omfatter Dragør Kommune, bliver selvstændigt sogn.</p><p id="p31">Kejser Halle Selasse af Æthiopien gæster under Danmarksbesøg Skolen ved Sundet. Amager får den første fuldautomatiske central i KTASs område - det er 50 Kastrup.</p><p id="p32">1955: Fantastisk sommer har den ene skyggeside at afsløre, at Amager Strand er hovedstadens mest forsømte badestrand.</p><p id="p33">Et ramaskrig rejser sig i Dragør over, at man vil rive det historiske Høyerup -tidligere tekstilfabrik -på Dragørhjørnet ned.</p><p id="p34">Tårnby Kommunes nye lystbådehavn og søbadeanstalt tages i brug.</p><p id="p35">Under Kapsejlads ved Dragør skylles kvindelig deltager over bord og drukner.</p><p id="p36">I Amagerbanken fejrer direktør G.</p><p id="p37">Marckmann Hansen 1. maj 50 års jubilæum, men afgår ved døden en måned senere.</p><p id="p38">1957: Forlængelse af lufthavnens hovedstartbane medfører, at øens gamle hovedfærdselsåre, Amager Landevej, skæres midt over, og trafikken flyttes til Englandsvej.</p><p id="p39">1958: Skoleinspektør Jørgen Elkær Hansen bliver borgmester i Tårnby efter Richard Jakobsens død.</p><p id="p40">1959: Tårnby Kommunes nye rådhus tages i brug.</p><p id="p41">Under udgravninger til Dragørs nye færgeleje findes en stenalderøkse og en salvekrukke fra Hansatiden.</p><p id="p42">Skidsreder Hans Isbrandtsens Mindefond betaler nyt våbenhus til Dragør Kirke, og Amager Bladet sætter sig i spidsen for indsamling af midler til bevaring af lodstårnet i Dragør, og ikke mindst A. P. Møllers fond bidrager til at varetegnet for Mærsk-dynastiets hjemby bevares.</p><p id="p43">Undervisningsministeriet godkender oprettelse af gymnasium i Tårnby Kommune.</p><p id="p44">1961: Sidste forestilling får 14. maj med liv og lyst over de skrå brædder på Røde Kro Teater, hvor boligkomplekset Rødegården afløset den gamle landsby.</p><p id="p45">Store Magleby Kirke fejrer 350 års jubilæum 15. oktober og får skænket to messehagl, forarbejdet i Holland af den mangeårige førstelærer Vilhelm Lund og af Treui og Thorvald Petersen, Hollandsminde.</p><p id="p46">1961: ejendomme i Kastruphøj eksproprieres til udvidelse af lufthavnen.</p><p id="p47">1962: Tårnby Kommunalbestyrelse arbejder for, at sommerhusarealerne på Vestamager inddrages under inderzone, så kloakering og vejanlæg kan gennemfører.</p><p id="p48">Støjrestriktioner, der begrænser lufthavnens kapacitet, indføres, bl. a. lukkes en hel bane for jetflyvning, og der nedsættes udvalg til at undersøge lufthavnens forbliven i Kastrup eller flytning til Saltholm.</p><p id="p49">1963: Politiet stryger fridagene for at jagte uhyggelig sædelighedsforbryder fra Amager, og henvendelse nr.</p><p id="p50">115 fører til pågribelse af 26-årig arbejdsmand.</p><p id="p1">Amager Bakke har to identiske ovnlinjer og keddelanlæg, som energiudnytter op til 2x35 ton affald i timen.</p><p id="p2">For hvert ton affald kan Amager Bakke producere 2,7 MWh fjernvarme og 0,8 MWh elektricitet.</p><p id="p3">I 2018 energiudnyttede Amager Bakke 443.000 ton affald og leverede el svarende til 30.000 husstandes årsforbrug og fjernvarme til 72.000 lejligheders årsforbrug.</p><p id="p4">- Med så stor og kompleks en leverance er der fortsat nogle udskudte arbejder og udeståender, der arbejdes på, men vi ser frem til at komme ind i en periode med fokus på almindelig drift. Og vi er glade for at, vi nu er kommet så langt, at vi formelt kan overtage Vølunds leverance, siger direktør hos ARC, Jacob H. Simonsen..</p><p id="p5">Formelt betyder aftalen, at anlægget går fra prøvedrift over i en garantiperiode, der løber frem til januar 2021.</p><p id="p6"><br /><em style="bold">Bakken er klar til skiløberne</em></p><p id="p7">Med overtagelsen af kedler er ARC klar til at gå ind i næste fase.</p><p id="p8">De to næste gange ville være i forbindelse med sikkerhedsgodkendelser og ville foregå i slutningen af januar og i februar i år</p><p id="p9">Kommunikations- og pressekonsulent hos ARC Sune Scheibye oplyser, at selskabet i næste uge tager anlægget ud af drift den tredje og sidste gang.</p><p id="p10">I den forbindelse kommer skibakken på toppen af anlægget for første gang i spil.</p><p id="p11">Der vil i begge heller ikke være byggeaktiviteter på bakken.</p><p id="p12">Dermed ser det ud til at mange års op- og nedture for det prestigefyldte projekt Amager Bakke er ved at være ved vejs ende.</p><p id="p13">Skibakken åbnes for skiløberne den 12. og 13. februar.</p><p id="p14"><br /><em style="bold">(Videoen er produceret af Copenhill)</em></p><p id="p1">Amager Fælled får nyt navn, og skal udvikles til at kunne modtage flere gæster. Hør her hvilke aktiviteter parken vil byde på</p><p id="p2"><br /><em style="bold">Se også</em></p><p id="p3"><br /><em style="bold">Forsiden lige nu</em></p><p id="p4">33 kroner eller 22 kroner. Det samme formbrød har forskellige priser i bageri-kæden Lagkagehuset, alt efter om det er i København eller Jylland. Prisforskellen gælder også andre varer.</p><p id="p1">Danmarks Kommunistisk Parti og Kommunistisk Parti i Danmark arrangerer traditionen tro sankthansbål på Amager Strand, ud for Hellelidenvej. Bålet tændes cirka klokken 21:30. Kaditterkadat underholder, og der er taler af Mohammad Mahfoud, formand for Dansk-Syrisk Forening, og Betty Frydensbjerg Carlsson, formand for KPiD. Der sælges øl og vand på pladsen.</p><p id="p1">FODBOLD: Lørdagens 2. divisionskamp i Sundby Idrætspark er ikke bare et vigtigt opgør om tre dyrebare point -men også et meget interessant møde mellem to af rækkens mest scorende spiller.</p><p id="p2">Amagerkanerne har fået gang i pointhøsten efter vinterpausen og råder over rækkens aktuelle topscorer.</p><p id="p3">Olcay Senoglu er noteret for 18 sæsontræffere og har dermed netop overhalet den den skadede Herlev-angriber Anders Kaagh, der har scoret 17 gange.</p><p id="p4">På en delt tredjeplads, med et mål færre, ligger Nordvests Martin Koch.</p><p id="p5">Lykkes det for ham at få scoret sæsonens 17. mål i kampen på Amager, er det lidt unikt. Det har ingen anden Nordvest-spiller præsteret, siden Lasse Qvist var en veloplagt angriber i Holbæk-klubben i sæsonen 2009-2010.</p><p id="p6">Fremad Amagers topscorer er 28 år og en hurtig og venstrebenet angriber, der tidligere har optrådt i Allsvenskan for Trelleborg.</p><p id="p7">Det sidste års tid har han spillet for de blå-hvide på Amager.</p><p id="p8">Men han er ikke den eneste, Nordvest skal bekymre sig om.</p><p id="p9">Nordvest-træner Thomas Maale advarer også om Fremad Amagers midtbanespiller Mohammed Abdalas.</p><p id="p10">-Han er god til at få bolden i fødderne. I den sidste tid med » Junge « ( Martin Jungsgaard, træner) har de spillet med lange bolde, nu kan de også spille den op på ham, fortæller Maale.</p><p id="p11">Hos Nordvest er Kristian Holm tilbage fra karantæne, mens Fremad Amager må undvære midtbanespilleren Ismael Nielsen.</p><block><p>Fusionsklubben overtager Fremad Amagers licens, som i øjeblikket gælder for 2. Division Øst, hvor Fremad Amager i øjeblikket er tophold. </p></block><p id="p1">Naturpark Amager har fået Friluftsrådets kvalitetsmærke Danske Naturparker, som gives til større sammenhængende områder med enestående natur, landskabelig skønhed og kulturhistorisk værdi. Optagelsen i mærkningsordningen skal videreudvikle naturoplevelser, naturformidling og mange slags friluftsliv for befolkningen i hovedstaden og alle dens gæster.</p><p id="p2">- Forhåbentligt bliver det til stor glæde og gavn for både naturen og befolkningen, at Naturpark Amager nu bliver medlem af Danske Naturparker, siger Lars Mortensen, der er formand for Friluftsrådets bestyrelse.</p><p id="p3">Området består af Amager Fælled, Kalvebod Fælled, Kongelunden og Sydamagers kystlandskab.</p><p id="p4"><br /><em style="bold">En million kroner</em></p><p id="p5">Nordea-fonden har uddelt en million kroner til et forprojekt om udvikling af Naturpark Amager. Projektet gennemføres af Københavns Universitet og skal munde ud i et forslag til konkrete indsatser og værktøjer i den fortsatte udvikling af naturparken.</p><p id="p6">- Det er en gave til hovedstadens borgere og til alle borgere i regionen, som nu får en rigere natur og muligheder for et bedre friluftsliv, siger miljøminister Kirsten Brosbøl.</p><p id="p7">I Naturpark Amager kan besøgende færdes på stisystemerne, benytte primitive overnatningspladser, badebroer, ridestier, BMXbane, modelflyvebane, motocrossbane, fugletårne og mange andre faciliteter.</p><p id="p1">HELE ØEN: Den nybagte danske Formel 1-stjerne Kevin Magnussen vil snart kunne opleves på dansk grund, når det første Formel 1 Grand Prix-løb køres på Amager Fælled i Ørestad. Udviklingsselskabet By &amp; Havn har sammen med Danmarks Motor Union arbejdet med planer om at etablere den første danske Formel 1-bane på Amager Fælled. Og planerne vil -ifølge adm. direktør Jens Kramer Mikkelsen -kunne realiseres om tre år og bringe Danmark på verdenskortet som en del af Grand Prix-serien.</p><p id="p2">By og Havn satser på at opføre Formel 1-banen ' Conquer CPH' i den nordlige del af Amager Fælled -dét, der kaldes ' Københavns lunge.</p><p id="p3">» Allerede nu er vi i fuld gang med at realisere vores drøm om en aktiv bydel med multiarena og skøjtehal. Visionen om en storby, hvor man kan sammensmelte natur og kultur, ligger os meget på sinde, og et motorsportskoncept som dette, midt i fælledens prægtige natur, passer perfekt, « siger Jens Kramer Mikkelsen til Amager Bladet efter have set flere motorsport-eksperters bud på en topmoderne Formel 1-bane henover Amager Fælled. / 8.</p><p id="p1">FRA KYST TIL KYST. På næste tirsdag den 30. juli viser DR 1 endnu et afsnit af den nye tvserie om dansk naturvidenskab, historie og eventyr langs de danske kyster. Københavns Havns historie indledler udsendelsen og starter højt på Amager Bakke med Danmarks højeste vært, Christian Degn. Medvært Line Friis Frederiksen kommer tæt på hvordan etableringen og udvidelsen af Amager Fælled, der har skabt perfekte levebetingelser for Danmarks største rovfugl, havørnen. Der bliver også udført eksperimenter med eksplosioner på Middelgrundsfortet i solnedgangen inden værterne nyder tre snobrød på Spejdernes nye tilholdssted. » Jeg har lavet TV langs de danske kyster i over syv år, og er helt forbløffet over hvor mange hemmeligheder og naturfænomener min bopæl gennem kun fire år egentlig gemmer på og byder på, « fortæller producer og instruktør, Ulrik E. E. Gutt-Nielsen til Amager Bladet. </p><p id="p1">En 24-årig mand er fængslet for at have overfaldet en 19-årig gravid kvinde på Amager.</p><p id="p2">En 19-årig gravid kvinde blev en aften i september brutalt overfaldet af en mand ved Ørestads Boulevard på Amager.</p><p id="p3">Københavns Byret har tirsdag fængslet en 24-årig mand for forbrydelsen.</p><p id="p4">- Der er tale om en mand, der er sigtet for kvalificeret vold mod en kvinde ifølge straffelovens paragraf 245. Hvad sigtelsen ellers konkret lyder på, kan jeg ikke udtale mig om, siger politikommissær Hans Erik Raben til Ritzau.</p><p id="p5">Politiet kan ikke udtale sig mere om sagen, da retsmødet blev holdt for lukkede døre på grund af den alvorlige karakter, sagen har.</p><p id="p6">Der er flere folk, politiet skal snakke med, og ifølge Hans Erik Raben kan de blive påvirket af for mange oplysninger.</p><p id="p7">- Hvordan og hvorledes overfaldet er sket, kan jeg ikke oplyse af hensyn til efterforskningen, siger politikommissæren.</p><p id="p8">Den 24-årige mand er fængslet indtil 23. september.</p><p id="p9">Det var på Ørestads Boulevard på Amager at overfaldet skete. (Billede: Google Street View).</p><p id="p1">Ved halvleg er hjemmeholdet foran med 50-32. Amager viser at de gerne vil spille om det og med 3 min tilbage af 3. periode er det "kun" 8 p (52-44). 79ers tager sig sammen og når igen muligheden for at vinde med 18 p eller mere. Med staerkt forsvar og smart angreb vinder 79ers kampen med 77-54. Den plan vi arbejdede med, fungerede stort set 100% og det er altid godt med en kamp som denne inden et slutspil.</p><p id="p2"><br /><em style="bold">Tilskuere; 154</em></p><p id="p3"><br /><em style="bold">Player of the game;</em></p><p id="p4"><br /><em style="bold">79ers; Heather Stec (25 p, 15 reb)</em></p><p id="p5"><br /><em style="bold">Amager; Katarine Palm Jensen (15 p, 12 reb)</em></p><p id="p6"><br /><em style="bold">Scorer;</em></p><p id="p7">79ers; Heather Stec 25, Anne Thorius 16, Therese Deemand 12</p><p id="p8">Amager; Catharine Palm Jensen 22, Emelie Ramberg 10, Sussie Kruuse 9</p><p id="p1">TIRSDAG 2. JUNI 1992: » Jeg er Kastrup-tilhænger, men er dybt skuffet over, at klubbens medlemmer ikke kunne stemme for et Amager FC. Klubben kommer til at betale dyrt for medlemmernes beslutning «.</p><p id="p2">Amager Bladets telefoner var rødglødende, da vi sidste tirsdag aften og frem til midnat betjente øens fodboldfans med afstemningsresultatet fra de ekstraordinære generalforsamlinger i Fremad A., Kastrup, Sundby Boldklub, AB 1970 og B 1908, hvor medlemmerne skulle stemme om etableringen af et Amager FC. I Fremad A. var der flertal for Amager FC, mens forslaget blev stemt ned i de andre klubber.</p><p id="p1"><br /><em style="bold">Hvad taler for spillet</em></p><p id="p2">Tre af Amagers 4 hjemmekampe er endt med 1-3, 1-1 og 2-2. Sakari Ilmari Tukiainen fra Thisted er med 9 mål i sæsonen placeret på en anden plads på ligaens topscoreliste. I gennemsnit har Amager lukket 1,50 mål ind på hjemmebane og Thisted 0,80 på udebane.</p><p id="p3"><br /><em style="bold">Hvad taler i mod spillet</em></p><p id="p4">En af Amagers 4 hjemmekampe er endt med 2-0 sejre over Silkeborg. Hvis der med regnes Amagers 6 udekampe, så har de en sejre på 0-1 over Nykøbing, som taler i mod. Derudover: 4 er tabt og 1 er spillet uafgjort på udebane. Thisted har tabt to af 5 hjemmekampe til hhv. Køge og Nykøbing, som kan tale i mod spillet. Amager har på hjemmebane scoret i snit 1,50 mål og Thisted kun 1,20 i snit på udebane.</p><p id="p5"><br /><em style="bold">Trupnyt</em></p><p id="p6">Emil Lagergaard fra Thisted er i karantæne.</p><p id="p1">Herlev fik en lektion af de større, da de i sidste uge havde besøg af Amager Islanders, der topper ishockeyens 1. division. Amager vandt hele 17-2, et resultat der selv i ishockey er ganske uhørt.</p><p id="p2">Den store sejr kom bl. a. i hus via fire spillere, som alle scorede hattrick. Først backen Martin Oldendow-Larsen, og derefter lettiske Rodijs Razmus, topscorer Steffen Schultz og til sidst Jonas Veiby. Flest point noterede Anders Schultz sig for, hele otte oplæg til mål.</p><p id="p3">Med sejren rykker Amager yderligere fri på divisionens 1.</p><p id="p4">plads, hvor der nu er 12 point ned til nr. 2 og 3 Herning og Hvidovre, der dog har en kamp til gode.</p><p id="p5">Islanders har nu spillet 22 kampe, tabt to og vundet 20. De 15 hold i rækken skal alle spille 28 kampe hver. Amager er allerede klar til slutspillets kvartfinaler, så Amagerkanderne kan forvente masser af action på Rølikkevej inden sæsonen slutter i april.</p><p id="p6">Amagers næste hjemmekampe er lørdag d. 4. februar kl. 17.00 og søndag d. 5. februar kl. 13.00, hvor modstanderne er Frederikshavn og AaB.</p><p id="p1">Mon ikke de fleste børn forventer at få gaver til jul. Og mon ikke de fleste voksne gerne vil opfylde børnenes ønsker. Ikke desto mindre er det ikke altid lige let. Det er nemlig ikke alle familier, der har råd til at opfylde deres børns ønsker, selvom de er beskedne. Det gælder også familier på Amager. Derfor opstiller Amager Rotary igen i år ' Ønsketræet' i Fields shopping center. ' Ønsketræet' gør det muligt for dig, at give en julegave til et barn, som trænger til at mærke, at det er jul. Fra den 21. november kan du hver dag besøge ' Ønsketræet' som er placeret foran Elgiganten i Fields. Her kan du vælge at opfylde et af de gaveønsker, som hænger på træet. Alle gaver der gives fra den 21. november til 18.</p><p id="p2">december vil blive givet til de omkring 160 børn, som har indsendt deres ønsker til foreningen Barnets Glæde, der har til formål at hjælpe trængende børn og deres familier på Amager. Alle gaver, der gives fra den 12. til 18. december, bliver givet til de omkring 80 børn, der i øjeblikket er indkvarteret i Asylcenter Kongelunden på Amager. Amager Rotary er taknemmelige for at Fields igen i år har gjort det muligt at lade ' Ønsketræet' sprede glæde blandt børn på Amager som trænger til en opmuntring i julen.</p><p id="p1">TÅRNBY: » Sommer på Amager.</p><p id="p2">Oh salige, frydefulde sommer.</p><p id="p3">I gamle dage ofte forbundet med noget så banalt som solskin, softice og badestrande.</p><p id="p4">Men i de senere år er sommeren blevet lig med grilltid. Fra Amagerbro til Dragør hænger dunsterne af grillos så tykke, at man på det nærmeste må skære sig gennem dem med en hækkeklipper... « Sådan starter fortællingen bag på en ny øl, som uddelere og varehuschefer fra Coops Irma-, Kvickly-, Daglig, Lokal og Super Brugsen-butikker på Amager startede brygningen af i går mandag.</p><p id="p5">Jannich Larsen, som er varehuschef i Kvickly Sundby, blev for noget tid siden inspireret af Coops administrerende direktør Peter Høgsted til et forsøg med at få Coops butikker til at indgå lokale partnerskaber med de lokale producenter.</p><p id="p6">Helt naturligt faldt valget på Amager Bryghus. I samarbejde med Morten Lundsbak herfra har de udviklet en helt særlig øl smagsudviklet til den forestående grillsæson. Amager Grilløl er en såkaldt lagerøl -også kaldet en ' imperial pilsner' -og kommer i handlen i ugen op til sankthans i alle de nævnte butikker. Jannich Larsen fortæller, at der til butikkerne er bestilt i alt 7.000 flasker øl, og han er helt sikker på, at de vil blive revet væk, da der er tale om en lokal øl, som kun sælges fra Amagers butikker denne ene gang.</p><p id="p7">Bryghuset beskriver Amager Grilløl som » en lys og sommeragtig lagerøl krydret med forfriskende aromahumler og appelsinskal, som giver en særdeles aromatisk, citrusagtig duft med en pirrende og særdeles bitterhed. « / jape.</p><p id="p1">En busrute mellem Hvidovre Hospital og Amager er under planlægning.</p><p id="p2">Baggrunden er, at børneafdelingerne på Amager Hospital og Hvidovre Hospital - som en del af Region Hovedstadens hospitalsplan - blev lagt sammen midt i marts måned.</p><p id="p3">Formålet er at samle den faglige ekspertise inden for specialet, fordi det øger kvaliteten af behandlingen.</p><p id="p4">Sammenlægningen trådte i kraft den 14. marts 2008.</p><p id="p5">Det var tidligere end planlagt og fremrykningen skete primært på grund af personalemangel på Amager Hospital. Den nye samlede børneafdeling har nu adresse på Hvidovre Hospital. </p><p id="p6">At Amager Hospitals børneafdeling blev lagt sammen med børneafdelingen på Hvidovre Hospital betød også, at omkring 40 ansatte med bopæl på Amager nu er flyttet med til en ny daglig arbejdsdag i Hvidovre.</p><p id="p7"> Og senere i år følger endnu flere sammenlægninger af afdelinger i forbindelse med Region Hovedstadens Hospitalsplan - og dermed flytning af yderligere personale fra Amager Hospital til Hvidovre.</p><p id="p8">Personale i sundhedssektoren er i dagens Danmark en særdeles efterspurgt ressource og direktionen på Hvidovre Hospital har derfor taget initiativ til en særlig indsats for at få de berørte ansatte fra Amager Hospital til at flytte med til Hvidovre. </p><p id="p9">Direktionen har henvendt sig til Movia og bedt dem komme med et forslag til en særskilt busrute, der skal gøre det lettere for personale med bopæl på Amager at komme på arbejde i Hvidovre.</p><p id="p10"><br /><em style="bold">Underskud skal dækkes</em></p><p id="p11">-I første omgang er der tale om at tilgodese personalet, som vi ønsker at fastholde, efter de nu har fået længere til arbejde. </p><p id="p12">Men naturligvis kan en ny busrute da også komme patienterne til gode. Vi har oplyst Movia om personalets mødetider og venter nu på et udspil fra Movia om, hvordan sådan en rute kan lægges og hvad den koster, fortæller Bjarne Madsen fra Hvidovre Hospitals direktionssekretariat...</p><p id="p13">- Movia og hospitalets direktion har allerede holdt et møde, hvor en mulig rute er blevet udstukket, supplerer Movias områdechef i København, Torsten Rasmussen...</p><p id="p14">- Ruten skal fange op på nogle knudepunkter på Amager som Femøren Station, Sundbyvester Plads, Tårnby Station og Bella Center Station. </p><p id="p15">Vi regner med at have et oplæg klar til Hvidovre Hospital i slutningen af denne måned, siger Torsten Rasmussen.</p><p id="p16">Finansieringen af busruten, der altså endnu kun ligger i støbeskeen, kommer formentlig til at adskille sig væsentligt fra almindelige linjebusser, der siden 2007 har været kommunernes ansvar. Til dette siger Bjarne Madsen:</p><p id="p17">- Det er ikke afgjort endnu, hvordan finansieringen vil foregå.</p><p id="p18">Movia har gjort opmærksom på, at et eventuelt underskud på driften skal dækkes ind og når der kommer et oplæg fra Movia, vil direktionen overveje, hvordan et underskud kan dækkes - det er der ikke taget stilling til endnu...</p><p id="p19"> oas</p><p id="p1">København, onsdag</p><p id="p2">En ukrudtsbrænder har formentlig sat ild til et lager med papir og skabt kraftig røg på Amager i København.</p><p id="p3">Det fortæller Henrik Brix, vagtchef ved Københavns Politi.</p><p id="p4">- Klokken 13.19 får brandvæsnet meddelelsen. Vi kommer derud, og der er kraftig røgudvikling, men umiddelbart skulle ingen personer være kommet til skade, siger han.</p><p id="p5">Onsdag eftermiddag er brandvæsnet i gang med efterslukningsarbejdet. Amager Strandvej har under slukningsarbejdet været spærret af, men er igen åben for trafik.</p><p id="p6">/ritzau/</p><p id="p1">I slutningen af juli blev jeg kontaktet af nogle borgere på Amager. De henvendte sig til mig i egenskab af formand for Patientudvalget i Region Hovedstaden.</p><p id="p2">Det handlede om en drukneulykke på Amager Strandpark.</p><p id="p3">Den 25. juli kunne forskellige medier berette, at en ambulance angiveligt var for lang tid om at komme frem til en ulykke på Amager Strand. Opkaldet til alarmcentralen kom 15.48 og 15.58 var ambulancen fremme. Mens man ventede på ambulancen, havde de dygtige livreddere på stranden fået genoplivet drengen.</p><p id="p4">Uagtet at alle føler tiden som uendelig lang fra man ringer til 112 til hjælpen er fremme, er tidsforløbet for denne hændelse ganske fornuftig taget i betragtning af, vi befinder os i en storby med meget trafik.</p><p id="p5">Gennemsnitstiden, det tager for en ambulance at komme frem til et ulykkested, er 6: 34 minutter i Region Hovedstaden.</p><p id="p6">Det længste, det må tage, er 13 minutter. Det er tal, der sætter verdensrekord i hurtighed.</p><p id="p7">Men Amager Strandpark byder på særlige udfordringer, der kan være fatale; Ambulancemandskabet kunne senere hen fortælle, at da de kom til Amager Strandpark, var trafikken tæt og de havde ikke mindst svært ved at komme frem til skadestedet, fordi der var ulovligt parkerede biler på begge sider af vejen.</p><p id="p8">Tre minutter af den kostbare tid gik med at ambulancen skulle forcere parkingsmylder ved stranden og forsøge sig med at køre slalom på cykelstien.</p><p id="p9">Parkering på Amager Strand må kommunen tage sig af. Det kan næppe lade sig gøre at oprette flere parkeringspladser på Amager Strandpark uden at det går ud over det rekreative, der er hele årsagen til at borgerne tager til Amager Strandpark.</p><p id="p10">Men jeg må konstatere, at Region Hovedstadens ambulancer gør deres bedste for at komme så hurtigt frem som muligt trods ulige odds.</p><block><p></p></block><p id="p1">SUNDBY, TÅRNBY OG ØRESTAD: Fra 1. januar er der ikke længere bankvirksomhed i den tidligere Amagerbankens ikoniske, hvide hovedsæde på Amagerbrogade 25.</p><p id="p2">BankNordik, der overtog lokalerne i 2011, flytter nemlig både herfra og fra den røde murstensbygning på Amager Landevej 56.</p><p id="p3">I stedet samles medarbejderne i Mikado House på Rued Langgaards Vej 6-8 i det nordligste Ørestad, fortæller banken i en pressemeddelelse.</p><p id="p4"><br /><em style="bold">Bliver på Amager</em></p><p id="p5">Siden BankNordik i juli 2011 overtog de sunde dele af Amagerbanken efter dennes krak, har den færøske bank haft supportfunktioner, administration og Private Banking på Amagerbrogade.</p><p id="p6">Nu samles knap 50 medarbejdere i Mikado House, og udover at huse centrale dele af bankens administration samles også kundeservicefunktionerne og Private Banking-afdelingen i Mikado House.</p><p id="p7">» Vi har været på jagt efter lokaler, hvor vi kunne samle vores administrative funktioner, og der har været gode muligheder for at flytte til andre bydele - men vi har et stærkt ønske om at bevare vores langvarige relation til Amager. Så det er et helt bevidst valg, at de nye kontorer også befinder sig på Amager, « udtaler adm.</p><p id="p8">direktør i BankNordik, Árni Ellefsen, i pressemeddelelsen.</p><p id="p9">Bankens kunder kan efter nytår stadig have glæde af de udendørs pengeautomater på Amagerbrogade 25 og Amager Landevej 56.</p><p id="p10">Hvis de på længere sigt ikke kan beholdes, etablerer banken nye automater i nærheden Den indendørs pengeautomat på Amager Landevej lukkes, da BankNordik sætter ejendommen til salg.</p><p id="p11">Ud over Mikado House har banken tre filialer på Amager, hvor privatkunder kan få rådgivning: Amagerbrogade 175, Kongelundsvej og Dragør.</p><p id="p12">Banken lukkede allerede 1.</p><p id="p13">januar 2017 sin sidste kassebetjening på Amager Landevej.</p><p id="p1">Sankt Hans ved Naturcenter Amager, StorKøbenhavns mest børnevenlige bål.</p><p id="p2">Lagt på af bruger:.</p><p id="p3">Lagt på af bruger:.</p><p id="p4">Lagt på af bruger:.</p><p id="p5">Lagt på af bruger:.</p><p id="p1">AMAGER BLADET: I Amager Bladets brevkasse ' Spørg Amager' fra tirsdag 25. oktober blev der spurgt til Sojakagefabrikken på Islands Brygge.</p><p id="p2">Afsenderens navn var Annelise H. Mehlsen, hvilket har fået sognepræst ved Skelgårdskirken, Annelise Hofmann Mehlsen, til at gøre os opmærksom på, at hun ikke er identisk med afsenderen af spørgsmålet. Amager Bladet skal beklage, hvis en anden person har udgivet sig for at være Annelise Hofmann Mehlsen.</p><p id="p3">Det har dog ikke været muligt for Amager Bladet at spore den oprindelige kilde, da mail-korrespondancen er slettet.</p><p id="p4">Amager Bladet modtager hver uge flere hundrede mails, og ofte bliver mails slettet efter et par dage, når de er blevet behandlet og/ eller mailen anses for at være uaktuel af redaktionen. Det er også sket i dette tilfælde. / jep-.</p><p id="p1">Fra næste sæson skal de bedste ynglingespillere fra fodboldklubber på Amager løbe på banen sammen som FS Amager (Fodboldsammenslutningen Amager).
"Målsætningen er at komme i den landsdækkende ynglingeliga i løbet af et par år," siger formand for Fremad Amagers amatørafdeling, Henning Andersen, der mener, at samarbejdet vil få de unge talenter til at blive på øen.
"Det er en godbid til vores drenge.  Vi er trætte af, at de københavnske klubber som B 93, KB, Brøndby og AB stjæler vores ungdomsspillere," siger Henning Andersen, der sagtens kan forstå at drengene lader sig friste af de tilbud de store klubber har råd
til at give spillerne.</p><p id="p2">Det er ungdomsformændene i de fem klubber, AB 70, Dragør, Fremad Amager, Kastrup og B 1908, der står bag initiativet til det fælles ynglingehold, og de er efterhånden nået så langt med planerne, at de allerede fra næste sæson kan sende et fælles
hold på banen.  Den sidste hindring på vejen er klubbernes bestyrelser.
<br /><em style="bold">Stadig klubfarver</em><br /> Indtil videre har kun to af klubberne fået lov at føre planerne ud i livet.
"Fremad Amager og B 1908 har fået mulighed for at køre videre med projektet, mens de tre andre klubber først skal have godkendt samarbejdet i deres bagland," fortæller ungdomsformand fra Dragør, Johnny Steen, der frygter at det kan blive sværere for de
tre klubber at komme igennem med idéen.
"Man tænker stadig kun i klubfarver.  Der er så meget klubfølelse i det her," siger han, og understreger, at han selv vil gøre alt for at få Dragør med i projektet.  Den endelige beslutning i bestyrelsen skal træffes inden 1. oktober, hvor Dansk Boldspil
Union, DBU, skal fordele næste års puljer.
<br /><em style="bold">Et års forberedelse</em><br /> Lanceringen af det fælles ynglingehold er opstået i kølvandet på, at klubberne det seneste års tid har haft stor succes med deres egen amagerliga for spillere under 15 år.
"Klubberne har skiftevis været vært for kampene.  Bagefter har vi spist sammen og haft noget socialt.  Det har været for at skabe et fællesskab mellem klubberne.  Det har fungeret hamrende godt," siger Johnny Steen.
Der ligger allerede en forespørgsel hos DBU, om det er muligt at få optaget FS Amager i ynglingenes 1. division, der er rækken lige under den bedste ynglingeliga.  Lykkedes det, vil det allerede før FS Amager spiller den første kamp være en klar
forbedring af niveauet på øen.  I øjeblikket frister B 1908 som det bedste ynglingehold på Amager en tilværelse som bundprop i 2. division.
<br /><em style="bold">Faldt ved afstemning</em><br /> Formanden for B 1908 Bjarne Fey er ikke sikker på, at samarbejdet kan føres videre på eliteniveau.
"Med mindre der kommer et tocifret millionbeløb til Amager, så vil det ikke være muligt at lave en Superligaklub," siger han.  Formanden for Fremad Amagers amatørafdeling er ikke så afvisende.
"Får vi det til at køre, så får vi nogle gode spillere.  Det kan blive fundamentet til et førstehold på seniorniveau," siger Henning Andersen.
Planer om at lave et fælles storhold på Amager var sidste år til urafstemning blandt klubberne på Amager.  Forslaget faldt imidlertid med et brag.
<a href="mailto:jpk@jp.dk">jpk@jp.dk</a><br /><br /></p><p id="p1">» En søndag på Amager « var en hyppig avisoverskrift på sportssiderne dengang i første halvdel af 1970' erne, hvor navne som Frank Arnesen, Søren Lerby og Jørgen Salomonsen huserede på Fremads Amagers hold i Sundby Idrætspark.</p><p id="p2">Med den kunne sportsjournalisterne demonstrere, at de trods alt var en smule kulturelle og skam kendte Heibergs vaudeville.</p><p id="p3">De livlige kampe blev spillet søndag formiddag i kirketiden, og hjemmebanen med det entusiastiske publikum på 5.000 tilskuere blev kaldt for Københavns største morgenværtshus.</p><p id="p4">Der er løbet mange bolde i nettet siden, og så livligt som dengang kommer det ikke til at foregå, når Nordvest søndag kl. 13 kommer til udekamp mod Fremad Amager.</p><p id="p5">Men der tropper flere tilskuere op i Sundby Idrætspark end gennemsnitligt i 2. division, og som regel hepper op mod 1.000 på øens helte.</p><p id="p6">-Jeg kan huske det fra de hold, jeg selv har spillet for mod Fremad Amager.</p><p id="p7">I Sundby har hjemmeholdet en anden energi end i udekampene. Det har det særlige Sundby-publikum æren for, og det minder om miljøet hos Frem i Valby Idrætspark, siger assistenttræneren i Nordvest, Stefan Håkansson.</p><p id="p8">Sidste sæson vandt holbækkerne begge kampe mod Fremad Amager, der var sløjt kørende indtil slutningen af sæsonen, hvor eksistensen i 2. division blev reddet via samlet sejr i kvalifikationskampe mod Kjellerup fra vestkredsen. Nordvest vandt i september for et år siden med 2-1 i Sundby og med 1-0 hjemme i foråret.</p><p id="p9">Det var i sæsonen, hvor Fremad Amager efter 14 kampe havde to point, men slog Herlev stort i den sidste kamp inden vinterpausen.</p><p id="p10">I foråret blev det til flere point, og holdet fik hevet sig op på tredjesidstepladsen.</p><p id="p11"><br /><em style="bold">Bashir kom ind og scorede</em></p><p id="p12">-De har fået nogle nye, gode spillere i denne sæson, siger Stefan Håkansson og tænker blandt andre på de offensive kræfter Rune Friis fra Aarhus Fremad og Hassan Bashir, der forlod Nordvest og blev Fremad Amager-spiller.</p><p id="p13">Bashir blev skiftet ind og scorede, da Fremad sidste weekend vandt med 4-0 ude over bundholdet Nykøbing.</p><p id="p14">Her scorede Nicolas Mortensen to gange, og han er Fremad-topscorer med fem mål.</p><p id="p15">-Vi har i ugens løb haft fokus på Fremad Amagers offensiv, som vi skal tæmme, erklærer Håkansson.</p><p id="p16">Også Nordvest møder med en frisk sejr på 4-0 over Egedal.</p><p id="p17"><br /><em style="bold">Tre point foran Nordvest</em></p><p id="p18">Fremad A. har præsteret godt i sæsonstarten og er efter syv kampe nummer tre efter topholdene Helsingør og Næstved, med 15 point for fem sejre.</p><p id="p19">Helsingør vandt med 6-1 over Fremad, der også har tabte til Avarta.</p><p id="p20">Nordvest er femmer, tre point efter søndagens modstander.</p><p id="p21">-Men de har ikke haft et helt så svært program som os. Vi vil gerne opad i tabellen, og hvis det skal lykkes, er Fremad Amager et hold, vi skal vinde over, lyder det fra assistenttræneren.</p><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København.</p><p id="p2">Vi sætter fokus på den der ' Amagerfeeling' ved at stille en række kendte mennesker spørgsmål om deres forhold til Amager i vores nye serie ' Mit Amager'. Ugens amagerkaner er sanger, sangskriver og forfatter Majbritte Ulrikkeholm. Hun har skrevet alle sine 11 bøger i sit hus på Amager og indspillet flere cd'er i sit anneks. Senest jule-cd'en ' Min allerførste jul'. Hun har boet på Amager i en stor del af sit liv og kan slet ikke kan forestille sig andet.</p><p id="p3">Hvor længe har du boet på Amager? »Jeg flyttede til Amager for 22 år siden, da jeg lige var fyldt 30 år. Det var en drøm, der gik i opfyldelse. Da jeg første gang så det hus, der sidenhen blev mit, græd jeg af glæde. Jeg vidste, jeg ville få mange gode år her. Jeg sad under æbletræet og tænkte i mit unge hoved, at jeg da i hvert fald nok ville bo her til jeg var 40.</p><p id="p4">Der var godt nok længe til. Men der gik 22 år, og nu er jeg ved at renovere mit hus.« Hvorfor bor du på Amager? »For mig er græsset ikke grønnere noget som helst andet sted. Jeg tror, jeg har fundet mit paradis her. Med mit gamle æbletræ og stor natur og kulturoplevelser i Koncerthuset i gåafstand. Desuden bor jeg i en haveforening, hvor der ikke er veje og trafik, så når folk kommer hos mig, siger de altid: »Hvor er her stille.</p><p id="p5">Det er jo lige som at være på landet.« Hvad er det bedste ved Amager? »Det allerbedste ved Amager er Amager Fælled.</p><p id="p6">Jeg går på Fælleden hver eneste dag med min hund TAO. Når man kender de rigtige steder, er det som om man får en fornemmelse af vildmark. Naturen er gammel og uberørt. Naturen betyder meget for mig, og derfor deltager jeg også aktivt i debatten om at bevare Amager Fælled. Der er steder med op til 5.000 år uberørt oprindelig natur. Det er en naturperle, vi kan være stolte af. Jeg kan slet ikke forstå, at man overhovedet kan finde på at overveje at bebygge så gammel smuk natur.</p><p id="p7">Det er Amagers største gave til os. Bygninger og indkøbscentre kan vi se så mange andre steder.« Hvad kan du mindst lide ved Amager? »Jeg kan allermindst lide alle de store byggerier.</p><p id="p8">Der er kommet utroligt mange uskønne bygninger, siden jeg flyttede her til. Som om man bare maser og maser naturen i baggrunden og ser den som en brugsgenstand i stedet for at se den gave naturen er til os. Det sted hvor vi kan finde hvile for øje og sjæl.« Er der et sted, du altid vender tilbage til? »Jeg vender altid tilbage til Amager Fælled.</p><p id="p9">Der er kroge, jeg bare må tilbage til. Jeg må se, om dyrene stadig er der. Jeg må følge årets gang, hente bær, træde forsigtigt i sne, opleve foråret, når Fælleden grønnes og kæmpe mod myg og fluer, når sommeren kalder os der ud ved nat. For nattergalen. Den bor jo på Amager Fælled. Så længe vi værner om vores natur og dens sårbare beboere.« Hvor går du hen når du går ud at spise? »Ismageriet på Kongelundsvej. Der må jeg bare hen. Sommer og vinter nyder jeg Amager-isen, som er den bedste is i huset efter min smag. Hvid chokolade og lakrids. Efter en god lang tur på Fælleden må man lige have sig et bæger af den gode is. Det er et sted hvor alle bliver som børn igen. Er man ikke lykkelig når man kommer, så er man det i hvert fald, når man går. Alle taler med hinanden om isen.</p><p id="p10">Og det er jo altid et godt sted at starte om ikke lige frem et venskab, så i det mindste en god samtale med en fremmed, der bliver lidt mindre fremmed, når først man kender hinandens yndlingsis.</p><p id="p11">" Det allerbedste ved Amager er Amager Fælled. Jeg går på Fælleden hver eneste dag med min hund TAO. Når man kender de rigtige steder, er det som om man får en fornemmelse af vildmark.</p><p id="p12">Majbritte Ulrikkeholm.</p><p id="p1">Der er garanti for en livlig diskussion og dramatiske afstemninger, når Amager Bladets Idrætspriskomité mødes for at kåre vinderne af Amager Bladets Idrætspris, årets fund, årets klub og årets idrætsleder.</p><p id="p2">Amager Bladets Idrætspris blev stiftet i 1953, så det er 65. gang at komiteen mødes, når KMB-Hallens restaurant danner rammen for årets møde, der finder sted på tirsdag.</p><p id="p3">I komiteen sidder en bred vifte af idrætsledere og tidligere aktive topidrætsfolk -klar til at bedømme de nominerede kandidater. Nyt medlem af komiteen i år er Malene Dissing fra Kvik Tri Team i Kastrup, der vandt prisen som årets klub i 2016. Komiteen har også deltagelse af filialdirektør Klaus Pedersen fra Nordea og Niels Hald fra Danbolig, der donerer pengegaver for 30.000 kroner til de i alt fire prismodtagere, heraf 10.000 kr. til både årets klub og årets idrætsleder.</p><p id="p4">Amager Bladets Idræstpris gik sidste år til cykelrytteren Amalie Dideriksen, der har vundet øens fornemste idrætshæder fire år i træk. Og det er rekord. Den tidligere mesterløber Thyge Thøgersen fra IF Gullfoss har også vundet prisen fire gange, men kåringerne fordelte sig over årene 1954, 1957, 1961 og 1962.</p><p id="p1">SUNDBY: Bestyrelsesformand i Amager Strandpark I/ S, Jakob Næsager, var advaret om den mangefulde snerydning ned til badeanstalten Helgoland.</p><p id="p2">Det viser flere mailkorrespondancer mellem bestyrelsesformanden og formanden for vinterbadeforeningen Det Kolde Gys, som Amager Bladet er kommet i besiddelse af.</p><p id="p3">I sidste uge forklarede Jakob Næsager, at Amager Strandpark A/ S som konsekvens af ulykken 28. december, hvor en 46-årig vinterbader blev fanget under isen, har korrigeret kravene til snerydningen.</p><p id="p4">Ved ulykken blev Københavns Brandvæsens redningskøretøj forhindret i at køre helt ned til badeanstalten, fordi der kun var ryddet sne i 1,5 meters bredde. Jakob Næsager forklarede i sidste uge, at der nu bliver ryddet sne i 2,8 meters bredde som en direkte konsekvens af ulykken.</p><p id="p5"><br /><em style="bold">Advaret i november</em></p><p id="p6">Men det er ikke første gang, at Københavns Brandvæsen oplever, at ambulancer og redningsmateriel ikke kan komme igennem. Og så sent som i november -en måned før ulykken -blev Amager Strandpark A/ S advaret om de dårlige adgangsforhold for både brugere og redningskøretøjer.</p><p id="p7">I en mail, dateret 25. november, skriver formanden for vinterbadeforeningen, Anders Hjorth, til Jakob Næsager, at han er væltet på sin cykel for enden af Øresundsstien på vej til Helgoland. Anders Hjorth slår sit ene knæ og planlægger erstatningssag, oplyser han.</p><p id="p8">Samtidig gør Anders Hjorth opmærksom på, at han via sin advokat vil politianmelde Amager Strandpark A/ S for misligeholdelse af deres forpligtelse til at salte på offentlig vej.</p><p id="p9">I en mail, dateret 29. november, til to sociademokratiske medlemmer af Københavns Borgerrepræsentation, Lise Thorsen og Lars Weiss, samt overborgmester Frank Jensen, skriver Anders Hjorth, at sagen om adgangsforholdene til Helgoland er kørt helt fast efter års skriverier med ledelsen i Amager Strandpark I/ S.</p><p id="p10">» Der er lagt yderligere kampesten ud og spærringen til Hegoland er nu total, så hverken ambulancer, renovation, rengøring, håndværkere og handicappede kan komme ud på Helgoland.</p><p id="p11">Der er ikke ryddet sne på gangarealerne i strandparken i perioden 25.-29. november, og flere er væltet på cykel og faldet som gående.</p><p id="p12">Jeg håber, at I som BR-medlemmer vil være med til at finde en politisk løsning på problemet, idet Det Kolde Gys må anse samarbejdet med ledelsen i Amager Strandpark I/ S som total afbrudt. « I mailen foreslår Anders Hjorth, at Københavns Kommune overtager snerydningen på Øresundsstien og på vendepladsen i den nordlige ende af strandparken, så medlemmerne af vinterbadeforeningen kan komme sikkert ud til badeanstalten.</p><p id="p13">I et svar til Anders Hjorth skriver overborgmester Frank Jensen: » . ... det er naturligvis klart, at der skal sikres en god og forsvarlig adgang til Helgoland for både brugere af Helgoland og redningskøretøjer inden for rammerne af fredningen af Amager Strandpark. Det kræver bl. a. ordentlig snerydning, saltning og nøgler til bommen til redningskøretøjerne. Ansvaret herfor er hos Amager Strandpark A/ S. « .</p><p id="p14"><br /><em style="bold">Forslag om nedlæggelse</em></p><p id="p15">Efter hvad Amager Bladet erfarer ønsker flere medlemmer af brugerrådet Amager Strandpark, at Amager Strandpark A/ S bliver nedlagt, og at Københavns Kommune overtager driften og dermed sparer omkostninger til administration og kontor.</p><p id="p1"> »Orv, man kan også få massage,« siger en ung kvinde til sin kæreste, da de cykler ad Amager Strandpark-stien ved København og lægger mærke til den store hvide parasol og massagebriksen.</p><p id="p2">På mere end to kilometer strand er fodboldspillende drenge, solhungrende bikini-piger og rynkede bedstemødre nænsomt spredt ud.</p><p id="p3">Og på 25 kvadratmeter fint sand har Carsten Skaarup fået lov at drive en stand med massage.</p><p id="p4">På briksen ligger Deia Vejby på 21 år fra København. Hendes overkrop er dækket af et lagen, så kun hendes pink bikinitrusser kan anes. For hun skal slappe helt af og ikke fokusere på, om nogen kan se dele af hendes krop, forklarer Carsten Skaarup. <br /></p><p id="p5"><em style="bold">Søstjerne</em></p><p id="p6">Hun har betalt 100 kr. for en søstjerne-massage, og det har hjulpet på hendes spændte skulder og nakke.</p><p id="p7">Det er første gang, hun er på Amager Strandpark.</p><p id="p8">»Jeg vidste slet ikke, at man kunne få massage her. Det var virkelig godt, og jeg vil gerne gøre det igen,« forsikrer hun.</p><p id="p9">Carsten Skaaup er efter eget udsagn en Amager-dreng. Han er født og opvokset på øen og er altid selv kommet på Amager Strand. Derfor var det nærliggende for ham, at han skulle arbejde på den nye strand.</p><p id="p10">»Jeg har givet massage i 20 år, og nu vil jeg ned på stranden for at give massage,« siger han. Han åbnede klinikken i juni og har indtil videre kontrakt frem til oktober.</p><p id="p11">Selv om det er muligt at få massage på enkelte strande i Danmark, har Carsten Skaarup oplevet, at han skulle ændre på nogle ting i folks bevidsthed. <br /></p><p id="p12"><em style="bold">En kulturbryder</em></p><p id="p13">»Efter at have været her to gange, så jeg mig selv som kulturbryder og trendsætter. Jeg måtte dele foldere ud og komme med billige tilbud.«</p><p id="p14">Det virkede, og nu kommer der kunder med jævne mellemrum.</p><p id="p15">»Når først der er gået hul på bylden, og der ligger kunder på briksen, så kommer flere folk til. Men jeg har opdaget, at danskerne er lidt forsigtige og først skal være helt sikre på, at massagen er af ordentlig kvalitet,« siger Carsten Skaarup.</p><p id="p16">Carsten Skaarup giver massage på stranden alle dage, når solen skinner. Hans stand ligger lige ved Strandstation 2 ud for Italiensvej.</p><p id="p17"><a href="mailto:mette.boysen@jp.dk">mette.boysen@jp.dk</a></p><p id="p18"><br /><br /></p><p id="p19"><em style="bold">Fakta: Amager Strand</em></p><p id="p21"> Siden sommeren 2004 har Amager Strand gennemgået store forandringer og er nu blevet til en riviera/strandpark. Den er konstrueret som en lang kunstig ø ud for den oprindelige Amager Strand, og øen er forbundet til kysten med tre broer. </p><p id="p22"> I lagunen mellem den kunstige strandø og den oprindelige strand er der soppestrande til børnene og en 1000-meter bane til svømmere og roere. Øen rummer en gæstehavn og ramper til mindre både og kajakker. </p><p id="p23"> Strandøen har 50 meter brede sandstrande med marehalmklitter samt en strandpromenade. </p><block><p>Hørsholm 79ers fik ikke en god start efter juleferie. I hjemmekampen mod BK Amager gik holdet helt i stå i de to sidste periode. </p></block><p id="p1">Frie naturlige omgivelser, hvor vinden blæser, måger og andre strandfugle, der flyver strandgæsterne om ørene, det er det, der gerne skulle bevares på Amager Strand efter anlæggelsen af en strandpark. Men vi må ikke glemme at Amager Strandpark ligger midt i en Øresundsregion med ca. 2,5 million mennesker, og derfor giver det kun ringe mening at tale om særligt bevaringsværdige strandarealer. Det, der overordnet betyder noget for hovedstadens og regionens miljø, er, at der bliver taget fat på nogle af de grundliggende problemstillinger, der har en afgørende betydning for, at vi alle kan arbejde, bo og leve i området.</p><p id="p2"><br /><em style="bold">Boligmangel</em><br />
 En af de mere markante problemstillinger på Amager er bl.a., at der mangler nye og attraktive boliger til mellem- og højindkomstgrupperne, en problemstilling, der kun kan blive accentueret af de mange store bygge- og anlægsarbejder, der p.t. præger Amager - Ørestad, Havnestad, Scanstad etc., områder der typisk vil tiltrække medarbejdere i mellem og højindkomstklassen. Hvis disse nye medarbejdere ikke fremover dagligt skal pendle til og fra Amager med deraf øget og unødvendig miljøbelastning, er det nødvendigt at etablere boliger, der kan fremstå som et reelt alternativ til en bosættelse i forstæderne til København. At man derfor af praktiske og økonomiske hensyn midlertidigt ophæver en fredningsbestemmelse for siden at genindføre den, kan med tanke på målet, flere nye og attraktive boliger samt en Amager Strandpark, vel ikke synes urimelig.<br /><em style="bold">Pragmatisk holdning</em><br />
 Generelt må vi opfordre til at man i planlægningen af nye store anlægsarbejder i bynære områder benytter en mere pragmatisk holdning og ikke nærmest med en rygmarvsreaktion straks melder ud med modstand. Prøv at se på, hvad man får, fremfor udelukkende på, hvad man har.</p><p id="p1">Københavns Politi har fundet en kvindetorso uden ben og uden hoved i vandet ved Amager, oplyser efterforskningsleder Jens Møller. Om det er Kim Wall vides ikke.</p><p id="p2"><br /><em style="bold">Opdateres</em></p><p id="p1">HELE ØEN: Verdens mest præestigefulde pris, Nobels Fredspris, uddeles 10. december, og Amager kan faktisk få en aktie i fredsprisen, hvis nomineringskomiteen udpeger Rotary International som prisvinder.</p><p id="p2">Rotary International er nomineret med baggrund i organisationens humanitære arbejde gennem tiden, og specielt for arbejdet med ungdomsudveksling over hele verden.</p><p id="p3">Her er Danmark foregangsland, og Rotary-klubberne på Amager er bannerfører -ikke mindst Tårnby Rotary Klub, der gennem næsten 40 år har været toneangivende for ungdomsudvekslingen for hele Danmark, hvor der årligt efter ansøgning udveklses flere end 200 unge mellem 16-18 år til et års skoleophold på gymnasieniveau i lang række oversøiske lande.</p><p id="p4">Formanden for Rotary Danmarks ungdomsudveksling er Niels Oehlenschlæger fra Tårnby Rotary Klub.</p><p id="p5">Den første Rotary-klub i Danmark blev stiftet i København i 1921. Den ældste klub på Amager er Amager Rotary Klub, der blev stiftet i 1939.</p><p id="p6">Amager Bladets legendariske og mangeårige chefredaktør Gunnar Haastrup Vig var blandt stifterne og i sin lange Rotary-karriere opnåede han at blive Præsident, Guvernør, Ærespræsident og Paul Harris Fellow.</p><p id="p7">Efterfølgende er Kastrup Rotary Klub kommet til i 1954, Sønderbro i 1959, Tårnby i 1966, Dragør i 1977, Christianshavn-Slotsholmen i 1990 og Copenhagen Morning i Ørestad i 2002. Der er i dag således syv Rotary-klubber på Amager.</p><p id="p1">POLITIKERNE PLANLÆGGER IGEN AT BYGGE PÅ AMAGER FÆLLED - MØD OP OG SIG STOP!</p><p id="p2">Hvis der bygges 2500 boliger på Amager Fælled, vil mange af de fredede arter forsvinde fra København. Er det ikke tid til, at vi begynder at passe på vores danske natur?</p><p id="p3">En stor del af Amager Fælled ligger allerede begravet under Ørestaden, og der er fortsat byggeplaner om boliger, havnetunnel og campingplads på Fælleden.</p><p id="p4">Københavns naturskat bør ikke begraves i glas, stål og beton. Vores børn har krav på, at vi passer på naturen. Borgerne har brug for dette unikke grønne rekreative åndehul, hvor man i ro og fred kan koble af i en ofte travl og hektisk hverdag.</p><p id="p5">Kom og kæmp for vilde orkideer, nattergalen, fredede frøer, kridtugler og for at bevare vores adgang til fri natur midt i byen.</p><p id="p6">Lad os vise politikerne, at det IKKE er vores drøm, at Amager Fælled bygges væk!</p><p id="p7">MØD TALSTÆRKT OP: INVITER ALLE DINE VENNER!</p><p id="p8"><br /><em style="bold">HVOR OG HVORNÅR</em></p><p id="p9">Kl. 18.00 - Vi tager hinanden i hånden og slår ring om rådhuset og Borgerrepræsentationen, som holder møde på rådhuset samme aften, og danner FOLKERING 3.</p><p id="p10">Kl. 18.15 - Musik og taler på Rådhuspladsen:</p><p id="p11"><br /><em style="bold">Per Vers (rapper)</em></p><p id="p12"><br /><em style="bold">Tobias Trier (sanger)</em></p><p id="p13">Maria Reumert Gjerding (Danmarks Naturfredningsforening)</p><p id="p14"><br /><em style="bold">Anders Morgenthaler (skolestifter, tegner)</em></p><p id="p15"><br /><em style="bold">Nikolaj Kirk (kok og Årets Københavner 2018)</em></p><p id="p16">Josefine Klougart (forfatter) og mange flere.</p><p id="p17"><br /><em style="bold">Kl. 21.00 - Tak for i dag</em></p><p id="p18"><br /><em style="bold">TIDLIGERE PÅ DAGEN: MARCH FOR NATUREN</em></p><p id="p19">Kl. 16.30 - Klargørelse af ARTERNES OPTOG, en sjov og farverig naturmarch med heste, cykelvogne og bannere fra Amager Fælled mod Rådhuspladsen. Uddeling af skilte, bannere og ansigtsmaling for de små.</p><p id="p20">Her har du mulighed for at klæde dig ud som en af Amager Fælleds sjældne og særlige arter og på den måde være både naturens krop og stemme. Medbring gerne selv kreative påhit.</p><p id="p21">Kl. 17.00 - Starter Arternes Optog fra Amager Fælled mod Rådhuspladsen</p><p id="p22">Du kan tilmelde dig og læse mere om ARTERNES OPTOG:</p><p id="p23">https://www.facebook.com/events/251985988731334/</p><p id="p1">KOLONIHAVER: Kære Kommunalpolitikere.</p><p id="p2">Vi vil gerne fortælle jer at:  Kolonihaveselskabet Amager blev oprettet i 1891 af en af Thisteds kendte skikkelser, Pastor Sonne.</p><p id="p3"> Gennem de 125 år Amager har eksisteret, har mange tusinde mennesker haft glæde af at dyrke grøntsager og blomster her. Mange af haverne er gået i arv i flere generationer.</p><p id="p4"> Det er et fristed og en oase for mennesker der ikke har råd til villa eller sommerhus.</p><p id="p5">En mulighed for at skabe et lille område med personligt præg og være delvist selvforsynet med grøntsager og blomster.</p><p id="p6"> I et samfund med stor stress og jag, er der brug for kolonihaver.</p><p id="p7"> Amager er et vigtigt trivselsgrundlag for kolonihaveejerne, deres familier og netværk.</p><p id="p8"> Amager er en gruppering af børnefamilier, pensionister (unge som gamle) og nye borgere i Danmark.</p><p id="p9"> Fællesskab, at hjælpe hinanden og komme hinanden ved, er et kendetegn for kolonihaver.</p><p id="p10"> Amager er et naturområde med ro og idyl. Fuglesang og vindens susen høres tydeligt.</p><p id="p11"> Amagers beliggenhed tæt på bymidten er også en glæde for mange af Thisteds borgere, som nyder at gå tur gennem området. Især i weekenderne ses familier på gennemvandring, hvilket glæder koloni-folket.</p><p id="p12"> Sundhedsvæsnet har bevist, at mennesker der er sygdomsramte, kan forbedre helbredet ved at være aktive med havearbejde. Således kan havearbejdet også forebygge sygdomme.</p><p id="p13"> Amager kolonihaveselskab manglede tidligere en visionær bestyrelse da Coop (Brugsen) afhændede jordloddet.</p><p id="p14">Det er der nu rettet op på med en handlekraftig og fremadrettet udvikling, bl. a. ved indmeldelse i kolonihaveforbundet.</p><p id="p15">Ønsket er at få status som en af Danmarks varige/ bevaringsværdige haveforeninger, fx ved at blive selvejende af den jordlod, som Pastor Sonne oprettede i 1891 til havebrug for fattige borgere i Thisted.</p><p id="p1">HELE ØEN: Amager-Øbro Taxi erklærer krig mod en række andre københavnske taxiselskaber. Ifølge Amager Øbro-Taxi har selskaberne Taxa 4x35, Dantaxi og Taxinord 4x48 valgt at trække sig fra en fælles aftale om app'en. Det betyder, at kunder med taxiboner ikke længere kan benytte hvilken som helst taxi, men kun det specifikke selskab, som bonen er udstedt til.</p><p id="p2">» Vi er meget ærgerlige over situationen, som er til gene for både kunder og chauffører. Vi en oplever en meget stor kundeopbakning til Drivr-systemet, der er et stort skridt ind i fremtiden.</p><p id="p3">Desværre ønsker vores konkurrenter med vold og magt at holde fast ved forældede systemer, fordi de godt kan se, Amager-Øbro Taxi ellers alene vil fremstå som et bedre tilbud til kunderne. Men det er bagstræberisk og ufint, « siger Amager-Øbro Taxis direktør, Thomas RB Petersen, i en pressemeddelelse.</p><p id="p4">Amager-Øbro Taxi har indgivet en klage over de tre andre taxaselskaber til Konkurrencerådet.</p><p id="p5">Årsagen er, at Amager-Øbro Taxi konkurrenter ønsker at stikke en kæp i hjulet på selskabets kundevenlige system Drivr, som vil lette storkundernes bestilling af taxier og administration af taxiforbruget.</p><p id="p6">På den baggrund har Taxa 4x35, Dantaxi og Taxinord (4x48) valgt at opsige den samarbejdsaftale (den såkaldte » Clearings-aftale « ) , som indtil mandag i sidste uge har betydet, at alle selskabers kunder uproblematisk kan benytte hinandens taxiboner i alle københavnske taxier. En chauffør i Amager-Øbro Taxi kan derfor ikke længere få refunderet en taxibon fra et konkurrerende selskab og må derfor bede kunderne om at betale kontant eller med kreditkort.</p><p id="p7">Amager Øbro-Taxis direktør håber, at » krigen « bliver kortvarig og at de tre store selskaber i branchen, som i denne sag har fundet sammen i kampen mod teknologiske fremskridt og i et forsvar for det gammeldags, » hurtigt vil stoppe den adfærd, der har til formål at spænde ben for kundeforbedringer og en sund konkurrence blandt taxi-selskaber i København « . » Vi har en berettiget forventning om at vinde sagen. Og vi arbejder hårdt på, at vi ikke mindst for kundernes skyld kan komme ud af denne krig og tilbage til normale tilstande hurtigst muligt. Taxa 4x45, Dantaxi og Taxinord optræder uværdigt i denne sag. Og det vil vi gøre alt for at få kommunikeret til de vognmænd og chauffører i de andre selskaber, der ellers må lægge øre til usandheder, « understreger Thomas RB Petersen.</p><p id="p8">Desværre ønsker vores konkurrenter med vold og magt at holde fast ved forældede systemer, fordi de godt kan se, Amager Øbro-Taxi ellers vil fremstå som et bedre tilbud til kunderne.</p><p id="p9">THOMAS RB PETERSEN, direktør i Amager Øbro-Taxi.</p><p id="p10">Amager Øbro-Taxi klager til Konkurrencerådet over, at Taxa 4 x35, Dantaxi og Taxinord 4 x 48 trækker sig fra en fælles aftale om app'en Drivr.</p><p id="p11">Kunder med taxiboner kan ikke længere benttte hvilken som helst taxi, men kun det specifikke selskab, som bonen er udstedt til.</p><p id="p1">Der er noget specielt ved Amager.</p><p id="p2">Mange af dem, som bor her, får et livslangt forhold til øen, der er København -og så alligevel ikke. Vi sætter fokus på den der ' Amager-feeling' ved at stille nogle af øens folk spørgsmål om deres forhold til Amager: ' Mit Amager'. Denne uges amagerkaner er skolelederen fra Amager Fælled Skole Torben Bo Højman Jensen -inkarneret amagerkaner på 49 år.</p><p id="p3"><br /><em style="bold">Hvor længe har du boet på Amager?</em></p><p id="p4">»Jeg er født og opvokset på Amager i Kastrup.</p><p id="p5">Jeg har boet på øen hele mit liv, med undtagelse af et enkelt år i mine unge studieår, hvor jeg boede på Blågårds Plads på Nørrebro. Nørrebro og Blågårds Plads var ikke så smart og in dengang, men det var ikke derfor, jeg hurtigt flyttede ' hjem igen'.</p><p id="p6">Jeg savnede øen, vennerne og der er her mit liv er. Og ikke mindst vandet, selv om søerne var lige i baghaven, men det er ikke rigtig vand. Jeg har også boet en ganske kort periode i Urbanplanen og kan på alle måder genkende billeder og historier fra Mortens Papes fortællinger i hans roman ' Planen'. De seneste 25 år har jeg boede i Sundby Øst tæt på Amager Strandpark.«.</p><p id="p7"><br /><em style="bold">Hvorfor bor du på Amager?</em></p><p id="p8">»Amager har sin egen sjæl og DNA. Her er en mangfoldighed og stor diversitet. Her er ingen fine fornemmelser, og der er plads til alle. Øen er levende og rå og med en blanding af hovedstad og landsby. Ja, den ligner på mange måder Berlin. Den er både smuk og grim.</p><p id="p9">Skoledistriktet, som hører til Amager Fælled Skole, hvor jeg er skoleleder, er faktisk en ' mini-kopi' af hele Amager. Her er der en stor forskellighed, men samtidig et stort fællesskab. Her er Sundholm som nabo, de gamle toværelses arbejderboliger, nyistandsatte ejerlejligheder, socialt boligbyggeri og de store nybyggede lejligheder med glasfacader, som skyder op i raketfart på Amager.</p><p id="p10">Det er både skolens og øens styrke: vi er ikke alle ens eller har samme grundopfattelse og opvækst. Det gør os klogere på hinanden, og det gør os mere tolerante og nysgerrige på, hvem vi selv er. Der er en stolthed, hvis man kommer fra Amager og tilhører et fællesskab og har boet her i mange år -så er man amagerkaner. Det er det samme om man er rig eller fattig, høj eller lav, fra kvarter til kvarter. Det tror jeg er usædvanligt.</p><p id="p11">Amager har også det hele inden for rækkevidde, og det er unikt. Her er både strand og vand, ro og byens puls, tæt afstand til den anden side af broerne og fælled lige om hjørnet.</p><p id="p12">Der er en ærlighed og ligefremhed.</p><p id="p13"><br /><em style="bold">Hvad er det bedste ved Amager?</em></p><p id="p14">»Øen har en særlig historie og sjæl. Her er ingen fine fornemmelser, her er plads til alle og utroligt mange muligheder.« Hvad kan du mindst lide ved Amager? »Den rivende udvikling med mere og mere byggeri, hvor der skal bygges på hvert et hjørne. Det betyder ikke, at jeg ikke ønsker udvikling og forandring, men det, som er Amagers styrke med både byens puls og mulighed for natur og åndehuller, udfordres i disse år. Her tænker jeg blandt andet på det fortsatte tættere og tættere byggeri ved Amager Strand og det mulige byggeri på Amager Fælled.</p><p id="p15">Øen forståelse og accept af hinandens forskellighed, som er Amagers styrke og DNA, udfordres også i denne udvikling.</p><p id="p16">Der er strømninger og holdninger, hvor de beboere, som har købt dyre boliger, for eksempel siger ' hvorfor skal Sundholm eller Kofods Skole skygge for min udsigt?'.</p><p id="p17">Det er trist, at dem som før kaldte Amager for ' lorteøen', nu flytter hertil og så vil lave alt om -det bekymrer mig.</p><p id="p18">Den tunge trafik og de store trafikproblemer er derudover det, som jeg mindst kan lide. At Christianshavn og Kongens Nytorv er den vigtigste trafikåre for at borgerne fra Amager i bil kan komme sydfra til nord fra København er et kæmpe problem. Så udvidelse af det offentlige og private trafiknet er nødvendigt med en ø med 200.000 mennesker.</p><p id="p19">Er der et sted, du altid vender tilbage til? »Badebroen Sneglen på Amager Strand.</p><p id="p20">Jeg er morgenbader, men kan ikke kalde mig vinterbader, da jeg ikke morgenbader i vinterkvartalet. Det skyldes primært, at det er for mørkt og koldt, og at der ikke er omklædningsmuligheder. Ellers bader jeg flere gange ugentligt, og jeg elsker morgenstunderne og de skiftende årstider med dens skiftende lys og havets forunderlighed.</p><p id="p21">En dukkert uden eller efter en løbetur ved vandet er balsam for kroppen og giver ro for sindet inden en hektisk, men dejlig dag blandt gode medarbejder og mere end 850 dejlige og skønne børn på skolen.</p><p id="p22">Hvor går du hen når du går ud at spise? »Der er to steder, hvor der er et ' link' til vand, og hvor jeg vender tilbage mange gange. Det ene sted er Kystens Perle i den gamle Bryggergård ved den Blå Planet. Det gamle værtshus med sand på gulvet og billard er blevet et skønt spisested og café nu, ikke mindst om foråret og sommeren, hvor man kan sidde i gården. Desværre har flere og flere fundet frem til stedet, ikke mindst efter den Blå Planet er åbnet, så der kan være meget travlt og mange mennesker nogle gange.</p><p id="p23">Jeg har faktisk gået med morgenaviser som 15-årig, hvor en del af min rute var i Bryggergården og Kystens Perle. Dengang var det en mørk og uskøn industrihavn, og jeg husker at jeg engang blev overfaldet og ' anholdt', da jeg ville putte morgenavisen i postkassen, da nogle beboere troede, jeg var indbrudstyv.</p><p id="p24">Det andet sted er Café Espersen i Dragør i den gamle Færgeterminal, hvor færgen i sin tid sejlede til Limhamn. At sidde i den gamle terminal med en søndagsfrokost og se, at den tidligere billetluge er blevet bar og at der er gamle foto og billeder og skibe på toiletterne er sjovt, når jeg tænker tilbage på min barndom og ungdom, da jeg ventede på færgen og den årlige tur til Sverige ved juletid.«.</p><p id="p25">" Der er strømninger og holdninger, hvor de beboere, som har købt dyre boliger, for eksempel siger ' hvorfor skal Sundholm eller Kofods Skole skygge for min udsigt?'.</p><p id="p26">Det er trist, at dem som før kaldte Amager for ' lorteøen', nu flytter hertil og så vil lave alt om -det bekymrer mig.</p><p id="p27">Torben Bo Højman Jensen.</p><p id="p1">Da Amager Bryhus blev etableret i 2007 som et lille hobbyprojekt på Fuglebækvej, der skulle brygge og forsyne Amager med god øl, havde de to gymnasiekammerater Morten Valentin Lundsbak og Jacob Storm ingen idé om, at bryggeriet ville blive en global succes.</p><p id="p2">En af de første stærke øl, som bryggeriet leverede under navnet Hr. Frederiksen, endte på en international liste over ' Verdens 50 bedste øl'.</p><p id="p3">Siden kom ordrerne flyvende ind fra næsten 30 lande, og det lille bryggeri navigerede på den baggrund sikkert gennem finanskrisen og udvidede produktionen fra 90.000 liter øl om året i 2011 til 400.000 liter øl i dag. Og produktionen stiger stadig.</p><p id="p4">Derfor blev lokalerne på Fuglebækvej for små, og i 2017 flyttede Amager Bryghus til erhvervsområdet Kirstinehøj. De nye lokaler er med 1.400 kvadratmeter mindre end på Fuglebækvej, men der er til gengæld 7,5 meter til loftet, så der er blevet plads til gæringstanke af en størrelse, der ikke var fysisk muligt af have stående i det gamle kælderlokale.</p><p id="p5">I første omgang er tankkapaciteten udvidet med seks 60 hl tanke, samtidig med at der er trukket kabler og køling til yderlige seks tanke.</p><p id="p6">Med de første seks tanke udvides kapaciteten fra de nuværende 400.000 til 600.000 liter, og kommer der yderligere seks tanke til, vil kapaciteten komme op på 800.000 liter.</p><p id="p7">Det betyder. at produktionen i første omgang kan køre 15 bryg om ugen, et tal der forøges til 20, hvis der kommer yderligere seks tanke ind.</p><p id="p8"><br /><em style="bold">Passion som levevej</em></p><p id="p9">Eventyret om Amager Bryghus startede, da Morten og Jacob bestemte sig for at gøre en passion for godt øl til deres levevej.</p><p id="p10">Direkte adspurgt indrømmer de to drenge, at deres tid i samme klasse på HTX forsvinder lidt i tågerne, hvorfor de også blev alvorligt udfordret, da de en dag blev tvunget ud i at skulle skrive et fællesprojekt i fysik og kemi. To fag de kun havde vage begreber om -mest fra skoleskemaet, ikke så meget fra klasseværelset.</p><p id="p11">I deres uendelige visdom og fremsynethed valgte de at skrive om gæringsprocesser i øl, og mange, mange hjemmebryg senere, var de så parate til ligefrem at åbne bryghuset for nu 11 år siden.</p><p id="p12">Til deres egen -og kundernes -overraskelse lykkedes det dem at brygge øl så velsmagende, at det rent faktisk kunne sælges -fra Sundby til Sydney. I december 2011 blev det første bryganlæg dømt for småt, et nyt blev indkøbt og sammen med ansættelsen af den assisterende brygger René Hulgreen førte det til mere end en fordobling af produktionen.</p><p id="p13">I dag er Amager Bryghus en strømlinet og professionelt drevet virksomhed, hvis yderligere ekspansion og fremdriftligger defineret i en målrettet plan, hvor begrebet ' kaosledelse' er den faktiske og særdeles effektive ledestjerne. Men det markedsmæssige tigerspring kom for alvor, da humor, ironi og sarkasme blev afskaffet i den faglige, interne dialog.</p><p id="p14"><br /><em style="bold">De lokale øl</em></p><p id="p15">Trods salget til eksportmarkederne har Morten og Jacob ikke glemt de lokale rødder. For flere steder på øen kan man købe øl med de ikoniske Amagernavne-og mærkater fra bryghuset, som f. eks.</p><p id="p16">' Amager Fælled', ' Bryggens Blond', ' Christianshavn Pale Ale'. ' Dragør Brown' og ' Sundby Stout'.</p><p id="p17">Om øllen ' Amager Fælled' hedder det i salgsmaterialet: ' Golden Ale, 4,5 pct. Lys og mild med et strejf af honning og hyldeblomst'. Og de lægger ikke skjul på, at de føler sig velsignet med Amager Fælled som et skønt stykke natur og er meget malende i beskrivelsen af øllen: »Amager Fælled har en fortid som både henrettelsesplads og terræn for afprøvning af militærvåben, men i dag støder du næppe på noget mere kontroversielt end motionister, fuglekiggere, små purke i korte bukser og så måske en håndfuld borgere, der dyrker nøgenheden og lidt til! Og når du besøger dette rustikke paradis, så gør det gerne med denne gyldne ale fra Amager Bryghus i cykel-eller metrokurven.</p><p id="p18">Med sin rene malt-og honningsødme og sine blide og blomstrede humletoner er den som skabt til at slukke tørsten herude i Amagers frie og smukke natur.«.</p><p id="p19"><br /><em style="bold">facts</em></p><p id="p20">/ Allerede i 2011 blev Amager Bryghus kåret til det bedste bryghus i Danmark af verdens førende hjemmeside for ølanmeldelser ratebeer.com. Listen er baseret på flere end 120.000 brugeres vurderinger.</p><p id="p21">På verdensplads opnåede Amager Bryghus en placering som nummer 29.</p><p id="p22">/ I 2016 blev Amager Bryghus hædret med Amager Erhvervspris, der uddeles af Amager Erhvervsråd i samarbejde med Amager Bladet.</p><p id="p1">Amager Bryghus Frog Hops To Amager (8%): Imperial Wheat Stout. Samarbejdsbryg med Hoppin' Frog Brewery.</p><p id="p2">En dag i maj 2012 fik Amager Bryghus besøg af en af USAs mest karismatiske bryggere, Fred Karm fra bryggeriet Hoppin' Frog i Akron, Ohio. Fred var på rundrejse i Europa og lagde vejen forbi for at gæstebrygge hos os. Og resultatet af denne hyggelige og givende dag i godt amerikansk selskab, finder du i denne flaske.</p><p id="p3">"Frog Hops To Amager" er en lidt sjælden type, nemlig en Imperial Wheat Stout,brygget på hele 8 forskellige malte, hvoraf de to er af hvedetypen. Og så ville det jo ikke være os, hvis ikke den var humlet kraftigt, så vi har givet øllet en solid omgang Tomahawk og Chinook. Du vil finde en kraftig og humlearomatisk øl, som måske er lidt blødere og knap så tung som andre Imperial Stouts.</p><p id="p4">Håber du må nyde resultatet af dette transatlantiske samarbejde!</p><p id="p5">Ingr.:Pale Ale Malt, Chocolate Wheat Malt, Cara Munich Malt, Cara Hell Malt, Roasted Barley, Crystal Malt, Black Malt, Wheat Malt, Tomahawk og Chinook humle samt amerikansk overgær.</p><p id="p6">Øl på vej: Amager Bryghus/Hoppin' Frog Brewery Frog Hops To Amager</p><p id="p1">I morgen, lørdag, bliver det afgjort hvilket 2. divisionshold, der følger med Thisted FC og Roskilde op i 1. division. I Sundby Idrætspark spiller Fremad Amager og Brabrand den anden af to playoff-kampe om oprykning, og inden den altafgørende kamp er Fremad Amager i førertrøjen, efter holdet onsdag vandt den første kamp i Brabrand med 1-0. Her kom gæsterne foran efter blot otte minutters spil, og det rakte til sejren.</p><p id="p1">TIRSDAG 27. OKTOBER 1992: Fremad Amager har en lidet flatterende rekord i dansk fodbold. Klubben er blevet erklæret konkurs to gange. Men nu er den gamle, hæderkronede arbejderklub igen klar til at drive betalt fodbold, såfremt klubben kommer med i forårets kvalifikationsliga om oprykning til Superligaen.</p><p id="p2">Det afslørede Fremad Amagers formand Palle Knudsen på et sponsormøde, hvor han redegjorde for klubbens aktuelle situation og fremtidsplaner.</p><p id="p3">» Vi vil gøre alt for at komme i Superligaen.</p><p id="p4">Men det kræver, at vi skriver kontrakter med spillerne, « sagde Palle Knudsen.</p><p id="p1">Naturklagenævnet har nu forkastet Københavns Kommunes forsøg på at sælge
ud af naturfredede områder med det formål at sælge en del af Københavns
eneste badestrand til højestbydende for at skabe kapital til et
strandprojekt.</p><p id="p2">Vi var mange, som havde klaget til Naturklagenævnet, og vi ventede med
ængstelse deres afgørelse, som heldigvis faldt ud til fordel for
borgernes ejendom. Amager Strand er i årevis blevet misligholdt, og vi er
mange, som ønsker en fornyet Amager Strandpark. Men Amager er ikke den
franske riviera. Den er børnefamiliernes strand, så lad os have den i
fred for jeres forkromede projekter.</p><p id="p1">MARGRETHEHOLM: Siden 4. marts 2013 har byggeriet af Amager Ressource Centers nye forbrændingsanlæg med tilhørende skibakke og klatremur, Amager Bakke, stået på. Amager Bakkes højeste punkt skyder 85 meter op - plus en skorsten på 125 meter.</p><p id="p2">Nu er ARC begyndt at energiudnytte affaldet -stadig i testfasen, men der produceres nu el og varme til hovedstaden fra Amager Bakke. Snart begynder etableringen af det rekreative område med skibakke, klatrevæg og café på toppen.</p><p id="p3">De første samarbejdspartnere er allerede fundet, hvor blandt andet Spisestedet Skank og Juicy Vafé skal stå for caféen, mens det svenske skisportssted, Vallåsen, skal hjælpe med liftsystemet.</p><p id="p4">Den forventede indvielse af hele anlægget er efteråret 2018.</p><p id="p5">I samarbejde med ARC laver fotograf Christoffer Regild en fotobog om tilblivelsen af Amager Bakke -fra første spadestik til indvielsen senere i år.</p><p id="p6">Amager Bladet bringer løbende billeder fra den kommende fotobog, som projektet skrider frem.</p><p id="p1">Amager Bakke er forbrændingsanlæg for store dele af det østlige Sjælland og et prestigeprojekt. Men anlægget har været dyrt og har i flere år været i politikeres og pressens søgelys.</p><p id="p2">Læs her mere om Amager Bakke og de problemer, det er løbet ind i.</p><p id="p3">* Amager Bakke er ejet af Amager Ressource Center, et affaldshåndteringsselskab, der er ejet af kommunerne København, Frederiksberg, Dragør, Hvidovre og Tårnby.</p><p id="p4">* Amager Bakke er tegnet af stjernearkitekten Bjarke Ingels, er 90 meter højt og vil efter planen få en skibakke på toppen. Byggeriet blev påbegyndt i 2013.</p><p id="p5">* Projektet kostede fire milliarder kroner. Men allerede før projektet stod færdigt, kom det frem, at økonomien ikke hang sammen. Allerede i 2012 havde eksperter advaret om økonomien i projektet.</p><p id="p6">* Der var slet ikke affald nok til at gøre Amager Bakke rentabelt, og projektet stod over for et tab på 1,9 milliarder kroner.</p><p id="p7">* I 2016 indgik borgmestrene bag Amager Ressource Center en aftale, der skulle redde økonomien. Den gik ud på at sende mere affald til centret. Både fra Vestforbrænding, men også ved at importere affald fra udlandet.</p><p id="p8">* I 2017 bliver direktøren for Amager Ressource Center Ulla Rötger opsagt. Det skete på grund af de økonomiske problemer og en eksplosion på anlægget.</p><p id="p9">* I starten af 2018 kommer det frem, at redningsplanen er faldet fra hinanden, da kommunerne omkring Vestforbrænding ikke vil afgive deres affald. Samtidig vil EU ikke tillade skraldeimporten.</p><p id="p10">* En ny plan er, at Amager Ressource Center nu skal stå for at opsamle skrald i København og investere i 100 skraldebiler.</p><p id="p11">* I maj fortalte kommunen.dk, at Amager Ressource Center har brudt reglerne for udbud, og at selskabet har brugt 2,4 millioner kroner på rejser og middag til ledelsen.</p><p id="p12">* I juni viser selskabets interne undersøgelse, at reglerne for udbud er brudt i over halvdelen af de undersøgte kontrakter.</p><p id="p13">Kilder: Finans.dk, Ingeniøren, ARC.dk, kommunen.dk.</p><p id="p1">Ansættelsen som cheftræner i Fremad Amager blev en kort fornøjelse for Jan Michaelsen.</p><p id="p2">Den tidligere landsholdsspiller stopper med øjeblikkelig virkning i 1. divisionsklubben efter blot fire måneder og 15 ligakampe.</p><p id="p3">På trods af sejren i forrige weekend over FC Helsingør, så er Jan Michaelsen ikke træner hos Fremad Amager mere. Det kan være en farlig fornøjelse at vinde over FC Helsingør, for i sidste sæson i Superligaen, var det Glen Riddersholm, der blev fyret i AGF lige efter en storsejr i Helsingør.</p><p id="p4">-Det har været en stor og lærerig oplevelse at være en del af dette spændende projekt, men det har gennem et stykke tid stået klart for mig, at det ikke var det rigtige match, siger Jan Michaelsen til klubbens hjemmeside.</p><p id="p5">Efter en sløj start på sæsonen er Fremad Amager ellers ubesejret i de seneste fem kampe og vandt senest 2-1 på udebane over FC Fredericia.</p><p id="p6">Klubbens administrerende direktør, Michael Jahn, kalder situationen ærgerlig.</p><p id="p7">-Jan er jo kommet til Fremad Amager i en tid, hvor en masse ting har skullet finde sin plads, og han har haft en svær og vigtig rolle med at opnå så gode resultater som muligt, mens vi har bygget på organisationen.</p><p id="p8">-Det har vist sig, at Jan og Fremad Amager ikke er den rigtige løsning på den lange bane. Det er selvfølgelig en ærgerlig situation, lyder det fra direktøren.</p><p id="p9">Han regner med, at Fremad Amager »snarest« kan offentliggøre navnet på Michaelsens afløser.</p><p id="p10">/Ritzau/</p><p id="p1">HELE ØEN: Altankasser og krukker med roser, pelargonier, krydderurter, bord og bænk, kunstgræs og kulørte lamper eller lanterner og en lille lavendelmark? Mulighederne er mange, når sommeren er over lejlighedens ekstra rum.</p><p id="p2">Derfor har Planteklubben, som holder til i Bibliotekshuset på Rodosvej, udskrevet en sommerkonkurrence: ' Vis os din altan!'.</p><p id="p3">» I Planteklubben på Amager ved vi, at der i vores område er mange grønne, hyggelige, bæredygtige, giftfri, spiselige og smukke altaner. Er din altan en af dem, så tag et foto eller lav en tegning og en beskrivelse af altanen, « siger Anita Gran Jensen fra Planteklubben på Amager.</p><p id="p4">Sommeren igennem vil Amager Bladet vise nogle af buddene, og en dommerkomité af kyndige altan-entusiaster vil vurdere de indsendte forslag og udvælge de nominerede til finalen, inden Amagers fineste altan kåres 1. september. Vinderen vil modtage en præmie, der har med planter at gøre.</p><p id="p5">De nominerede altaner vil blive præsenteret 18. august, når Kvarterhuset holder markedsdag.</p><p id="p6">Tag et billede eller lav en tegning af din altan og send en begrundelse for, hvorfor netop dén er Amagers fineste. Send det sammen med dine kontaktoplysninger til jape@amagerbladet.</p><p id="p7">dk -eller aflevér det i en lukket kuvert mærket ' Vis os din altan' på Bibliotekshuset, Rodosvej 4 -så deltager du i konkurrencen.</p><p id="p8">Planteklubben Amagers aktiviteter er inden for alt, der har med levende planter at gøre - fra blomsterbinding til dyrkningsmetoder, sneglebekæmpelse, besøg i private haver, indsamling af spiselige urter, svampe og lignende.</p><p id="p9">Har du lyst til at være med i klubben, så kig forbi Bibliotekshuset, Rodosvej . , eller se Facebook: ' Bibliotekshuset'.</p><p id="p1">Af</p><p id="p2">Vinder Svendborg Rabbits, står der 4-2 i kampe - og fynboerne vil være i finalen. Taber Rabbits, venter et nervepirrende sidste opgør i Svendborg mandag aften - med en eventuel første finalekamp i Århus mod Bakken Bears allerede om torsdagen.</p><p id="p3">- Jeg tør slet ikke rigtig tale finale lige nu, men det er klart, at hvis vi skal i finalen, vil det være optimalt at afgøre tingene i aften. Så kan spillerne få en uge til at lade op til første finaleopgør, og trænerteamet får god tid til et nyt set up mod Bakken, siger Niels Jørgen Jensen, formand for Svendborg Rabbits.</p><p id="p4">Bakken Bears kom ubesværet i finalen ved at slå Hørsholm 79ers med 4-0.</p><p id="p5"><br /><em style="bold">Kaniner i bur</em></p><p id="p6">Selv om Amager kæmper forbilledligt, så kan det ikke skjules, at holdet har en smallere trup end Svendborg Rabbits. Fraværet af den skadede Joe Smith var meget synligt i mandagens kamp i Svendborg, som kaninerne vandt 82-72. Spillerne hos BK Amager virkede noget slidte.</p><p id="p7">Men på Amager er optimismen tilsyneladende i top. På klubbens hjemmeside slås det således fast, at BK Amager i aften er ivrig efter at vise, "at på Amager, dér er kaniner altså noget, man holder i bur".</p><p id="p8"><br /><em style="bold">20 BK Amager-Svendborg DK4</em></p><p><a target="_blank" href="http://woview.infomedia.dk/?url=http://www.fyens.dk/article/968461:Sport--Finaleplads-og-optimal-forberedelse&amp;OpointData=78d839d3561352c35cf5b598ca5aee53JmlkX3NpdGU9NDQ1JmlkX2FydGljbGU9NTY4NDU4JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Fyensstiftstidende.dk</a></p><p id="p1">Amager Bryghus har det seneste år lavet otte forskellige øl sammen med amerikanske bryggerier, og lørdag den 1. juli bliver de mange ' samarbejdsbryg' frigivet.</p><p id="p2">Det sker på bryggeriets årlige Amarikanerdag, som bryggeriet også kalder " The Amager Bryghus Summer Party 2017".</p><p id="p3">Øllet får følgeskab af pølser, østers, irsk whiskey, amerikansk rockabillymusik og gæstebesøg af de lokale Harleyog amerikanerbilerklubber.</p><p id="p4">Det koster en 20er pr. øl og der festes til præcis kl. 17, hvor hanerne lukkes. For det er jo ikke Distortion, som bryggeriet skriver i invitationen: " Har du været her før, så ved du, at Amarikanerdag på Amager Bryghus er en afslappet dag, hvor det handler om hygge og om at komme hinanden ved. Som ældre Tårnbyborgere sikkert husker, lå der i starten af 70' erne et hippiekollektiv, hvor bryghuset ligger i dag. Enkelte hampplanter findes stadig i de nærmeste buskadser. Så tag gerne et tæppe med og chill på plænen børn er velkomne. Hunde ligeså.</p><p id="p5">Men ved slanger og varaner går grænsen," lyder det.</p><p id="p6">Amager Bryghus ligger på Egensevej 25 i Kastrup.</p><p id="p1">KRAFTVÆRKSVEJ: Første del af skibakken, et 40 meter langt, 10 meter højt og 90 tons tungt stålspær, blev i onsdags løftet på plads hos Amager Ressourcecenter. Stålspæret udgør fundamentet til skibakken på centrets nye energianlæg, Amager Bakke, tegnet af tegnestuen BIG. For at udføre løftet var det nødvendigt med to kæmpekraner med hhv. 600 og 300 ton kapacitet. Stålspæret har samme hældning, som nederste del af skibakken får. / haj. </p><p id="p1">HELE ØEN: Amager Bladet vil gerne finde og kåre Amagers sødeste kæledyr. Og hvem andre end ejeren er bedst til at vurdere, om hans eller hendes hund, kat, marsvin eller kanin er sødest af alle.</p><p id="p2">I Amager Bladets udgave tirsdag 27. januar bringer vi et mini-tema om kæledyr, og i den forbindelse vil vi kåre vinderen af Amagers sødeste kæledyr.</p><p id="p3">Der er forskellige definitioner på, hvad der er et kæledyr. Men de mest normale kæledyr er hund og kat. Dog anses andre dyr, f. eks. gnavere, også for at være kæledyr.</p><p id="p4">Så er der betegnelserne hobbydyr og selskabsdyr, som man ikke kan være sociale sammen med, f. eks. i form af krybdyr og fisk. Nu om dage er det ikke usædvanligt at holde mere eksotiske former af pattedyr, og disse går som regel også ind under betegnelsen hobbydyr, da de kræver store udendørsanlæg, og det er ikke dyr man aktivt bruger tid sammen med, men mere dyr man observerer.</p><p id="p5">Her kan arter som næsebjørn, vaskebjørn og domesticerede arter af ræve nævnes.</p><p id="p6">Danskerne brugte i 2012 mere end 3,5 milliarder krroner på kæledyr, foder og tilbehør, og en statistik viser, at hver husstand med et kæledyr bruger i gennemsnit 6.000 kroner på kæledyret.</p><p id="p7"><br /><em style="bold"> SEND ET BILLEDE</em></p><p id="p8">Send et billede af dit kæledyr til Amager Bladets redaktionsmail: red@amagerbladet. dk .</p><p id="p9"><br /><em style="bold">MOTIVERING</em></p><p id="p10">Skriv en kort beskrivelse om, hvorfor dit kæledyr titlen som » Amagers bedste kæledyr «.</p><p id="p11"><br /><em style="bold">DATA</em></p><p id="p12">Skriv navn og arten på kæledyret. Skriv dit eget navn, adresse og telefonnummer.</p><p id="p13"><br /><em style="bold">SIDSTE FRIST</em></p><p id="p14">Det er sidste frist for at deltage i konkurrencen fredag 17. januar klokken 16.00.</p><p id="p15"><br /><em style="bold"> KÅRINGEN</em></p><p id="p16">Vinderen bliver kåret og offentliggjort i Amager Bladets tema om kæledyr tirsdag 27. januar.</p><p id="p17"><br /><em style="bold"> PRÆMIEN</em></p><p id="p18">Førstepræmien er et gavekort til en værdi ' a 500 kroner til en udvalgt dyrebutik på Amager.</p><p id="p1">KBU Turnering fastslår, at der er tale om to adskilte juridiske problemstillinger, som sker næsten samtidigt, men hvor konsekvenserne skal behandles hver for sig, og i den rigtige rækkefølge:</p><p id="p2">FC Amagers konkurs, der indtræder i starten af april, og hvor DBU's regler præcist angiver, hvordan turneringerne spilles færdig, og hvor de hold, der er ramt af konkursen skal spillemæssigt indplaceres efter turneringens afslutning.</p><p id="p3">Ophør af overbygningsaftalen om FC Amager, der først sker med virkning fra 1. juli 2009, og hvor det er klubberne selv, der hat truffet aftale om at ophæve samarbejdet, hvilket kun kan ske ved udløbet af en turnering. FC Amager er således at betragte som en overbygning ("én klub") igennem konkursforløbet og frem til 1. juli.</p><p id="p4"><br /><em style="bold">1. Konsekvenser af FC Amagers konkurs</em></p><p id="p5">Konsekvenserne er følgende:</p><p id="p6">FC Amager trækkes ud af 1. division fra konkursdekretets afsigelse, de resterende kampe resultatføres som 0-3, og FCA ender på en nedrykningsplads (DBU's love § 28.4)</p><p id="p7">FC Amager nedrykkes og deltager fra sommeren 2009 i KBU's Herre-KS række (to trin ned fra 2. division, jf. DBU's love §28.4)</p><p id="p8">Kastrups hold i Herre-DS spiller færdig i turneringen (besluttet af DBU's bestyrelse, jf. DBU's love §28.7), men rykkes som 2. hold i forhold til FC Amager også ud af Herre-DS, og ned i KBU's Serie 1 pulje 3 (som 2. hold til FC Amager i KS, da KBU ikke tillader to hold fra samme klub i KS)</p><p id="p9">Fremad A.'s hold i Herre-KS spiller færdig i turneringen og rykkes som 2. hold i forhold til FC Amager ned i KBU's Serie 1 pulje 3 (da KBU ikke tillader to hold fra samme klub i KS)</p><p id="p10">Dragørs hold i Serie 1 pulje 3 kan ikke rykke op (som 2. hold til FC Amager i KS, da KBU ikke tillader to hold fra samme klub i KS).</p><p id="p11">Kastrups hold i Serie 1 pulje 3 rykker ned i Serie 2 (som 3. hold til FC Amager i KS, da KBU ikke tillader to hold fra samme klub i Serie 1 pulje 3).</p><p id="p12">KFB's hold i Serie 2 Pulje 6 berøres ikke at konkursen, og kan fortsat rykke op i Serie 1 Pulje 3 (som 2. hold til FC Amager i KS)</p><p id="p13">Ovenstående redegør alene for konsekvenserne af konkursen i FC Amager, hvordan turneringerne spilles færdig, og hvordan indplaceringen skal ske til turneringen 2009/10, idet overbygningen FC Amager fortsat eksisterer.</p><p id="p14">2. Konsekvenser af ophør af overbygningsaftalen</p><p id="p15">Klubberne bag FC Amager har efterfølgende besluttet at ophæve overbygningsaftalen FC Amager med virkning fra 1. juli 2009, dvs. med virkning fra den kommende turnering og dermed sker der en række efterfølgende ændringer i de indplaceringer, som fremgår ovenfor. Ændringerne er alene relateret til ophør af aftalen, og kan ikke træde i stedet for - eller ophæve - konsekvenserne som følge af konkursen.</p><p id="p16">For de hold, der rammes af konkursen, jf. ovenstående, er de efterfølgende konsekvenser af ophøret af overbygningsaftalen følgende:</p><p id="p17">FC Amager holdet Herre-KS bliver 1. hold for Fremad Amager</p><p id="p18">Kastrups hold, der nu spiller i Herre-DS og som rykkes ned i Serie 1 Pulje 3 pga. konkursen, bliver fremover 1. hold for Kastrup og rykker over i Serie 1 pulje 2.</p><p id="p19">Fremad A.'s nuværende hold i Herre-KS der rykkes ned i KBU's Serie 1 pulje 3, fortsætter her som Fremad A.'s 2. hold.</p><p id="p20">Dragørs hold i Serie 1 pulje 3 rykkes over i Serie 1 pulje 2 som 1. hold for Dragør (rykkes i Serie 2 pulje 4, hvis det i foråret 2009 rykker ned fra Serie 1 pulje 3).</p><p id="p21">Kastrups hold i Serie 1 pulje 3 forbliver nedrykket i Serie 2 pulje 5/6 som Kastrups 2. hold.</p><p id="p22">KFB's hold i Serie 2 Pulje 6 rykker over i Serie 2 pulje 4 som klubbens 1. hold (rykker over i Serie 1 pulje 2, hvis de i foråret 2009 kvalificerer sig til Serie 1 pulje 3)</p><p id="p23">Ovenstående får konsekvenser for alle i form af påvirkning af op- og nedrykningsreglerne, som meldes ud særskilt i løbet af indeværende uge.</p><p id="p24"><br /><em style="bold">Af: Jan Kristensen</em></p><p id="p1">I går blev serie-voldtægtsforbryder og morder 'Amagermanden' kendt skyldig i Københavns Byret. Tilnavnet er dog mest mediernes måde at give lorteøen endnu et gok i nødden, lyder det fra amagerkanerne selv. Information tog ud på den ø, der ikke dukker nakken for fornærmelser</p><p id="p2">De har lagt navn til lidt af hvert, dem ude på øen. Engang lossede københavnerne sit skrald og skidt af herude, og så lå øgenavnet ligetil. Senest er nyere tids mest opsigtsvækkende serie-voldtægtsforbryder og morder blevet opkaldt efter Danmarks tættest befolkede ø. Amagermanden blev i går formiddag kendt skyldig i to mord og seks voldtægter. Sagens brutale omfang og grusomme detaljer er igennem de 12 dage, retssagen har varet, blevet udbasuneret i de danske medier.</p><p id="p3">Så er spørgsmålet, om forbryderen havde heddet Hellerupmanden, hvis han havde været fra Nordkysten? Eller er det kun Amager, man må klistre grimme prædikater på?</p><p id="p4">Som dommen for mandens ugerninger blev læst op, lod Amagermanden, MLH, sit ansigt dække af sine knyttede hænder.</p><p id="p5">Ude på Amager trækker man på skuldrene. Manden var jo sindssyg, og sindssyge mennesker findes på alle kanter, lyder argumentet</p><p id="p6">»Men de kan kalde ham, hvad de vil, de journalister. Tilnavnet er bare en fiks journalists måde at lave en smart overskrift på,« siger Kaj Munck, der sidder klar med en karrysildemad med kapers på Boulevard Bodega. Han er efterlønner og har arbejdet som anlægsgartner i 40 år herude.</p><p id="p7">Lige nu sidder Kaj Munck over for sine to kammerater til en herrefrokost på stambaren. Herren over for blander sig i samtalen.</p><p id="p8">»Det er jo endnu mere dårlig omtale af øen, og det er da irriterende. Vi har altid skullet høre på det med kriminaliteten, og selv om Amager er et godt sted at bo, er der hele tiden noget, der holder os fast i det dårlige omdømme,« siger Kaj Munck.</p><p id="p9">Selv om Amager kan gå fri af alle anklager, og skøre mennesker handler ens, om de er fra Hellerup eller Amager, har sagen nu sat sit præg på egnen, afbryder Kaj Munck. Han har selv været aktiv i fodboldklubben, hvor<br />MLH var træner og ved, hvor chokerede egnens beboere har været.</p><p id="p10">»Det er så forfærdeligt, at ingen kan rumme det,« siger han.</p><p id="p11"><br /><em style="bold">Første drab i 1987</em></p><p id="p12">MLH, eller Amagermanden om man vil, begik sit første drab i Valby i 1987, derefter fulgte drabet på en 40-årig skolelærer i Fasanskoven på Amager i 1990. Politiet fik aldrig opklaret sagerne, indtil en voldtægt af en 17-årig pige i september 2010 gav efterforskerne nys om en ny sammenhæng. Hurtigt blev flere voldtægtssager koblet til mordene, og efter et par måneders efterforskning rejste politiet tiltale mod den 46-årige familiefar og fodboldtræner fra Amager.</p><p id="p13">Vibeke Knudsen har spist sig kvart igennem en sandwich med sin veninde på cafeen Ingolfs Kaffebar, der deler gade med det hus, hvor</p><p id="p14">MLH i 1995 groft voldtog fire kvinder. Tre af ofrene var 14 og 15 år gamle, mens den fjerde kvinde var 23 år.</p><p id="p15">Hun har boet lige i nærheden i halvandet år.</p><p id="p16">»Men jeg holder ikke mindre af Amager. Det har det hele. Her er strand og natur, og så er det tæt på byen,« siger hun, men tilføjer: »Jeg er nok holdt op med at gå alene til stranden om aftenen.«</p><p id="p17"><br /><em style="bold">Fra lorteø til opsving</em></p><p id="p18">Lorteøen blev efter 1970'erne fjernet for lort, og i 90'erne og 00'erne fik de metro, villaerne steg i pris, og som det endelige kvalitetsstempel fik amagerkanerne den store strand.</p><p id="p19">Med Miamilignende fortove til rulleskøjtende strandpiger og lyst sand at sole sig på, lignede strandkvarteret noget fra et feriekatalog.</p><p id="p20">Nu går social og sundhedshjælperen Birgitte Nielsen tur herude med sin labrador Jarle. Med osende skorstene i horisonten går betonbunkere, decemberhimmel, røg, skyer og havvand næsten i et med sine lysegrå nuancer.</p><p id="p21">»Jeg snakkede da nok lige med min søster om at passe på sig selv derude ved kolonihavekvarteret, hvor en af forbrydelserne foregik,« siger hun.</p><p id="p22">»Men der findes desværre sindssyge mennesker alle vegne, og så kunne man jo være evigt bekymret, hvis man skulle bryde sit hoved med det hele tiden.«</p><p id="p23">Det fik dog beboerne i området til at ånde lettet op, da han blev fanget og fængslet, erkender Birgitte Nielsen, der har boet på Amager næsten hele sit liv. For en kort stund flyttede hun fra Amager Fælled til Nørrebro, men vendte så tilbage.</p><p id="p24">»Det er mediernes måde at give ham et genkendeligt ansigt. Jeg er ikke vred over det, for det er lige meget. Så kalder man ham Amagermanden, og så tænker folk på Amager, når de hører om de grusomheder, han har begået. Men vi ved godt, at Amager bare er Amager - og her er fantastisk.«</p><p id="p25">Faktisk er forbryderens tilnavn ikke det, der irriterer Birgitte Nielsen mest ved Amagers omdømme. Det er forestillingen om Amager, som et sted, hvor alle er ens: storrygende, stordrikkende døgenigter med en stor flab. Amagerpiger med tatoveringer på lænden, og teenagedrenge med bagvendt kasket og grovkornet attitude.</p><p id="p26">»Hellere lade medierne koble Amager til en enkelt sindssyg mand, end at alle kvinder på øen bliver opfattet som billige Amagerpiger. Det er nu næsten værre.«</p><p id="p1">Dermed formåede ingen af de to klubber at skabe lidt luft til bunden i 1. division.</p><p id="p2">Værterne fra Lyngby tilspillede sig flere gode muligheder, men hver gang manglende skarpheden for cheftræner Mark Strudals tropper.</p><p id="p3">Umiddelbart før pausen havde Mathias Hebo bolden i mål. Det blev dog annulleret for offside.</p><p id="p4">Lyngbys manglende evne til at udnytte mulighederne betød, at gæsterne fra Amager frem til det sidste havde chancen for at rejse hjem fra udekampen med fuld gevinst. Det lykkedes dog heller ikke for amagerkanerne at få scoret.</p><p id="p5">Lyngby er nummer ni i 1. division med 16 point, mens Fremad Amager er placeret lige efter med 15 point efter 14 spillerunder. Begge hold er placeret lige over FC Helsingør og FC Roskilde under nedrykningsstregen.</p><p id="p1">København</p><p id="p2">Ledelsen i Amager Ressourcecenter, ARC, der er kendt for det store forbrændingsanlæg Amager Bakke, der har kostet milliarder, lod bevidst være med at følge udbudsregler. <br /></p><p id="p3">Det skriver netmediet kommunen.dk, der har fået indblik i en intern rapport.</p><p id="p4">Tidligere i år kunne kommunen.dk afsløre, at Amager Ressourcecenter har indkøbt for tæt ved en halv milliard kroner uden at sende ordrerne i udbud, som er foreskrevet af lovgivningen.</p><p id="p5">Det ledte til en undersøgelse, der er foretaget af advokatfirmaet Bech-Bruun og revisionsvirksomheden Deloitte. Undersøgelsen viser ifølge kommunen.dk, at der har været et "lemfældigt" forhold til reglerne om udbud.</p><p id="p6">- Både nuværende og tidligere ansatte har forklaret advokaterne, at de har været fuldt bekendte med, at ARC er underlagt udbudsreglerne. <br /></p><p id="p7">- Omvendt konkluderer Bech-Bruun og Deloitte ifølge undersøgelsen, at den øverste daglige ledelse "ikke har prioriteret overholdelse af udbudsreglerne".</p><p id="p8">- Det har ført til, at der "er opstået en kultur, som har betydet en lemfældig behandling af - og manglende respekt for - udbudsreglerne," skriver kommunen.dk om undersøgelsens konklusionen.</p><p id="p9">Kommunen.dk har tidligere afdækket, hvordan der er givet ulovlige ordrer til flere selskaber. <br /></p><p id="p10">Amager Ressourcecenter har længe været i kritisk fokus, da økonomien i og antagelserne for opførelsen af prestigebyggeriet Amager Bakke ikke har holdt stik.</p><p id="p11">Det har ført til en milliardomkostning og stor debat om, hvorvidt selskabet må importere affald fra andre lande og fra andre dele af Danmark. <br /></p><p id="p12">Senest har der også været kritik af, at Københavns Kommune, der er blandt ejerne af Amager Ressourcecenter, vil insource affaldsafhentning for at skaffe nok affald til, at forretningsplanen for Amager Ressourcecenter kan holde.</p><p id="p13">Problemerne førte i starten af året til, at selskabets direktør blev fyret.<br /></p><p id="p14"><br />/ritzau/</p><p id="p1"><br /><em style="bold">Del artiklen på</em></p><p id="p2">Det 600 m2 store skicenter er tegnet af BIG-Bjarke Ingels Group og er en del af Amager Ressource Center, Københavns nye vartegn Amager Skibakke. Det moderne skicenter ligger for bunden af skibakken, der har vundet den prestigefyldte European Steel Design Award. Skicentret byder på enkle, rå byggematerialer, men de primære er beton og ubehandlet træ, mens store glaspartier giver frit udsyn til skibakken. Skicentret er indrettet med rum til omklædning, cafe, loungeområde og skileje. Bygningen integreres om en forhøjning i forbrændingsanlæggets parkeringsplads, hvis overflade af hård asfalt vil fungere som bygningens tag og i hjørnet give indtrykket af 'rullende asfalt'. Et projekt, som rækker noget ud over, hvad man normalt vil associere med halbyggeri.</p><p id="p3">Dansk Halbyggeri har bygget skicenteret i hovedentreprise, og der er stadig håndværkere på pladsen, hvor man er i gang med cortenstål på facaden samt andre småting - en proces, der vil stå på til udgangen af december. Asfalten på parkeringspladsen, der er på størrelse med to ellevemands fodboldbaner, er blevet lagt, og Amager Skibakke er blevet indviet.</p><block><p></p></block><p id="p1">Efter blot en enkelt sæson i 2. division er Fremad Amager tilbage i den næstbedste danske fodboldrække, Viasat Divisionen. Holdet vandt lørdag med 3-0 hjemme over Brabrand i den anden play-off kamp om oprykningen. Den første kamp var endt 1-0 ligeledes til amagerkanerne, så det blev til en samlet 4-0-sejr.</p><p id="p2">Med oprykningen opfyldte den ambitiøse klub med den tidligere færøske landsholdsspiller og angriber i FC København, Todi Jónsson, i spidsen det første store mål i bestræbelserne på at opfylde drømmen om at vende permanent tilbage til toppen af dansk fodbold.</p><p id="p3">Jónsson har barslet med både nyt stadion og en mulig multiarena og fra næste sæson vil klubben ændre navn til FC Amager og være en overbygning af Fremad Amager, Dragør Boldklub, Kløvermarken FB og Kastrup Boldklub.</p><p id="p4">/ritzau/</p><p><a target="_blank" href="http://woview.infomedia.dk/?url=http://www.viborg-folkeblad.dk/apps/pbcs.dll/article%3FAID=/20080621/PCSPORT/806210337&amp;OpointData=b8ee6bd05bf9ed069cc50bd7aa1b2582JmlkX3NpdGU9NzM5MiZpZF9hcnRpY2xlPTc3MzUyJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Viborg-Folkeblad.dk</a></p><p id="p1">Manden lå ifølge politiet såret på jorden. Ifølge chokerede vidner til skyderiet blødte han.</p><p id="p2">Skyderiet kommer efter et år med skudvekslinger mellem rivaliserende kriminelle grupper, som ind imellem har ramt tilfældige ofre uden tilknytning til det voldelige opgør om de kriminelle markeder. Det har kostet tre personer livet - senest en tilfældig 20-årig gæst på Cafe Våren på Amager.</p><p id="p3">/ritzau/</p><p id="p1">LÆSERBREVE: Du kan deltage i debatten med læserbreve eller kronikker. Læserbreve skal være Amager Bladet i hænde senest fredag klokken 12.00. Vi optager kun læserbreve, der er forsynet med navn og adresse. Endvidere forbeholder redaktionen sig ret til at forkorte og redigere i alle læserbreve. Kronikker vil blive publiceret efter redaktionens vejledninger. Send dit læserbrev til: redaktionen@amagerbladet. dk Du kan også vælge at skrive et debatindlæg på www.dinby.dk/ amager. </p><block><p>- Umiddelbart har jeg ikke noget i klemme. </p></block><p id="p1">ANMELDELSE: Amager Bladet har spurgt sine 1.949 læsere på Facebook om hvilket pizzeria på Amager, der laver den bedste pizza.</p><p id="p2">Mange brugere peger på pizzeriaer på og omkring Amagerbrogade.</p><p id="p3">Dorthe Jakobsen er én af mange, der har besvaret Amager Bladets bruger-analyse. Hun anbefaler Piccola Italia på Amagerbrogade 168: » Det er dem med Bomba og den gode sandwich. Og ejeren taler stadig samme sprog som han gjorde for 18 år siden. Fantastisk sted, « skriver hun. / 52.</p><p id="p1">Frygten for, at Amagers årelange og ambitiøse Riviera-drømme skal krakelere, medfører nu et forslag om at skaffe penge til Amager Strandpark ved at sætte den på folkeaktier.  For kun ved at gøre planerne til en folkesag for amagerkanerne kan det
forhindres, at projektet går i glemmebogen.
Sådan lyder det fra Københavns overborgmester, Jens Kramer Mikkelsen (S), og hans partifælle, folketingskandidat Claus Larsen-Jensen, der er international sekretær i SiD.
Drømmen om at etablere en attraktiv strandpark langs Amagers østkyst - fra Lufthavnen til Prøvestenen - har spøgt i kulissen, siden den blev fostret af en lokal græsrodsgruppe for 10 år siden.</p><p id="p2">en der er ét problem.  Den amagerkanske Riviera vil koste omkring 200 mio.
kr. Og den opgave kan Københavns Kommune ikke løfte alene, erkender Kramer Mikkelsen og Larsen-Jensen.
Derfor lægger de nu op til at sparke gang i planerne med to sideløbende initiativer.  På den ene side skal borgerne, foreningerne og erhvervslivet på Amager engageres i folkesagen Amager Strandpark - og der skal nedsættes en komité for alle dem, der har
lyst til at deltage.
»Og så foreslår vi at lave nogle folkeaktier.  Det skal være sådan, at fru Jensen skal have lov til at købe en aktie til f.eks. 200 kr. og dermed få sig en lille andel i strandparken.  For det skal ikke kun være de offentlige kasser, der skal betale.  Vi
må prøve at forene kræfterne på kryds og tværs.
Det kan også være Kastrup Lufthavn eller andre virksomheder herude, der deltager,« siger Claus Larsen-Jensen.
<br /><em style="bold">Stort ønske</em><br /> Ifølge Jens Kramer Mikkelsen er en ny strandpark højt på ønskesedlen hos Københavns Kommune.  Og han og Larsen-Jensen er enige om, at turen fra lufthavnen langs østkysten ind til byen ikke er noget at prale af i dag.
»Det er jo den eneste strand, vi har i København, men den trænger til en renovering.  Det vil også blive et løft for hele byen.  Så nu gælder det om at få løftet sagen finansielt.  Generelt har man jo oplevet Amager som bagindgangen til København - men
med Metroen, Ørestaden og broen går øen hen og bliver hovedindgang, og det vil blive helt anderledes attraktivt at bo i nærheden af stranden.  Kommunen har desuden planer om at bygge nye boliger langs strandparken,« siger Jens Kramer Mikkelsen.  Og hvis
nye trafikplaner med bl.a. en havnetunnel medfører, at en ny motorvej vil adskille strandparken fra resten af øen, er overborgmesteren ikke i tvivl:  »Så skal vejen graves ned,« fastslår han.  Når den nye regering efter valget er på plads, vil han tage
initiativ til et møde med staten for at lodde stemningen for at betale et bidrag til projektet.  Også naboer som Tårnby og Frederiksberg kommuner samt Københavns Amt kan forvente at få en invitation.
Samtidig vil de to lægge en plan for, hvordan en strandpark-komité kan blive nedsat.  »Staten bør også pumpe penge i. Men samtidig skal vi have mobiliseret foreningerne, erhvervslivet og befolkningen.  For hvis ikke man får skubbet til bolden, risikerer
man, at planen går i glemmebogen,« siger Claus Larsen-Jensen.</p><p> Martin Jensen scorede et brag af et mål i 1. divisionskampen mod Vejle. Fremad Amager fik dermed 1-1.<br /></p><p id="p1">Vejle var på vej mod første sejr i 2018 efter tre gange 0-0 i forårets kampe, men et langskudsmål af Fremad Amager forhindrede den plan.</p><p id="p2">I stedet endte kampen i 1. division 1-1, men Vejle kan dog glæde sig over den første scoring i år efter de tre nulløsninger.</p><p id="p3">Pointtabet betyder, at Vejle ligesom Vendsyssel har 42 point, men i kraft af en bedre målscore ligger nordjyderne på førstepladsen, der ved udgangen af sæsonen medfører direkte oprykning til Superligaen.</p><p id="p4">Vendsyssel besejrede tidligere på dagen Esbjerg 3-2 i en dramatisk kamp, der blev afgjort af et selvmål i slutminutterne.</p><p id="p5">Vejles Mads Greve scorede målet, der var Vejles første i 2018. Det gjorde han et minut før pausen, men det rakte ikke til sejr for Vejle.</p><p id="p6">Efter godt en time tog Fremad Amagers Martin Jensen nemlig chancen udefra, og med et brag af et langskud sendte han bolden op i krydset til 1-1.</p><p id="p7">Vejle pressede på, men Fremad Amager havde også chancer til at nappe alle tre point.</p><p id="p8">Der blev dog ikke scoret yderligere, og dermed er Vejle fortsat uden sejr i 2018.</p><p id="p9">Fremad Amager slås for overlevelse i den anden ende af tabellen, og her falder pointet på et tørt sted. Amagerklubben har 28 point efter 23 kampe og er ti point over nedrykningsstregen.</p><p id="p1">»Anlægget har i den seneste tid kørt rigtigt godt, og vi producerer store mængder energi med meget små emissioner - vi har ganske enkelt fået et verdensklasseanlæg,« udtaler direktør hos ARC, Jacob H. Simonsen.</p><p id="p2">Det har dog været en lang, sej proces med flere bump på vejen at komme hertil.</p><p id="p3">»Med så stor og kompleks en leverance er der fortsat nogle udskudte arbejder og udeståender, der arbejdes på, men vi ser frem til at komme ind i en periode med fokus på almindelig drift. Og vi er glade for at, vi nu er kommet så langt, at vi formelt kan overtage Vølunds leverance,« siger Jacob H. Simonsen.</p><p id="p4">Formelt går leverancen fra såkaldt prøvedrift over i en garantiperiode, der løber frem til januar 2021.</p><p id="p5">Amager Bakke har to identiske ovnlinjer og kedelanlæg, som energiudnytter op til 2×35 ton affald i timen. For hvert ton affald kan Amager Bakke producere 2,7 MWh fjernvarme og 0,8 MWh elektricitet.</p><p id="p6">I 2018 energiudnyttede Amager Bakke 443.000 ton affald og leverede el svarende til 30.000 husstandes årsforbrug og fjernvarme til 72.000 lejligheders årsforbrug.</p><p id="p1">I lørdags var det slut. To år med opture og nedture, nedrykninger og oprykninger, masser af udskiftning på trænerbænken, i spillertruppen og i ledelsen i FC Amager fik en brat afslutning, da klubben måtte erklæres konkurs.</p><p id="p2">Men sådan var det måske ikke gået, hvis direktør Todi Jonsson havde lyttet mere til klubfolkene, mener Fremad Amagers formand Erik Truelsen.</p><p id="p3">- Jeg er ikke bitter, men det er da ærgerligt, at man ikke har lyttet mere til os klubfolk. At man har villet køre det helt selv, og det er måske også noget af det, Todi fortryder i dag. Det siger han i hvert fald selv. At han kørte det så enerådigt. Det har været forkert, siger Erik Truelsen til B.T.</p><p id="p4">Direktøren i tøjfirmaet og FC Amager-sponsoren Kelme, Henrik Schiermacher, mener, at det er gået galt fordi Todi ikke har villet afgive magt.</p><p id="p1"><br /><em style="bold">Team Amager klarer frisag</em></p><p id="p2">HÅNDBOLD: Team Amager slutter af mod 2. divisions tophold, Nordsjælland Håndbold, som ikke slækker på præstationen og vinder sikkert med 32-22. Det betyder en niendeplads til Team Amagers kvinder, som dermed undgår nedrykningsfaren blot to point fra en playoff kamp.</p><p id="p3"><br /><em style="bold">Dragør overlever i elitedivisionen</em></p><p id="p4">BORDTENNIS: Dragør Bordtennis Klub udspiller Elitedivisionens nummer næstsidst, Sisu/MBK, med hele 5-0 på udebane. De ambitiøse oprykkere fra OB kan Dragørs batmænd dog ikke stille noget op: nederlaget lyder på 1-5. Dragør slutter dermed sin første sæson i eliten som nummer seks ud af Danmarks bedste otte.</p><p id="p5"><br /><em style="bold">Fodbold- rokadernes tid</em></p><p id="p6">FODBOLD: AB 70 må sige farvel til deres anfører gennem efterårssæsonen, Yusuf Öztürk, som tager til Ølstykke. Den tidligere midtbanedynamo for FCK og Fremad Amager fik altså blot et halvt år på Vestamager. B 1908 sikrer sig to nye spillere til overlevelseskampen i 2. division øst: den 27-årige angriber John van der Klein, der startede i klubben som ungdomsspiller og siden tørnede ud for Fremad Amager, Amager United og AB 70, kommer til sammen med den offensive midt Nick Nyborg - også en lokal spiller med en fortid i Fremad A, AB 70 og Amager United.</p><p id="p7"><br /><em style="bold">To mere i FC Amager</em></p><p id="p8">FODBOLD: Medlemmerne i Kløvermarkens Forenede Boldklubber og Dragør Boldklub siger ja til at træde ind i FC Amager. Dragør-formand Henrik Balck glæder sig over beslutningen: "Der var en positiv stemning, men selvfølgelig skal vi have noget ud af et samarbejde. Måske kan et af FCAs ungdomshold træne i Dragør, hvor vi jo nok har Københavns bedste baner, og på den måde kan vi holde på vores ungdomsspillere, så de ikke rejser til Langbortistan. De allerbedste vil selvfølgelig prøve kræfter med de store klubber, men FC Amager giver os mulighed for beholde langt flere i nærmiljøet og på den måde sikre en større klubfølelse.</p><p id="p9">Hvis vi skal gå ind i det her, skal vi gøre det for alvor - vi vil ikke være et nyt B 1903. Men der er virkelig perspektiv i planerne, så vi tør godt anbefale det til medlemmerne," siger Balck.</p><p id="p10">Amager FFs medlemmer forkaster til gengæld bestyrelsens forslag om at træde ind i øens kommende fodboldlokomotiv.</p><p id="p11"><br /><em style="bold">Trænerskifte hos Jets</em></p><p id="p12">ISHOCKEY: Ama'r Jets stopper samarbejdet med chef-træner Thomas Billgren på grund af den seneste tids dårlige resultater. Klubbens ambition er stadig en plads i Isligaen, og omfordelingen af opgaverne er i fuld gang. Ansvaret for træning og kampe varetages nu af holdets assisterende træner Theis Møller og holdkaptajn Fredrik Palm. Senere præsenterer klubben Olaf Eller som ny cheftræner og talentchef.</p><p id="p13"><br /><em style="bold">Fire SM-mestre</em></p><p id="p14">BOKSNING: CIK løber med fire titler ved årets Sjællandske Mesterskaber i Vordingborg: nu kan Ricard Olsens Patrick Nielsen, Michael Andersen, Osama Hadifi og Ahmed Ali kalde sig for Sjællands bedste i deres respektive rækker.</p><p id="p15"><br /><em style="bold">Tårnby genvinder DM-TITLEN</em></p><p id="p16">CURLING: Tårnby Curling Clubs Team Angelina Jensen genvinder det danske mesterskab efter finalesejr over ærkerivalerne fra Hvidovre. Sølvpigerne fra VM 2007 satser nu på nye internationale triumfer ved årets VM og EM - det helt store mål er vinter OL i Vancouver, Canada, 2010.</p><p id="p17"><br /><em style="bold">Dobbelt </em></p><p id="p18"><br /><em style="bold">U-DM triumf</em></p><p id="p19">BADMINTON: Ved U/19 DM i Roskilde stiller Kastrup-Maglebys 18-årige talent Mikkel Elbjørn Larsen op i mixeddouble med Maria Helsbøl fra Værløse og i herredouble med Anders Rasmussen fra Højbjerg. Mikkel bliver dansk ungdomsmester i begge discipliner. Måneden efter tager Elbjørn sølv i herredouble ved det stærkt besatte German Junior 2008 sammen med Mads Pedersen. Ved EM for ungdom i Holland i påsken supplerer han med guld i begge discipliner.</p><p id="p20"><br /><em style="bold">AVK-herrer klarer frisag</em></p><p id="p21">VOLLEYBALL: Amager VKs herrer vinder en vigtig udesejr på 3-2 over bundholdet Spentrup IF og sikrer dermed endnu en sæson i 1. division.</p><p id="p1">27. juni 2007 - kl. 09:00</p><p id="p2">Derfor har Østergaard sagt ja til at hjælpe sin ven - og tidligere FCK-spiller - Todi Jónsson på vej med projektet FC Amager, der primært skal udspringe af klubben Fremad Amager, som Todi Jónsson er ejer af.</p><p id="p3">- Todi har været oppe på mit kontor og spurgt om råd samt vejledning. Det får han. Vi har kendt hinanden i 15 år. Men jeg har nu ikke tænkt mig at sidde derude på Amager hele tiden, de må klare sig selv. De vil være gode kolleger, og jeg tror på projektet derude. Det ser ganske spændende ud. Der er sket meget siden 1992, hvor den store københavnerfusion ikke lykkedes, siger Flemming Østergaard til Berlingske Tidende.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=248640&amp;OpointData=e50be5b21bee8965a8691f34660ddd90JmlkX3NpdGU9NzIwJmlkX2FydGljbGU9ODk5NDEmaWRfdXNlcj0yODQwJmlkX2FwcGxpY2F0aW9uPTEwMDAwMDgmbGFuZz1kYQ==">Klik her for at åbne originalartiklen på Horsens-Folkeblad.dk</a></p><p id="p1">BILSALG Sø-og Handelsrettens skifteret har per 1. november taget Amager Billand A/ S, Englandsvej 51, under konkursbehandling på grundlag af en begæring modtaget den 24. september.</p><p id="p2">Ejeren er Saqib Mustafa.</p><p id="p3">Sidste regnskab - 2016/ 17 - endte med et underskud på 1,6 millioner kroner, ifølge cvr.dk.</p><p id="p4">Ifølge firmaets hjemmeside, som nu er offline, har Amager Billand beskæftiget op til 25 medarbejdere og specialiseret sig i at levere nyere brugte biler til såvel private som erhvervslivet - særligt mærkerne Mercedes, BMW og Audi.</p><p id="p5">" Amager Billand A/ S bevæger sig inden for en niche af sjove, spændende og eksklusive biler", lyder det videre.</p><p id="p6">Forhandleren oplyser også, at man de seneste år har investeret kraftigt i moderne værkstedsfaciliteter, såsom pladeværksted, serviceværksted, klargøringscenter, dækcenter og reservedelslager.</p><p id="p7">Ifølge både Trustpilot og firmaets egen Facebook-side er der stribevis af meget negative kundeanmeldelser.</p><p id="p8"><br /><em style="bold">Kurator og krav</em></p><p id="p9">Som kurator er udpeget advokat Boris K. Frederiksen, København.</p><p id="p10">Der er ikke berammet møde til valg af kurator eller nedsættelse af kreditorudvalg.</p><p id="p11">Begæring herom fra en fordringshaver skal fremsættes skriftligt over for Søog Handelsrettens skifteret i København inden tre uger.</p><p id="p12">Enhver, der har en fordring eller andet krav mod skyldneren, opfordres til, inden fire uger efter rettens bekendtgørelse til boets kurator, at anmelde sit krav opgjort pr. konkursdagen.</p><p id="p1">Før søndagens møde lå Amager SK og Løve-Høngs kvinder side om side i 3. division -lige i midten, hvor Løve-Høng-oprykkerne håber at holde sig på afstand af nedrykningsstregen. Men der var mere end almindelig klasseforskel i opgøret, hvor Løve-Høng var overmatchet og ganske enkelt blev udspillet på kryds og tværs.</p><p id="p2">Amager fik allerede i første halvleg skabt så stort et forspring, at anden halvleg lignede en umulig mission.</p><p id="p3">Fra stillingen 4-2 øgede værterne til 9-3, og mens Løve-Høng med lange angreb kæmpede for at spille sig gennem Amager-forsvaret, så havde hjemmeholdet ikke samme problem. Løve-Høng havde store problemer over for amagerkanerens hårde fysiske linje i forsvaret, og da gæsterne selv forsøgte at spille med musklerne, endte det med en stribe to minutters udvisninger og et par straffekast.</p><p id="p4">Løve-Høngs første overtalssituation faldt i første halvlegs sidste minut, men den formåede gæsterne at tabe med 0-1, og så kunne Amager gå til pause med føring på 16-8.</p><p id="p5">Hvis Løve-Høngs kvinder havde håb om et comeback i anden halvleg, så fik Amager manet det til jorden.</p><p id="p6">Amager scorede anden halvlegs seks første mål på fem minutter, og træner Christian Sørensen måtte højlydt fra sidelinjen true med udskiftninger, hvis ikke Løve-Høng fulgte bedre med i returløbene.</p><p id="p7"><br /><em style="bold">Splittet af kontra</em></p><p id="p8">Med stillingen 22-8 på måltavlen var der ingen tvivl om, hvor pointene ville havne, og resten af opgøret kunne Løve-Høng, håbløst bagud, lige så godt anskue som en træningskamp. Og det var, hvad gæsterne gjorde.</p><p id="p9">-Ja, vi prøvede nogle forskellige ting og fik fordelt spilletiden, fortæller Løve Høngs træner, Christian Sørensen.</p><p id="p10">Han fik med en dobbelt mandsopdækning af Amagers profiler midlertidigt bremset nedturen i anden halvleg, men han mener ikke, at set i bakspejlet kunne have hjulpet gæsterne tidligere i kampen.</p><p id="p11">-Nej. Ikke, når vi slet ikke er til stede. Vi var ikke klar og var ikke til stede, og der var ikke engang en reaktion, siger træneren, der måtte undvære playmakeren Eva Roer Nielsen.</p><p id="p12">-Hun var savnet, man kunne sagtems se, at hun ikke var med. Vi fik slet ikke spillet mod mål. Hvis vi havde spillet i samme tempo som mod HØJ, så havde vi spillet lige op med Amager, men vi blev splittet ad af deres kontra, lød det fra træneren.</p><p id="p13">Amager-træner Paw Benzon mente, at Løve-Høngs dårlige form afgjorde opgøret.</p><p id="p14">-Vi er et hold i meget bedre form. Efter et kvarter af første halvleg begyndte kunne vi se på deres ansigtsudtryk, at vi var i bedre form. Og så har vi en bredere bænk, sagde Amager-træneren.</p><p id="p15"><br /><em style="bold">KAMPEN I TAL</em></p><p id="p16">3. division, kvinder Amager SK -Løve-Høng: 36-15 (16-8) Løve-Høngs mål: Celina Sand og Trine Thomsen hver 3, Lærke Madsen, Kersti Bøgebjerg og Cille Toftgaard hver 2, Amalie Espensen, Mai Heide Pedersen og Ida Hansen hver 1.</p><p id="p1">Med tiltrædelsen af Joe Smith har både SISU og Amager fundet afløsere for deres mistede trænere. Hvilket betyder at de fleste hold i ligaen nu er klar med deres trænere til den kommende sæson.</p><p>Københavnere bør inden kommunalvalget kende partiernes holdning til byggeri, mener De Radikales gruppeformand.<br /></p><p id="p1">Københavns overborgmester, Frank Jensen (S), skal allerede inden kommunalvalget i november undersøge, om et planlagt og omstridt byggeri på Amager Fælled kan flyttes. Vælgerne skal vide, hvad partierne prioriterer højest - byggeri eller natur.</p><p id="p2">Det mener Tommy Petersen, som er De Radikales gruppeformand i Københavns Borgerrepræsentation.</p><p id="p3">- Når overborgmesteren gerne vil lave en undersøgelse af et alternativt område at bygge på, så havde jeg gerne set undersøgelsen færdig før kommunalvalget, siger Tommy Petersen.</p><p id="p4">- Vi skylder borgerne i København at være fuldt oplyste om, hvad der skal gøres ved Amager Fælled, inden de går til stemmeurnerne.</p><p id="p5">Ud over Venstre tvivler De Konservative, SF, Enhedslisten, De Radikale og Alternativet ifølge TV2 Lorry på, at placeringen er den rigtige.</p><p id="p6">Byggeriet vækker voldsomme protester. Området er fredet. Det nye alternative område, der er i kikkerten, skal ifølge lokalplanen rumme en campingplads.</p><p id="p7">I 1994 blev anvendelsen af området til byggeri besluttet. Området blev solgt for at finansiere metrobyggeriet. Det er 19 hektar eller cirka seks procent af Amager Fælled, der efter planen skal bebygges med cirka 2500 boliger.</p><p id="p8">Byggegrunden skal skaffe to milliarder kroner. Beløbet skal bruges til at udbygge metroen.</p><p id="p9">Spørgsmål: - Løber De Radikale ikke fra en 25 år gammel aftale om Amager Fælled, som fik støtte fra Danmarks Naturfredningsforening?</p><p id="p10">- For 25 år siden lagde man nogle arealer ind i et udviklingsselskab for at sætte skub i udviklingen af København. Byen har sejret sig selv ihjel. Udviklingen har været en kæmpe succes, siger Tommy Petersen.</p><p id="p11">- Men vi kan godt begynde at skrue på aftalen 25 år senere. Giver det mening, at alle arealerne udvikles? Det er der ikke noget odiøst i.</p><p id="p12">Sagen er et valg mellem "cement og det grønne i byen", mener Tommy Petersen.</p><p id="p13">/Ritzau/</p><p id="p1">- Todi har været oppe på mit kontor og spurgt om råd samt vejledning. Det får han. Vi har kendt hinanden i 15 år. Men jeg har nu ikke tænkt mig at sidde derude på Amager hele tiden, de må klare sig selv. De vil være gode kolleger, og jeg tror på projektet derude. Det ser ganske spændende ud. Der er sket meget siden 1992, hvor den store københavnerfusion ikke lykkedes, siger Flemming Østergaard til Berlingske Tidende.</p><p><a target="_blank" href="http://woview.infomedia.dk/?url=http://www.sportenkort.dk/nyhed/63395/fodbold/don+%d8-st%f8tte+til+fc+amager&amp;OpointData=c8df8d91b5b06cd640bed33214a13ef3JmlkX3NpdGU9NTY5OSZpZF9hcnRpY2xlPTE0MTA2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Sportenkort.com</a></p><p id="p1">- Et af vores mål er at få samlet alle de forskellige brugere af Amager Fælled, så vi i fællesskab kan vise, hvor stor en værdi dette naturområde har for rigtigt mange mennesker, udtaler Steffen Rasmussen på vegne af borgergruppen Amager Fælleds Venner.</p><p id="p2">Derfor har vennerne blandt andet taget initiativ til en workshop i starten af februar, hvor der skal lægges en slagplan for, hvordan den videre kamp for Fælleden skal forløbe. Allerede før workshoppen er der dog masser af idéer på bordet.</p><p id="p3">- Vi har talt om at lave en ' Amager Fælleds dag', hvor alle foreninger, klubber, skoler og daginstitutioner samles og hver især forklarer og viser deres aktiviteter på Fælleden. Som afslutning på dagen vil vi forsøge at lave en koncert med kendte kunstnere, der vil bidrage til at gøre opmærksom på sagen, forklarer Steffen Rasmussen, der håber på, at mange frivillige hænder vil melde sig under fanerne ved workshoppen: - Sådan et event kræver mange frivillige, der kan gå ind og hjælpe på de områder, hvor de hver især har mulighed for at bidrage.</p><p id="p4">Det er vigtigt, at vi får mange ideer på bordet, så vi kan gøre denne begivenhed rigtigt spændende for Københavnerne.</p><p id="p5">Ud over fælled-eventet er planen også, at der skal lægges planer for, hvordan Fælleden for alvor kan komme på dagsordenen ved kommunalvalget i november.</p><p id="p6">Ud over workshoppen står Amager Fælleds Venner også bag en demonstration mod byggeriet af Ørestad Fælled Kvarter på Amager Fælled. Demonstrationen finder sted uden for dørene til konferencen " Udviklingen i Ørestad", der er en konference, der skal give et overblik over aktuelle projekter og muligheder i Ørestad.</p><p id="p7">-AK47.</p><p id="p8"><br /><em style="bold">FAKTA:</em></p><p id="p9">Workshoppen finder sted d. 4. februar kl. 14-17 på Artillerivej 71A.</p><p id="p10">Der serveres en godbid og kaffe på workshoppen.</p><p id="p11">Alle borgere og foreninger er meget velkomne.</p><p id="p12">Tilmelding senest d. 1.februar 2017 til workshop@amagerfaelled.dk Demonstrationen mod Ørestad Fælled Kvarter på Amager Fælled finder sted d. 9. februar på Edvard Thomsens Vej 10 i Ørestad.</p><p id="p1">Forleden dag holdt der et par kæmpe store entreprenørmaskiner midt inde på Amager Fælled, blandt andre en kæmpe gravko. Der var også nogle opslag på træerne om at nu skal der laves naturforbedringer på fælleden.</p><p id="p2">Men det handler jo om forberedelserne til byggeriet af Amager Fælled Kvarter.</p><p id="p3">Alle de sjældne og fredede dyre-og plantearter som lever på Amager Fælled Kvarter -de skal flyttes, så der kan inddrages endnu et stort område af fælleden og gøres plads til mere byggeri. Det kaldes naturforbedring! Bid for bid forsvinder fælleden. Indtægterne ved salget af Amager Fælled Kvarter skal bruges til finansiering af metroen. Nu er metroen så blevet meget dyrere end beregnet og der er vist netop kommet en ny ekstraregning på syv milliarder kroner.</p><p id="p4">Derfor er det åbenbart ikke muligt at tage hensyn til at man ødelægger Fælleden som enestående naturområde. Enhedslisten har hele tiden været modstander af byggeriet Amager Fælled Kvarter, og nu er både de Radikale og SF også blevet modstandere af byggeriet.</p><p id="p5">Så mangler vi bare at nogle socialdemokrater husker deres gamle partiformands ord om » at man har et standpunkt til man tager et nyt « (J. O. Krag) Så kan vi få stoppet byggeriet. Og der er mange gode argumenter for at skifte et 20 år gammelt beton-standpunkt ud med et mere miljø-og bæredygtigt standpunkt.</p><p id="p6">Lad os i København glæde os over vi har en vild naturperle så tæt på centrum.</p><p id="p7">Lad os vise omverden og alle turisterne, at vi har rigtig forstand på rigtig naturbevaring.</p><p id="p8">Det vil være skammeligt, hvis det er Amager Fælled, der skal betale prisen for en alt for metro.</p><p id="p9">Så mangler vi bare at nogle socialdemokrater husker deres gamle partiformands ord om » at man har et standpunkt til man tager et nyt « . Så kan vi få stoppet byggeriet.</p><p id="p10">Og der er mange gode argumenter for at udskifte et 20 år gammelt betonstandpunkt.</p><p id="p1">KØBENHAVN: Svanemøllen Strand kan igen hejse det grønne flag, mens Amager Strand fortsat flager rødt.</p><p id="p2">Nye vandprøver fra Amager Strand og Svanemøllen Strand, viser, at der fortsat er en smule forhøjede bakterieforekomster ved Amager Strandpark, efter et formodet krydstogtskib tidligere på ugen tømte sin toilettank ud i Øresund nær kysten.</p><p id="p3">Derfor holder Københavns Kommune det røde flag hejst, indtil vandkvaliteten kan godkendes. Til gengæld er det grønne flag igen hejst ved Svanemøllen Strand.</p><p id="p4">Det skriver Københavns Teknik-og Miljøforvaltning.</p><p id="p5">Forvaltningen har onsdag eftermiddag modtaget resultaterne af vandprøver, som blev taget i mandags, efter at der var konstateret et forhøjet bakterieindhold i badevandet ved Amager Strand.</p><p id="p6">Analysen viser, at der fortsat er tale om en lille overskridelse af grænseværdierne i vandet ved Amager.</p><p id="p7">Indholdet af e-coli-bakterier er nu under grænseværdien, men der er fortsat en for høj forekomst af enterokokker.</p><p id="p8">Der er dog tale om en betydelig reduktion i forhold til den forrige vandprøve, og det er tegn på, at forekomsten sandsynligvis vil være forsvundet meget snart.</p><p id="p9">Lukningen af strandene mandag kom dagen efter, at København lagde badevand og veje til årets Ironman-dyst, hvor omkring 3000 mænd og kvinder deltog.</p><p id="p10">Den 3,8 kilometer lange svømmetur foregik i strandparkens lagune.</p><p id="p11">Københavns Kommune blev varskoet af Tårnby Kommune, der observerede en tyk bræmme af fækalier og toiletpapir ved en badestrand ved Kongelundsfortet.</p><p id="p12">Til alt held har bakterie-overskridelserne ifølge Embedslægeinstitutionen i København ikke været voldsomme.</p><p id="p13">-Derfor forventes det ikke, at badegæster og ironman-deltagere, som har været i vandet ved Amager Strand, er blevet påvirket af forureningen, lød vurderingen mandag i en skriftlig meddelelse fra kommunen.</p><p id="p14">/Ritzau/</p><p id="p1">Amager var på forhånd udpeget som favoritterne til at genvinde DM-bronzen i den direkte duel mod Køge. Men Køge havde vundet den første bronzekamp 3-0 på hjemmebane og stod dermed med matchbold forud for den 2. og afgørende bronzekamp på Amager tirsdag aften.</p><p id="p2">Køgegenserne lagde da også bedst fra land og sikrede sig de to første sæt komfortabelt. Men det var et komplet forvandlet Amagermandskab, der kom ud til 3. sæt.</p><p id="p3">Ført an af en særdeles velspillende Sofia Purkhus og Thit Bak vandt Amager tre sæt i træk og dermed kampen i tiebreak 3-2 (17-25, 22-25, 25-12, 25-20, 15-9).</p><p id="p4">Dermed skulle Amager og Køge ud i ét altafgørende Golden Set for at bestemme, hvem der skulle gå hjem fra Sundbyhal 2 med bronzemedaljerne om halsen.</p><p id="p5">Amager kunne trække på rutinen fra sidste sæson, hvor de også var ude i Golden Set i bronzekampen, mens Køge stod i deres første medaljekamp og dermed også første Golden Set.</p><p id="p6">Holdene fightede stærkt og sættet balancerede langt hen mod slutningen. Men Amager havde det sidste overtag og kunne på deres 2. matchbold sikre sig Golden Set-sejren med 25-21 og dermed DM-bronze for 2. år i træk.</p><p id="p7"><br /><em style="bold">BRONZEKAMPENE, DAMER</em></p><p id="p8"><br /><em style="bold">Køge vs Amager: 3-0 (30-28, 25-22, 25-19)</em></p><p id="p1">HELE ØEN: Sejladsturisme til Amager? Det er ikke længere et drømmescenarie, men virkelighed om ganske få år. Det siger manden bag ' Visit Amager', Axel Bendtsen, der er i gang med at etablere den ny turistorganisation i et samarbejde mellem øens tre kommuner.</p><p id="p2">» Det er en win-win for kommunerne at gå sammen om at tiltrække flere turister.</p><p id="p3">Turisterne kan i hvert fald ikke få øje på kommunegrænserne, når de enten sidder på Bella Sky, besøger Den Blå Planet eller oplever det autentiske miljø i Dragørs gamle by, « siger Axel Bendtsen.</p><p id="p4">Han har haft følere ud hos de tre kommuner, og Dragørs borgmester Eik Dahl Bidstrup har sendt brev til både Københavns kulturborgmester Pia Allerslev og Tårnbys borgmester Henrik Zimino om initiativet. Og tilbagemeldingen er positiv.</p><p id="p5">» Amager kan matche alle de behov, som kultur-og familieturismen går efter. Vi har naturpark, strand, kysttrækninger, attraktioner, autentisk bymiljø, moderne hoteller, restauranter og butiksliv. Amager er blevet en turistattraktion i verdensklasse, « fastslår Axel Bendtsen. / 6.</p><p id="p6"><br /><em style="bold">HER ER NOGLE AF DE STØRSTE FAMILIEOG KULTURATTRAKTIONER PÅ AMAGER</em></p><p id="p7">AMAGERMUSEET ROYAL ARENA STRANDPARKEN BELLA SKY NATURPARK AMAGER DRAGØRS GAMLE BY REFSHALEØEN CHRISTIANIA KASTRUP SØBAD HAVNEBADET RESTAURANTER KASTRUP SØBAD HAVNEBADET DR BYEN EXPERIMENTARIUM AMAGER FÆLLED DRAGØR FORT SOFIEBADET KASTRUP FORT ORLOGSMUSEET STORCENTRE ØRESTAD.</p><p id="p1">HC Containers adm. direktør Kim König glæder sig over den pludseligt opståede mulighed for at afløse City Container. "Vi er altid parat til at samle det guld op, som vores konkurrenter efterlader for snuden af os. Som en jordbunden, lokalforankret arbejderklub står Fremad Amager lige præcis for de værdier, vi gerne vil forbindes med. Samtidig er Amager uhyre interessant for os - det er et område i rivende udvikling " siger Kim König, som også sætter pris på den folkelige stemning i klubben. "VIP-lounges og halvlunken hvidvin er ikke så meget os. Vi er mere til fadøl og pølser. Vi vil gerne være en del af den unikke lokale forankring og det sammenhold, der kendetegner Fremad Amager".</p><p id="p2"><br /><em style="bold">Giver klubben arbejdsro</em></p><p id="p3">Kim König understreger, at HC Container er gået ind i samarbejdet med en flerårig sponsoraftale og med en forventning om, at Fremad Amager kan nå langt i dansk fodbold. "Vi tror på potentialet, og derfor er vi også parate til at gi' klubbens ledelse den nødvendige sikkerhed og arbejdsro."</p><p id="p4">Hos Fremad Amager glæder adm. direktør og ejer Flemming Rosenkrantz sig til det kommende samarbejde. "Det er en fantastisk aftale for os - med en fantastisk partner, der ikke går ind i denne aftale for at opnå en genvej til at tjene hurtige penge. HC Container er i det for at opnå resultater på den lange bane en sjælden ting, men det er sød musik i ørene på en klubejer." udtaler Flemming Rosenkrantz.</p><p id="p5"><br /><em style="bold">Kemien var der med det samme</em></p><p id="p6">"Normalt er det en langsommelig proces at finde en ny hovedsponsor, men i dette tilfælde tog det ikke lang tid, før begge parter kunne se, at det her var det perfekte match. 48 timer fra første kontakt til aftalen var på plads - det er hurtigt  meget hurtigt, men kemien var der med det samme, og da klubbens og virksomhedens DNA, strategi og målsætninger også passer sammen, gik det hele op i en højere enhed og en ny, fantastisk 5 årig hovedsponsoraftale var en realitet."</p><p id="p1">Sommeren i Amager Strandpark har budt på vold, hærværk, og ulovlig bålafbrænding. </p><p id="p2">Alligevel melder politiet og strandparkens ejer om en - efter omstændighederne - rolig sommer.</p><p id="p3">»Når der er så mange mennesker og adskillige arrangementer, er det klart, at der er voldssager, hærværk og små uroligheder. Men der har været et naturligt antal sager i forhold til antal strandgæster,« vurderer Thorkild Steen Jensen, politiinspektør på Station Amager.
<br /></p><p id="p4"><em style="bold">Ulovlige bål</em></p><p id="p5">Københavnerne har myldret til Strandparken i sommervarmen, og primært den yngre del af strandgæsterne har taget både aftenen og natten i brug på stranden med høj musik, dåseøl og bål.</p><p id="p6">Mange har undladt at bruge de afmærkede bålpladser og har i stedet brændt træpaller og havelåger af midt i strandsandet.</p><p id="p7">»Vi har ikke fokuseret meget på de ulovlige bålafbrændinger, da vi har haft et firma til at stå for rengøring af stranden hver morgen. De har kun kontaktet os, når der har været noget ekstraordinært,« siger Adrian Saly, informationsmedarbejder i Amager Strandpark I/S, og fortsætter:
<br /></p><p id="p8"><em style="bold">Styr på det hele</em></p><p id="p9">»Der har generelt været godt styr på det hele, hvis man ser bort fra graffiti-angreb, en enkel bilafbrænding, nogle parkeringsproblemer, lidt mere affald end forventet og de uautoriserede bål.« 
<br /></p><p id="p10"><em style="bold">Flere strandpatruljer</em></p><p id="p11">Det store rykind i sommervarmen har betydet, at politiet har flyttet patruljevogne fra Amagerbrogade til Strandparken. Og kommunens medarbejdere under det såkaldte SSP-samarbejde har gjort deres for at dæmpe gemytterne ved at opsøge potentielle uromagere frem til kl. 02.00 i weekenden.</p><p id="p12">»Jeg synes virkelig, at vi har været på forkant med de problemer, vi vidste, ville opstå,« siger politiinspektør Thorkild Steen Jensen.</p><p id="p13">Til næste sommer vil Natteravnene også patruljere i strandsandet. </p><p id="p14">De frivillige familiefædre med synlige jakker og bolsjer i lommerne holder i efteråret flere hvervemøder på Amager og regner derfor med at kunne stille et hold, hvis Strandparkens ejere ønsker det.</p><p id="p15"><br /><br /></p><p id="p16"><em style="bold">Fakta: Der har generelt været godt styr på det hele, </em></p><p id="p17">hvis man ser bort fra graffiti-angreb, en enkel bilafbrænding, nogle parkeringsproblemer, lidt mere affald end forventet og de uautoriserede bål.</p><p id="p18">Adrian Saly, informationsmedarbejder i Amager Strandpark I/S</p><p id="p19"><a href="mailto:ole.hall@jp.dk">ole.hall@jp.dk</a></p><p id="p1">Klubben har samtidig sagt farvel til anfører Mike Mortensen efter godt fire år i klubben og den målfarlige kantspiller Jabar Sharza, som har ønsket at få ophævet sin kontrakt.</p><p id="p2">Fremad Amagers 1. divisionsmandskab spiller årets første træningskamp mod BK Frem i Sundby Idrætspark på lørdag kl. 13.00.</p><p id="p1">Den tidligere landsholdsspiller stopper med øjeblikkelig virkning i 1. divisionsklubben efter blot fire måneder og 15 ligakampe.</p><p id="p2">- Det har været en stor og lærerig oplevelse at være en del af dette spændende projekt, men det har gennem et stykke tid stået klart for mig, at det ikke var det rigtige match, siger Jan Michaelsen til klubbens hjemmeside.</p><p id="p3">Efter en sløj start på sæsonen er Fremad Amager ellers ubesejret i de seneste fem kampe og vandt senest 2-1 på udebane over FC Fredericia.</p><p id="p4">Klubbens administrerende direktør, Michael Jahn, kalder situationen ærgerlig.</p><p id="p5">- Jan er jo kommet til Fremad Amager i en tid, hvor en masse ting har skullet finde sin plads, og han har haft en svær og vigtig rolle med at opnå så gode resultater som muligt, mens vi har bygget på organisationen.</p><p id="p6">- Det har vist sig, at Jan og Fremad Amager ikke er den rigtige løsning på den lange bane. Det er selvfølgelig en ærgerlig situation, lyder det fra direktøren.</p><p id="p7">Han regner med, at Fremad Amager "snarest" kan offentliggøre navnet på Michaelsens afløser.</p><p id="p1">Pengene er brugt på metro, men de er ikke tjent ind endnu. Derfor er det en beslutning af de mindre sjove, som borgerrepræsentationen i København skal tage, når de skal afgøre, hvor boliger til en værdi af 1,3 milliarder kr. skal ligge, når det nu ikke kunne blive på Strandengen på Amager Fælled.</p><p id="p2">Fire af de fem fremlagte forslag som Politiken skriver om kredser om kombinationer af byggeri to andre steder på Amager Fælled og et areal i Sydhavnen. Men et femte forslag foreslår, at byggeriet skal opføres på fem forskellige byggegrunde rundt omkring i byen. Heriblandt i Tingbjerg.</p><p id="p3">- I Tingbjerg vil byggeri af lejer- og ejerboliger underbygge regeringens strategi med at skabe mere blandede boligformer i det såkaldte 'ghetto'-område. Det vil også øge passagergrundlaget for en letbane, skriver Politiken.</p><p id="p4">De to andre steder på Amager Fælled, hvor der foreslås byggeri er i den nordlige del af Amager Fælled overfor DR Byen samt et stykke langs Vejlands Allé, hvor der allerede er udstykket til en campingplads.</p><p id="p5">Byggegrunden i Sydhavnen ligger øst for Bådehavnsgade som nabo til bydelens mange sejlklubber.</p><p id="p6">Hør mere den 17. januar i Stouby på konferencen:</p><p id="p7"><br /><em style="bold">Boligdagene 2019</em></p><p id="p8"><br /><em style="bold">Se hele programmet og tilmelding her</em></p><p id="p1">ØRESUNDSVEJ: For første gang kommer Wafande og giver alletiders familiekoncert under Amager Børnemusikfestival, som næste mandag byder velkommen til en koncert med masser af dans, sang og varme.</p><p id="p2">Wafande er coach i ' Voice junior' og støtter masser af børn i deres glæde for musikken.</p><p id="p3">Med kæmpe hits, strålende personlighed og en enestående stemme har Wafande sunget sig ind i danskernes hjerter.</p><p id="p4">På scenen er han uden tvivl en af landets bedste entertainere, der gang på gang tryllebinder publikum med hits som » Se Mig I Dag « , » Django « og » En Anden « for bare at nævne nogle få.</p><p id="p5">For at deltage i konkurrencen skriver du en mail til jape@amagerbladet.dk senest tirsdag 6. februar klokken 12.00.</p><p id="p6">Skriv » Wafande « i emnefeltet, opgiv navn, adresse og telefonnummer i dagtimerne og svar på spørgsmålet: » I hvilket tv-program kan man opleve Wafande som coach? « Vinderne får direkte besked og skal kvittere inden fredag klokken 12.00.</p><p id="p7"><br /><em style="bold">Vind billetter</em></p><p id="p8">Amager Bladet udlodder i samarbejde med Amager Kultur 5x2 billetter til koncerten.</p><p id="p9">Hvad: Familiekoncert Hvem: Wafande Hvor: Amager Bio, Øresundsvej . Hvornår: 12. februar kl16.00. Web: www.facebook.com/ wafandemusic Billetter: 130 kr. via billetto.dk.</p><p id="p1">ØRESUNDSVEJ: Da Amager Bio lukkede som biograf i 1986, opstod der en mulighed, for at få Amagers første større kulturhus.</p><p id="p2">Det nye spillested åbnede dørene 28. februar 1997, og 20 år senere er det blevet til omkring 1.400 koncerter og mange andre kulturarrangementer -der har været langt over en million gæster gennem årene.</p><p id="p3">Det var ikke nogen nem start i 1997, men efter nogle år kom der flere koncerter og mange flere gæster, og i dag har Amager Bio op til 120 egne koncerter om året -og stadig flere og flere gæster.</p><p id="p4">Det blev fejret med maner sidste tirsdag. Først var der reception med gæster fra nær og fjern, blandt andet nogle af de musikere, som har stået på scenen gennem årene, og dernæst var der jubilæumskoncert med Pernille Rosendahl -kendt fra Swan Lee, The Storm og fra XFactors dommerbord.</p><p id="p5">Jubilæet blev også fejret med en særavis, der blev udgivet sammen med Amager Bladet i sidste uge.</p><p id="p6">Læs den via www.amagerbladet.</p><p id="p7">dk.</p><p id="p1">KØBENHAVN: Fodboldklubben Fremad Amager får nye hovedaktionærer.</p><p id="p2">1. divisionsklubben meddeler på sin hjemmeside, at internationale investorer overtager klubben, der ligger nummer ti i den næstbedste række.</p><p id="p3">-Det internationale investorkonsortium består af en gruppe investorer med base i London og Monaco.</p><p id="p4">-Konsortiet har en målsætning om at eje klubber i flere lande for derigennem at gøre det til en forretning at drive fodboldklub. I øjeblikket er de i dialog med klubber i Portugal, Belgien og Spanien, meddeler Fremad Amager.</p><p id="p5">Bram van Barneveld fra konsortiet bliver ny bestyrelsesformand i Fremad Amager.</p><p id="p6">Han siger følgende om ambitionerne med traditionsklubben: -Med Fremad Amager fandt vi præcis det, vi søgte.</p><p id="p7">En klub med et virkelig stort potentiale, som har gennemgået en fantastisk flot udvikling de sidste fire år.</p><p id="p8">-En klub, som har formået at etablere sig i næstbedste række, og som samtidig har et solidt kommercielt fundament.</p><p id="p9">-Det er en klub, der med sin historie og sin beliggenhed på Amager samtidig er en del af København. Vi mener, at Fremad Amager har alle muligheder for at nå et endnu højere niveau, siger han.</p><p id="p10">Bestyrelsesformanden siger, at konsortiet er klar til at investere i klubben for at sikre udvikling.</p><p id="p11">Fremad Amagers direktør, Flemming Rosenkrantz, der fortsætter i klubben som minoritetsaktionær, erkender, at klubben har brug for kapital for at klare sig i konkurrencen med andre klubber.</p><p id="p12">-Fodbold handler om mange ting, og succes i topfodbold handler om penge -og gerne mange af slagsen.</p><p id="p13">Selv for en arbejderklub som os.</p><p id="p14">-Hvis Fremad Amager skal klare det næste store skridt, skal der nogen til med større ressourcer end os, og det er der vist ingen tvivl om, at dette internationale investorkonsortium har, siger direktøren.</p><p id="p15">Fremad Amager har den tidligere EM-guldvinder John " Faxe" Jensen som cheftræner. Han stopper dog i klubben efter denne sæson.</p><p id="p16">/Ritzau/</p><p id="p1">Det sydsjællandske fodboldflagskib endte med at vinde træningsdysten 2-0 på scoringer af Kristoffer Munksgaard og Finnur Justinussen. Særligt for sidstnævnte og tre af holdkammeraterne i Næstved var det sjovt at vinde over netop Fremad Amager.</p><p id="p2">Mens Finnur Justinussen har spillet i Næstved i et halvt år siden sit skifte fra netop Fremad Amager, så er Mark Kongstedt, Mads Nordam og Boris Saric skiftet fra blåt til grønt denne sommer.</p><p id="p3">Derfor var det også bemærkelsesværdigt, at flere Fremad Amager-trøjer bar navne på ryggen på nuværende Næstved-spillere. Således kunne man blandt andet se navnene Saric og Kongstedt på de kongeblå trøjer, mens de tidligere ejermænd nu løb rundt for modstanderholdet Næstved.</p><p id="p4">Selve kampen var i første halvleg meget lige. Fremad Amager kom ud og lagde Næstved under pres, men efter et kvarter fik Næstved bedre styr på begivenhederne og resten af forestillingen var det hjemmeholdet, der var spilbestemmende.</p><p id="p5">Det blev for alvor udtalt i anden halvleg, da Fremad Amagers sammenbragte flok af prøvespillere og nuværende Fremad Amager-spillere blev trykket tilbage af et veloplagt Næstved-hold, hvor spillere som Mads Olsen, Tobias Christensen og Andreas Moos lyste op.</p><p id="p6">Finnur Justinussen var egentlig skiftet ud i pausen, men han måtte ind igen med et kvarter tilbage, da Mathias Andersen måtte humpe ud. Han var ikke eneste Næstved-spiller, der blev skadet. Kasper Mertz blev stemplet i kampens indledning, og han måtte gå fra banen midt i første halvleg, men han fortalte kort til Sjællandske, at han regner med en uges pause, og så er han klar igen. Hvor slemt det står til med Mathias Andersen er et åbent spørgsmål. Han var ellers for anden gang kommet ind og havde gjort en positiv forskel med et oplæg til Kristoffer Munksgaards føringsmål.</p><p id="p7">Konklusionen på tirsdagens træningskamp er, at Næstved har et rigtig godt udgangspunkt, mens Fremad Amager får travlt med at få skabt et fundament frem mod den nye sæson.</p><p id="p1">KÆRE LÆSER: Ofte må vi en tur i arkiverne og finde gamle, støvede numre af Amager Bladet i forbindelse med researchen af en sag eller historie, der har været skrevet om. Det sker også, vi bliver kontaktet af personer, der efterlyser en historie i forbindelse med efterforskningen af gamle skolekammerater eller ønsker en eller form for dokumentation for en hændelse, der er sket for mange år siden.</p><p id="p2">Amager Bladet udkom første gang i 1874, men det er først siden 2004 at alt indhold -både artikler, fotos og sider -er blevet automatisk arkiveret i det redaktionelle system. Men vi går stadig på muldvarpejagt i det gamle arkiv for at finde historier af ældre dato. Som vi gjorde i forbindelse med researchen af Amagermandens fortid for at hjælpe politiet i efterforskningen.</p><p id="p3">Det har altid været muligt for interesserede at komme en tur på redaktionen og selv bladre i de gamle aviser. Flere og flere personer henvender sig for at eftersøge specifikke historier og sager, og så har det en god idé at komme en tur på redaktionen og sidde i ro og mag og foretage eftersøgningen.</p><p id="p4">Arkivet kan også bruges til at finde frem til forsider på eksakte datoer, som man gerne vil give væk som en sjov gaveidé til en rund fødselsdag.</p><p id="p5">Et andet sted er Amager Bladets fotoarkiv. Her er placeret cirka 20.000 sort/ hvide og fire-farvefotos fra nogenlunde samme periode som avisarkivet.</p><p id="p6"><br /><em style="bold">Arkivet bliver på Amager</em></p><p id="p7">Men nu er det slut med at finde gamle aviser eller fotos fra bladhuset på hjørnet af Amagerbrogade og Ebertsgade.</p><p id="p8">I juli fraflyttede Amager Bladet til Hovedstadens Mediehus, hvor familiens otte københavnske ugeaviser er samlet under samme tag i Codanhus på Frederiksberg.</p><p id="p9">Vi ønsker naturligvis ikke, at vores læsere skal tage over broerne for at bladre i de indbundne aviser fra bladets start eller finde gamle fotos.</p><p id="p10">Derfor har vi tilbudt Sundby Lokalhistoriske Arkiv på Øresundsvej 6 at opbevare hele det gamle arkiv og dermed få forankret Amager Bladets sjæl og ånd på øen.</p><p id="p11">Formand for Sundby Lokalhistorisk Arkiv, Anders Hjorth, var straks med på idéen, og før sommerferien blev der pakket 53 flyttekasser med de indbundne blade for at blive kørt til lokalhistorisk arkiv.</p><p id="p12">Amager Kulturpunkt har stillet et noget nedslidt nabolokale til rådighed, hvor der kan blive adgang for offentligheden i lokalarkivets åbningstid hver onsdag mellem klokken 15.00-17.00.</p><p id="p13">Der mangler endnu bogskabe og møbler til en værdig opbevaring af de gamle skindindbundne blade, men i løbet af efteråret bliver lokalet indrettet som et chefredaktørkontor anno 1918 med mørke mahoniamøbler.</p><p id="p14">De to lokaludvalg, Amager Øst og Amager Vest, har hver doneret en bevilling på 50.000 kroner til istandsættelse og samt indkøb af døre og bogskabe.</p><p id="p15">Ansøger om flere fondsmidler Anders Hjorth fortæller, at foreningen stadig mangler midler til aptering af lokalet med et historisk skrivebord, direktionsbord, stole, gulvtæppe, gardiner og lamper. Derfor har han ansøgt Nordea-fonden om at støtte projektet med yderligere 50.000 kroner.</p><p id="p16">Amager Bladet og Sundby Lokalhistoriske Arkiv har aftalt, at der inviteres til åbningsreception for offentligheden, når det nye redaktørkontor er istandsat og møbleret. Og Amager Bladets redaktion vil -naturligvis -have fuld adgang til arkivet.</p><p id="p1">TÅRNBY: Sæbekasse DM var sidste år et tilløbstykke med flere end 600 tilmeldinger fra hele landet og finale på Rådhuspladsen i København. Nu kan store og små på Amager igen være med -og måske kvalificere sig til finalen i København til sommer. Hos Volkswagen Amager ser man frem til at skyde mesterskabet i gang med de indledende runder, der finder sted søndag 12. maj.</p><p id="p2">» Vi ved fra sidste år, at borgerne på Amager er vilde med sæbekassebiler. Det at udtænke og bygge en bil sammen, selve løbet og selvfølgelig chancen for at være den, der drøner først over målstregen ved finalen i København var allerede en succes. I år regner vi med endnu flere deltagere, « siger Anders Fog fra Volkswagen Amager.</p><p id="p3"><br /><em style="bold">Kreative racere</em></p><p id="p4">Sæbekasse DM stiller både materialer og udstyr til rådighed, så familier og venner med øje for design, teknik, kvalitet og køreegenskaber kan bygge og køre deres egen sæbekassebil.</p><p id="p5">» Der er både mulighed for at stille op med en klassiker hjemme fra garagen og for at bygge sin egen hjemmedesignede, special-sæbekassebil sammen med os. Uanset er både det at bygge sæbekassebilen -og ikke mindst at køre den -en god måde at være sammen på for både store og små, « siger Anders Fog.</p><p id="p6">Det koster 50 kroner at deltage med sin egen sæbekassebil - inklusive et styling-kit og let forplejning -mens det koster 100 kroner at deltage og få et helt sæbekassekit, så man kan bygge sin egen sæbekassebil.</p><p id="p7">Udover titlen som Danmarksmester i sæbekasseløb belønnes vinderholdet også med en ferie til en værdi af 25.000 kr.</p><p id="p8">De indledende runder finder sted hos Volkswagen Amager, Englandsvej 437, 12. maj klokken 10.00 til 16.00, hvor alle deltagere er velkomne til at tage sit eget heppe-kor med.</p><p id="p9">Den store finale køres i København 23. juni.</p><p id="p10">Tilmeld dit hold på www.</p><p id="p11">saebekasse. dk. Tilmelding foregår efter først-til-mølle princippet.</p><p id="p12">På siden fås desuden et foreløbigt program og fuld oversigt over regler, ruter og resultater, og her kan man også hente inspiration til, hvordan man bygger en sæbekassebil.</p><p id="p1">AMAGERBRO: Sidste uge stod i jazzens tegn, og adskillige verdensnavne var linet op ved Amagerbro Jazzfestival.</p><p id="p2">Det var hovedsageligt Amagerbro Kultur, der stod for de mange koncerter i samarbejde med Mads Pagsberg og Sille Schultz fra The Big Band, som leverede en forrygende koncert med Ivan Petersen som gæstesanger ved Amagerbro Torv tirsdag. De mange udendørs koncerter fik spillet kvarteret op, så ingen var i tvivl om konceptet.</p><p id="p3">Men også Amager Bio var med, da Jonny Lang og Bootsy Collins kastede stjernestøv over festivalen. Bootsy Collins tog fuldstændigt pusten fra publikum med et øredøvende funkshow i særklasse.</p><p id="p4"><br /><em style="bold">Amagerbro jazzer videre</em></p><p id="p5">Også en stribe koncerter i Kvarterhusets sal gjorde det til en mindeværdig uge, fortæller Vibeke N. Nielsen Hansen, som er kulturkoordinator i Amagerbro Kultur: » Det har været en helt forrygende uge under Amagerbro Jazz Festival. Vi har ikke mindst fokuseret på børnejazzen i år, og vi er meget stolte over, at vi har haft godt 1.500 børn til koncerterne over fire dage. Det er alligevel en del her midt i sommervarmen.</p><p id="p6">Vi er da også rigtig glade for det tætte samarbejde, vi har fået med festivalledelsen, og vi glæder os til at udbygge samarbejdet yderligere næste år, « fortæller Søs, der kan glæde jazzglade amagerkanere med, at Amagerbro jazzer videre i de kommende måneder: » Jazzen fortsætter udenfor festivalsæsonen i Kvarterhusets sal - dog mest med jazz for voksne. Men jeg håber, at vi fremover kan præsentere en lige så stærk børnejazzscene, som vi har gjort den forgange uge. Så vi må arbejde lidt på finanserne. Musik er jo ikke gratis, men til gengæld spreder det glæde og plads til samvær - og det er jo tydeligt, at det er der mange, der sætter pris på her på Amagerbro. «  Du kan se flere billeder på www.amagerbladet.dk.</p><p id="p7">Jeg håber, at vi fremover kan præsentere en lige så stærk børnejazzscene, som vi har gjort den forgange uge. Så vi må arbejde lidt på finanserne. Musik er jo ikke gratis, men til gengæld spreder det glæde og plads til samvær.</p><p id="p8">VIBEKE N. NIELSEN HANSEN, kulturkoordinator, Amagerbro Kultur.</p><p id="p9">Amagerbro Jazzfestival rundede de 30 koncerter på ni dage i Kvarterhuset, på Jemtelandsgade, ved Amagerbro Torv, i Amager Centrets gård og i Amager Bio.</p><p id="p10">Amager Bladet var sponsor sammen med Bjarne Pape Biler, Bank Nordik, Amager Kiropraktik Center, Home Bjerregaard, Zizzi, Bryg Selv, Lyon Autodele, Amager Centret og Amager Øst Lokaludvalg.</p><block><p>De første skraldebiler vil i eftermiddag indvie det prestigefyldte byggeri Amager Bakke med masser af affald. </p></block><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores serie ' Mit Amager'. Ugens amagerkaner er musikeren og sangskriveren Sidsel Storm, der er en indfødt Amager-boer.</p><p id="p2">Hvor længe har du boet på Amager? »Jeg har boet her hele mit liv. Jeg er vokset op på Amagerbro og senere i Dragør.« Hvorfor bor du på Amager? »Jamen jeg har jo boet her altid, bortset fra tre måneder på Frederiksberg. Jeg flyttede først tilbage til mit barndomsområde i Hannovergade og da jeg fik børn til Dragør, hvor jeg også boede i min opvækst. Så man kan sige, at jeg har svært ved at se andre steder at bo. Man kan jo aldrig vide, hvad der sker senere, men lige nu kan jeg ikke forestille mig at bo andre steder.« Hvad kan du bedst lide ved Amager? »Her er tæt på skov og strand, natur og vand og så er byen samtidig tæt på. Det er ret specielt ved Amager. Netop det, at byen er tæt på, det har jeg også brug for som musiker, så på den måde er Amager unik for mig.« Hvad kan du mindst lide ved Amager? »Det er svært, for jeg synes jo at her er dejligt.</p><p id="p3">Men måske, at trafikken er ret tæt. Jeg bevæger mig meget rundt på cykel og jeg synes godt, at der kunne være nogle bedre supercykelstier. Det ville lette at komme rundt i den ellers tætte trafik.« Er der et sted du altid vender tilbage til? »Det er klart Amager Strandpark. Der er rigtig dejligt at gå uanset hvilken årstid det er. Det er et godt sted at blive blæst igennem og få klaret hjernen. Det kan godt være, at det lyder som en kliche, men jeg får faktisk meget musikalsk inspiration ved at gå ude i strandparken.« Hvor går du hen at spise på Amager? »Det er helt afgjort Mad og Kaffe i Tyrolsgade.</p><p id="p4">Der er jeg stamkunde - man kan vel næsten sige, at det er mit andet hjem. Det er et rigtig godt sted. Så kan jeg også godt lide Sylten i Dragør, hvor jeg også kommer engang imellem.«.</p><p id="p5">" Det kan godt være, at det lyder som en kliche, menjeg får faktisk meget musikalsk inspiration ved at gå en tur ude i strandparken.</p><p id="p6">Sidsel Storm " Trafikken er ret tæt.</p><p id="p7">Jeg bevæger mig meget rundt på cykel og jeg synes godt, at der kunne være nogle bedre supercykelstier.</p><p id="p8">Sidsel Storm.</p><p id="p1">KØBENHAVN: Københavnske borgere på 60 år og opefter har i de seneste uger kunnet stemme på kandidater til et nyt, centralt ældreråd, som fra 1. januar erstatter de nuværende 12 lokale ældreråd i hovedstadens forskellige bydele.</p><p id="p2">Det centrale ældreråd skal bestå af 25 medlemmer, og Amager har efter afstemningen sat sig på ikke færre end syv pladser, og det var faktisk nøjagtig samme antal kandidater, der stillede op her fra øen -i øvrigt alle fra de siddende lokale ældreråd.</p><p id="p3">Fra Amager Øst Ældreråd blev Mona Sillemann og Svend Aage Sørensen valgt. Fra Amager Vest blev Tina Nørløv, Arne Mikkelsen, Arne Bjørn Nielsen og Jørgen Melskens valgt, og fra Christianshavn blev Bent Johansen valgt.</p><p id="p4"><br /><em style="bold">Sillemann stemmesluger</em></p><p id="p5">Den siddende formand for Amager Øst Ældreråd, Mona Sillemann, blev valgets absolutte stemmesluger i hele København med 1475 stemmer, dog med Hanne Simonsen fra Bispebjerg lige i halen som nummer to med 1463 stemmer.</p><p id="p6">Næstflest stemmer på Amager fik Tina Nørløv fra Amager Vest med 887 stemmer, og nummer tre blev den siddende formand for Christianshavns Ældreråd, som fik 647 stemmer, men i en bydel, som har langt færre beboere og stemmeberettigede, end Amagers øvrige to.</p><p id="p7">De resterende fire kandidater fra Amager nåede lige nøjagtig med i top 20 for valgets stemmetal, nummer 17, 18, 19 og 20 blev nemlig den siddende formand for Amager Vest Ældreråd, Arne Mikkelsen ( 506 stemmer), Arne Bjørn Nielsen fra Amager Vest ( 500), Jørgen Melskens fra Amager Vest ( 479) og Svend Aage Sørensen fra Amager Øst ( 479).</p><p id="p8">Ialt var der i hele Københavns Kommune opstillet 39 kandidater til ældrerådsvalget, så udover de 25 valgte ældrerådsmedlemmer, bliver der 14 suppleanter.</p><p id="p9">Der var i øvrigt ingen af de opstillede 39 kandidater, som fik under 100 stemmer.</p><p id="p10">De stemmeberettigede borgere kunne hver stemme på én kandidat, men man kunne frit vælge mellem alle 39 kandidater, der var ingen bydelstvang.</p><p id="p11"><br /><em style="bold">18 procent digitalt</em></p><p id="p12">Ved dette ældrerådsvalg kunne de stemmeberettigede borgere enten stemme pr. brev eller digitalt. Der blev ialt afgivet 21.046 stemmer, og heraf var 3.765 afgivet via computer svarende til cirka 17,9 procent.</p><p id="p13">Her på Amager er cirka 18,8 procent af de ialt 4.973 stemmer afgivet via computer, nemlig 936.</p><p id="p14">Københavns Kommune forventede en stigning i stemmeprocenten med den nye, digitale mulighed for at stemme.</p><p id="p15">Da der sidst var ældrerådsvalg i 2008, og dette foregik via personligt fremmøde ved valgsteder samt brevstemmer, var den samlede stemmeprocent i hele Københavns Kommune 25,1 procent.</p><p id="p16">Der er endnu ikke offentliggjort en stemmeprocent for dette års valg, men primo juli i år var der ifølge kommunens egne folkeregisteroplysninger 80.534 borgere fra 60 år og opefter.</p><p id="p17">Der er næppe de store udsving på det tal her fire måneder efter, så med ialt 21.046 afgivne stemmer ligger stemmeprocenten i omegnen af 26,1 procent, altså et procentpoint højere end for fire år siden.</p><p id="p1">SUNDBY: » Det trænger virkelig til en makeover, og jeg er sikker på, at både butikker og kunder bliver glade for det færdige resultat. Vi får Danmarks fedeste og mest hyggelige shoppingcenter.</p><p id="p2">« Amager Centrets centermanager Kim Jensen ser frem til den dag i december 2019, hvor den gennemgribende ombygning og modernisering af det gamle rebslageri er i mål.</p><p id="p3">» Vi skifter alt fra lofter, vægge og gulve til rulletrapper. Vi får en ny gårdgave med plads til udendørsservering, plads til 20-30 nye butikker og et helt nyt parkeringshus med plads til endnu flere biler, « forklarer Kim Jensen.</p><p id="p4">Han hverken kan eller vil løfte sløret for, hvilke nye butikker, der rykker ind i Amager Centret.</p><p id="p5">» Jeg kan blot sige, at der kommer nye tøjbutikker og flere spisesteder, « lyder det kryptisk fra centermanageren.</p><p id="p6"><br /><em style="bold">Kran ankommer 1. april</em></p><p id="p7">Amager Centrets parkeringshus er lukket ned i hele byggeperioden, så bilisterne må finde ledige parkeringspladser i nabolaget. Men Kim Jensen håber ikke, at det får alt for store konsekvenser for butikkerne.</p><p id="p8">» Amager Centret har mange loyale kunder, og de er også interesseret i at følge med i, hvad der sker i byggeperioden. Man kan jo stadigvæk handle i butikkerne.</p><p id="p9">Det ændrer byggeperioden ikke på, « fastslår Kim Jensen.</p><p id="p10">Den 1. april bliver lidt af en mærkedag -og nej, der er ikke tale om en aprilsnar.</p><p id="p11">Brysselsgade bliver lukket for gennemkørende trafik i fjorten dage for at byde velkommen til Nordeuropas største kran. Kranen bliver placeret midt i parkeringshuset og skal fjerne og løfte nye store betonelementer på plads.</p><p id="p12">Kranen, der sejles hertil fra Canada, skyder 65 meter i vejret og har et vingefang på 80 meter. Og Kim Jensen håber, at kranen bliver lidt af en attraktion.</p><p id="p13">I hvert fald arbejder centrets marketingansvarlige, Susanne Kaihøj, med en plan om at lave et åbent hus-arrangement med rundvisning.</p><p id="p14">» Vi vil gerne give kunderne mulighed for at komme helt tæt på kranen og få mere at vide om ombygningen, « fortæller hun.</p><p id="p15"><br /><em style="bold">Spørgsmål og svar</em></p><p id="p16">I det hele tager handler det om at være i tæt dialog med både butikker og kunder, supplerer Kim Jensen.</p><p id="p17">» Vi opfordrer kunderne om at skrive til os -enten på Amager Centrets Facebook-side eller hjemmeside. Vi besvarer gerne spørgsmål fra folk, der måske undrer sig over et eller andet i forbindelse med ombygningen.</p><p id="p18">« Hele molevitten kommer til at koste 500 millioner, men så skulle Amager Centret, der åbnede i 1975, også være klar til fremtidens forbrugere.</p><p id="p19">» Der flytter hele tiden nye mennesker til Amager, og Amager Centret skal være omdrejningspunktet for alle, der ønsker en fed og hyggelig shoppingoplevelse. Vi skal hverken konkurrere med Field's eller Fisketorvet, men vi vil gerne have folk til at droppe Indre By, « understreger Kim Jensen.</p><p id="p20">UAmager Centret skal være omdrejningspunktet for alle, der ønsker en fed og hyggelig shoppingoplevelse. Vi skal hverken konkurrrere med Field's eller Fisketorvet, men vi vil gerne have folk til at droppe Indre By.</p><p id="p21">KIM JENSEN, Centermanager, Amager Centret.</p><p id="p22">Ombygningen vil føre Amager Centret tilbage mod det oprindelige urbane industrilook.</p><p id="p23">Der etableres mellem 20-30 nye butikker.</p><p id="p24">Gårdhaven omdannes til et grønt byrym med restauranter og caféer.</p><p id="p25">Det første byggeprojekt er nedrivning af det eksisterende parkeringshus som skal gøre plads til et nyt moderniseret anlæg med plads til flere biler.</p><p id="p26">Amager Centrets ombygning forventes afsluttet i december 2009</p><p id="p1"><br /><em style="bold">Opgørelse. Amagerbrogade topper statistik over fleste lommetyverier</em></p><p id="p2">SUNDBY: Selv om antallet af anmeldelser er faldet med omkring to procent det seneste år, var der stadig 17.003, som anmeldte, at de havde været udsat for lommetyveri i København i 2015. I den københavnske del af Amager er tyvenes favorit Amagerbrogade, hvorfra 156 borgere anmeldte et lommetyveri sidste år. På andenpladsen ligger Amagerbro Torv med 112 anmeldelser.</p><p id="p3">Det viser en opgørelse, som Amager Bladet har lavet på baggrund af en aktindsigt fra Københavns Politi. I hele Købenavn er det Hovedbanegården, som er mest populær blandt lommetyve.</p><p id="p4"><br /><em style="bold">Kritisk journalist. Dragørsk puf til Norges kongehus</em></p><p id="p5">DRAGØR: Efter journalist Jens Høvsgaard fra Dragør i 2012 udgav bogen ' Det koster et kongerige', hvori han problematiserer, at det danske kongehus trods statsapanagen lader virksomheder og privatpersoner finansiere en del af det dyre jetsetliv, blev Jens Høvsgaard kontaktet af norsk stats-tv, NRK, der bad ham skrive en kronik til deres webudgave med fokus på det norske kongehus.</p><p id="p6">Nu har den norske kongefamilie meldt ud, at man sidste år stoppede med at tage imod gaver fra kommercielle aktører.</p><p id="p7"><br /><em style="bold">Natur i XL-størrelse. Millioner til gigantisk naturpark</em></p><p id="p8">HELE ØEN: Planerne om at etablere en naturpark i international format for Københavnsområdet er kommet et stort skridt nærmere målet. Nordea-fonden støtter projektet med 55 millioner kroner. Midlerne skal bruges til at samle alle offentlige naturområder på Amager til en gigangtisk naturpark på 3.500 hektar -svarende til ti gange større end Central Park i New York og dobbelt så stor som Dyrehaven. Området har i dag én million besøgende årligt, og det er en en brøkdel af Dyrehavens syv millioner besøg, og det er selvom Naturpark Amager er placeret i et af de tættest befolkede områder.</p><p id="p9"><br /><em style="bold">Pladsmangel. Ørestadsbørn risikerer to skoleskift på to år</em></p><p id="p10">ØRESTAD: Børn i Ørestad Syd skulle gå i Ørestad Skole, indtil Kalvebod Fælled Skole står klar i 2018, men fra august 2016 har Ørestad Skole ikke længere plads til eleverne fra syd. Familierne er blevet orienteret om to mulige løsninger: 1) At børnene indtil 2018 går i skole på Dyvekeskolen på Remisevej og transporteres til og fra Dyvekeskolen med bus. 2) At børnene undervises i skolepavilloner på en grund mellem Field's og Hotel Cabinn Metro på Arne Jacobsens Allé.</p><p id="p11">Forældrene til de involverede børn foretrækker løsning 2, men politikerne beslutter sig for løsning 1 senere på foråret.</p><p id="p12"><br /><em style="bold">Station Amager amputeres. Beredskabspatruljen flyttes til City</em></p><p id="p13">TÅRNBY: Den 1. april bliver beredskabspatruljen på Station Amager nedlagt. Det sker som led af en større centralisering af Københavns Politi. Medarbejdere fra beredskabspatruljen på Kamillevej bliver flyttet til Station City, og efter 1. april vil den centrale vagtchef have ansvaret for at disponere patruljer rundt på Amager. For knap to år siden blev ekspeditionen af borgerne på Station Amager nedlagt som en konsekvens af strukturreformen. En tidligere politibetjent, der ønsker at være anonym, siger til Amager Bladet, at centraliseringen vil få mærkbare konsekvenser for patruljeringen på Amager. » Det siger sig selv, at den længere køretid vil få konsekvenser for borgerne i forbindelse med f. eks. indbrud, « siger eks-betjenten.</p><p id="p14"><br /><em style="bold">Ny anvendelse. Klassisk musik på klosettet</em></p><p id="p15">AMAGERBRO: For få år siden var her træk og slip, men nu lejer violinist Herbert Boersma og en række andre klassiske musikere sig ind i kommunens tidligere toiletbygning på hjørnet af Amagerbrogade og Ved Sønderport.</p><p id="p16">Vi møder ham i en undervisningstime med seksårige Chloe, hvor han fortæller, at det faktisk er meget svært at finde øvelokaler til klassisk musik.</p><p id="p17">» Nogle sniger sig ind på konservatoriet for at øve, andre kender nogen i DR-Byen. Rigtig mange kan ikke øve hjemme, fordi naboerne bliver sure, og i øvelokaler for rockmusik er akustikken forkert, og man kan høre, hvad lokalet ved siden af spiller, « fortæller Herbert Boersma.</p><p id="p18"><br /><em style="bold">Jubilæum. Spændt for Kareten i 20 år</em></p><p id="p19">AMAGERBRO: Der er stor festivitas og godt 300 gæster, da Martin Due sidste mandag fejrer 20 års jubilæum som restauratør på Restaurant Kareten i Hollænderdybet.</p><p id="p20">» Det var jo meningen fra starten, at det skulle være et sted, hvor folk kunne fornemme vingesuset af en tidsalder, der er svunden. Hollænderbyen her overfor med varieté og glade dage... Sådan lidt ' hold da op, eksisterer det endnu?', « fortæller restauratøren.</p><p id="p21"><br /><em style="bold">Flyttedag. Borgerservice rykker ind på biblioteket</em></p><p id="p22">AMAGERBRO: Kvarterhuset i Jemtelandsgade står klar med alt lige fra pas til pindemadder, da borgerservice holder flyttedag fra Amager Centret til Sundby Bibliotek. Fremover er det her blandt biblioteksbøger, tidsskrifter og computerskærme, man skal henvende sig, når det er tid til at forny pas og kørekort. Og det kommer til at give en masse sidegevinster, mener kulturog fritidsborgmester Carl Christian Ebbesen (DF), som klipper snoren til den nye borgerservice.</p><p id="p23"><br /><em style="bold">Politi. Kvindelig cyklist dræbt i Dragør-kryds</em></p><p id="p24">DRAGØR: En 67-årig kvindelig cyklist mistede livet torsdag 17.</p><p id="p25">marts om eftermiddagen, da hun blev påkørt af en lastbil i krydset Kirkevej/ Hartkornsvej i Dragør.</p><p id="p26">Politiet vurderer, at der kan være tale om en svingulykke.</p><p id="p27">» Jeg frygter, at det godt kan være en svingulykke, men det er for tidligt at sige, « forklarer vagtchef Søren Svendsen ved Københavns Politi kort efter ulykken.</p><p id="p28">Kvinden kom kørende på sin cykel, da ulykken skete. Til at begynde med rekvirerede ambulancepersonalet på stedet en politiekskorte til at hjælpe med at få kvinden kørt på traumecenter på Rigshopistalet, men kvinden nåede at afgå ved døden, inden man nåede så langt.</p><block><p></p></block><p id="p1">Mads Junker har scoret syv mål for Fremad Amager, og da han ikke kan passe formiddagstræningen i Lyngby FC før til sommer på grund af sine studier, er parterne blevet enig om forlængelse af lejeaftalen.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=10611&amp;OpointData=b6ffc46d0544f2a3859a90d076459df5JmlkX3NpdGU9OTIzMCZpZF9hcnRpY2xlPTI5OTM2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Bolddk.com</a></p><p id="p1">SAMARBEJDE. Foreningen Frugtplukkerne og Kofoeds Skole har indledt et frugtbart samarbejde om at etablere og drive Amager Æblemosteri fra skolens adresse i Nyrnberggade. Målet er, at øens haveejere skal donere æbler til mosteriet. » Det er et spændende initiativ, der passer til vores bæredygtige indsats, « siger skolens forstander Robert Olsen. 4. </p><p id="p1">ØRESUNDSVEJ: I løbet af 2018 skal Amager Bio istandsættes og forbedres. Fra 1. marts til 15. november vil koncertsalen derfor være lukket på grund af ombygningen.</p><p id="p2">Når Amager Bio står færdig, bliver det med et helt nyt indgangsparti; flere toiletter til både herrer og damer; og én samlet publikumsgarderobe til erstatning for de to små, dårligt placerede, som findes i dag.</p><p id="p3">Musikerne og produktionsfolk får også glæde at et ombygget Amager Bio med blandt andet flere bade-og backstagerum -og en lydsluse på sceneindgangen, som har været ønsket længe.</p><p id="p4">Amager Bio vil også få en mindre publikums-kapacitetsudvidelse.</p><p id="p5">Projektet indbefatter ikke bare den gamle biograf, men også de bygninger, der støder op til og som huser det selvstændige børne-og ungdomsteater ZeBU.</p><p id="p6">Det betyder, at man efter ombygningen kan samtænke de to scener med en fælles foyer som samlingspunkt.</p><p id="p7"><br /><em style="bold">Musikken spiller videre</em></p><p id="p8">lukket i en tid, vil Amager Bio under navnet ' Amager Bio On Tour' arrangere koncerter rundt omkring i regionen med den faste samarbejdspartner Musikforeningen 5-øren -eksempelvis Chick Corea i Kulturværftet i Helsingør, Desiigner og Pink Floyd Project i Den Grå Hal på Christiania og Will Hoge på lillebror-scenen Beta, som ikke bliver berørt af byggeriet og derfor kan huse en del mindre koncerter.</p><p id="p9"><br /><em style="bold">Tre etapers fornyelse</em></p><p id="p10">Ombygningen af Amager Bio og ZeBU er tredje og afsluttende etape af et større projekt, der har tilvejebragt Børnekulturhus Amager, Musiktorvet med den store overdækning mod Øresundsvej og en ombygning af torvets centrale bygning, der huser spillestedet Beta -under ét: Amager Kulturpunkt.</p><p id="p11">Initiativtagerne bag var blandt andre Områdefornyelsen i Øresundsvejkvarteret og Københavns Kommune. Ombygningen er finansieret af Københavns Kommune, der forrige år afsatte . . millioner kroner til den.</p><p id="p1">BK Amager 62 Hørsholm 70 Otte kampe og otte sejre. Det er status Hørsholm 79ers' sæson i Dameligaen indtil videre, men det holdt hårdt i lørdagens udekamp mod Amager, der var bakket op af et par hundrede medlevende tilskuere i Amagerhallen.</p><p id="p2">Hørsholm skabte en føring i første halvleg, hvor de forsvarende Danmarksmestre kunne gå til pause med en føring på fem, 33-38, efter at have været foran 19-29. Men Hørsholms fest stoppede i tredie periode, hvor gæsterne kun scorede 11 point, og det betød en reduceret føring på bare tre point -46-49 -inden de sidste 10 minutter.</p><p id="p3">Med 3: 34 tilbage udlignede Emilie Fogelstrøm det så til 58-58, og så kunne alt ske. To straffekast fra Dynn Leaupepe bragte endda også Amager foran 62-61 med 2: 23 igen, men det blev de sidste point, hjemmeholdet fik scoret.</p><p id="p4">Maria Forsman Pedersen scorede for Hørsholm efter en angrebsrebound og tog føringen igen, og kort efter satte Ivana Jovanovic et hopskud, så Hørsholm kom foran 62-65 med et minut igen.</p><p id="p5">Amager havde chancen for et comeback, men smed bolden væk en enkelt gang og lod Meg Wilson løbe en fri scoring i mod presset, og Hørsholm endte med at vinde 62-70 i en kamp, der var meget tættere end scoren endte med at være.</p><p id="p6">-Amager spiller rigtigt godt. De får meget ud af deres offensivspillere, mens deres forsvar skaber problemer for os. Når det så er sagt, så synes jeg vores koncentration nogle gange svigter.</p><p id="p7">Vi misser nogle layups, vi ikke skal misse, og flere gange i første halvleg er vi i fastbreak tre mod to og ender med ikke engang at få et skud, siger Hørsholms træner, Jesper Krone.</p><p id="p8">Nu er der julepause i Dameligaen, som tager fat igen 8. januar.</p><p id="p9">Dameligaen BK Amager-Hørsholm 62-70 (17-17, 16-21, 13-11, 16-21) BK Amager: Valeri Driscoll 16, Dynn Leaupepe 15, Ida Klussmann 15.</p><p id="p10">Hørsholm: Meg wilson 18, Ivana Jovanovic 13, Gritt Ryder 12.</p><p id="p11">Tilskuere: 300.</p><p id="p1">Ølkortet kommer til at bestå af op til 15 forskellige øl, som løbende bliver skiftet ud. Og der er ikke kun tale om øl fra Amager Bryghus.</p><p id="p2">- Der er andre dygtige bryggerier i Danmark, og flere af dem samarbejder vi allerede med. Og hvis deres øl holder høj kvalitet, så skal det også på hanerne, siger Morten Valentin Lundsbak til Ritzau Finans.</p><p id="p3">Siden grundlæggelsen i 2007 har Amager Bryghus vokset sig stor også i udlandet, hvor bryggeriets eksportandel målt på volumen veksler et sted mellem 50 og 70 pct., hvor Sverige, Norge, Finland, Spanien og Italien er nogle af de største markeder.</p><p id="p1">Angriberen Olcay Senoglu har været stærkt spillende for Fremad Amager i efteråret, og nu har parterne forlænget deres aftale som ellers i første omgang løb til årsskiftet. " Forlængelsen er en helt naturlig konsekvens af klubbens udvikling. Vi spiller noget fremragende fodbold, og det fantastiske trænerteam og holdkammeraterne gjorde beslutningen let! Jeg elsker at spille fodbold i øjeblikket," siger Olcay Senoglu selv om den nye kontrakt.</p><p id="p2"><br /><em style="bold">På en delt 1. plads på topscorerlisten</em></p><p id="p3">Senoglu skiftede i 2015 til Fremad Amager fra B93. Her i efteråret har han foreløbig lavet 6 mål og ligger efter 15 kampe på en delt førsteplads på topscorerlisten i 1. Division.</p><p id="p1"><br /> Fredningsnævnet for København besluttede i december at ophæve fredningen til fordel for et boligbyggeri, der forventes at skulle finansiere godt en fjerdedel af den planlagte og 200 millioner kroner dyre Amager Strandpark.<br /> Samtidig besluttede fredningsnævnet at frede hele den nye Amager Strandpark fra den planlagte lagune, den kunstige ø og hele stranden ud til det grønne område, der i folkemunde er kendt som 10-øren.<br /> Selv om det fredede areal dermed ville blive otte gange større end i dag, ankede Danmarks Naturfredningsforening kendelsen til Naturklagenævnet.  Med stemmerne 7-3 gav Naturklagenævnet Danmarks Naturfredningsforening medhold.  Til gengæld har Naturklagenævnet godkendt den nye fredning, dog med tre ændringer.</p><p><a target="_blank" href="http://woview.infomedia.dk/?url=http://www.amtsavisen.dk/artikel:aid=158705&amp;OpointData=28c838b22b58758bd2649d7738643e1fJmlkX3NpdGU9Mjc1OSZpZF9hcnRpY2xlPTk3MjcmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Amtsavisen.dk</a></p><p id="p1">TÅRNBY: » Der er nogen, der synes, at jeg modtager prisen i en sen alder.</p><p id="p2">Men for mig er dette begyndelsen og ikke endestationen, « sagde 19-årige Marcus Krøyer fra svømmeklubben Kvik Kastrup, da han sidste tirsdag fik overrakt prisen som årets fund 2016.</p><p id="p3">Fodboldklubben AB Tårnbys klubhus på Gemmas Allé dannede rammen for prisuddelingen. Og klubhuset var tætpakket med prisvindere, klubkammerater, bestyrelsesmedlemmer, venner og bekendte samt medlemmer af Amager Bladets Idrætspriskomité og repræsentanter fra sponsorerne, DanBolig og Nordea.</p><p id="p4">Kommende Amager-stjerne Dagens absolutte topnavn, cykelrytteren Amalie Dideriksen, der skulle modtage øens fornemste idrætshæder, Amager Bladets Idrætspris, for fjerde år i træk, havde sendt en hær af familie, venner og klubkammerater fra Amager Cykle Ring.</p><p id="p5">Hun var nemlig selv optaget af Wold Tour-løb i Belgien. I stedet dukkede en kommende Amager-stjerne, Solbjørg Minke Anderson, op for at modtage prisen på vegne af Amalie.</p><p id="p6">Formanden for Kvik Tri Team, Francisco Hygom, takkede for prisen som årets klub, og guldmedalje blev også hængt om halsen på fodboldlederen Michael Flindt, Fremad Amager, der er kåret til årets idrætsleder.</p><p id="p7">» Det er virkelig en stor dag, og jeg skylder en stor tak til både klubben og mine familie for at nå hertil i dag, « sagde Flindt, der efterfølgende fik en god snak over medaljebuffeten med komitémedlemmer og prisvindere.</p><p id="p8"><br /><em style="bold">30.000 kroner uddelt</em></p><p id="p9">DanBolig og Nordea var repræsentret henholdsvis ved Niels Hald og Klaus Pedersen, der sammen med medlemmer af idrætspriskomiteen stod for uddelingen. I alt 30.000 kroner blev uddelt ved kåringerne, heraf 10.000 kr. til både årets idrætsleder og årets klub.</p><p id="p10">» Vi er samlet i dag, fordi en mand ved navn Egon Andersen fik den idé, at han ville kåre Amagers største og meste bemærkelsesværdige idrætspræstation.</p><p id="p11">Egon -senere kendt under synonymet Egan som sportsjournalist for dagbladet B. T. -var sportsredaktør på Amager Bladet, da han i 1953 indstiftede Amager Bladets Idrætspris. Med kåringen af Amalie Dideriksen skriver vi historie, idet hun er den første idrætsudøver, der modtager prisen fire år i træk. Det er i sandhed bemærkesesværdigt og en enestående bedrift, « konstaterede Amager Bladets chefredaktør Jan Jeppesen, og bemærkede, at Valdemar Bandolowski, Thyge Tøgersen og Thor Nielsen også har modtaget prisen fire gange, men ikke i træk.</p><p id="p1">HELE ØEN: På Instagram deler en masse fotoglade borgere for tiden deres bedste Amagerbilleder under hashtagget # ÆgteAmager.</p><p id="p2">Der er både tågebilleder fra fælleden, hundelorteposer, en nyfortolkning af Amagerpladen, bindingsværk og betonfacader og et overload af fine billeder af sand, vand og solskin.</p><p id="p3">I denne uge viser vi to billeder taget af @amarorama. dk, hvor dels stranden og øens historie er i skarp fokus.</p><p id="p4"><br /><em style="bold">Festweekend i vente</em></p><p id="p5">Fotokonkurrencen er lavet som en del af festlighederne på Amager den 19., 20. og 21. maj, hvor der både er Urbanfestival i Remiseparken og Amager Majfest på og omkring Amagerbrogade.</p><p id="p6">Klik dig ind på Instagram og find de andre # ÆgteAmager billeder -og husk at dele dit eget.</p><p id="p7">Der trækkes lod om Amager-præmier til alle, der bruger hashtagget på Instagram.</p><p id="p8">Et udvalg af billederne udstilles til Urbanfestival 20. maj og på Amager Kulturpunkt 21. maj.</p><p id="p9">Du kan læse mere om konkurrencen på www.urbanplanen.com eller på www.amagerbio.dk.</p><p id="p1">Naturklagenævnet sagde onsdag nej til at ophæve fredningen af en 3,8 hektar stor grund mellem Sundby Sejlforening og Amager Strand.  Det betyder, at den planlagte Amager Strandpark nu hænger i en tynd tråd.<br /> Fredningsnævnet for København besluttede i december at ophæve fredningen til fordel for et boligbyggeri, der forventes at skulle finansiere godt en fjerdedel af den planlagte og 200 millioner kroner dyre Amager Strandpark.<br /> 'Samtidig besluttede fredningsnævnet at frede hele den nye Amager Strandpark fra den planlagte lagune, den kunstige ø og hele stranden ud til det grønne område, der i folkemunde er kendt som 10-øren.<br /> Selv om det fredede areal dermed ville blive otte gange større end i dag, ankede Danmarks Naturfredningsforening kendelsen til Naturklagenævnet.  Med stemmerne 7-3 gav Naturklagenævnet Danmarks Naturfredningsforening medhold.<br /></p><p id="p2">Til gengæld har Naturklagenævnet godkendt den nye</p><p id="p3"><br /> fredning, dog med tre ændringer.</p><p><a target="_blank" href="http://woview.infomedia.dk/?url=http://www.berlingske.dk/kobenhavn/artikel:aid=431404&amp;OpointData=c6fdaf331f39b484c87379420abcdf87JmlkX3NpdGU9MTIxJmlkX2FydGljbGU9OTE4NzYmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Berlingske.dk</a></p><p id="p1">De har ikke politisk medvind.</p><p id="p2">SF's forslag om at undersøge en mulig flytning af Amager Fælled Kvarteret blev stemt ned af Borgerrepræsentationen for nylig.</p><p id="p3">Det koster i omegnen af 1,5 milliarder kroner, og der fulgte ingen finansiering med SF's forslag.</p><p id="p4">Men det får ikke modstanderne af byggeriet til at give op.</p><p id="p5">" 2017 er et valgår i kommunen, og derfor er vores mål at få dette op som et valgtema. Dette vil vi gøre ved at fortsætte med at informere københavnerne om, hvad det er, vi har her på Amager Fælled, og hvorfor det er så vigtigt at bevare", siger Steffen Rasmussen, som er formand for Amager Fælleds Venner efter et folkemøde, hvor naturområdet blev diskuteret.</p><p id="p6">Det var Amager Vest Lokaludvalg, som stod for mødet.</p><p id="p7">Her samlede man modstanderne af byggeprojektet, der er planlagt i området.</p><p id="p8">" Lokaludvalget har valgt at stå på side med dem, der ønsker at bevare urnaturen på strandengen. Men vi vil forsat også være dem der giver oplysning og fremkommer med alternativer, og samtidig giver plads til alle holdninger -både for og imod", siger formanden for lokaludvalget Lars Rimfalk Jensen.</p><p id="p9"><br /><em style="bold">300 borgere mødte op</em></p><p id="p10">Ifølge lokaludvalget mødte 300 borgere op for at høre de tre oplægsholdere, som fortalte om alternativer og konsekvenserne til det planlagte byggeri. Også seks folketingspolitikere og to borgerrepræsentationsmedlemmer mødte op.</p><p id="p11">Og netop folketingspolitikerne håbede modstanderne på at kunne få på banen, da der skal en ændring af den nuværende Lov om Ørestad til for at stoppe byggeriet. Men det er ikke ligetil.</p><p id="p12">" Som vores folketingspolitikere sagde til det sidste borgermøde, så skal anmodning om ændringer til Ørestadsloven komme fra kommunen. Først der vil de tage stilling til det", siger Steffen Rasmussen.</p><p id="p13">Derfor planlægger Amager Fælleds Venner i fælleskab med andre modstandere af Amager Fælled Kvarteret en række borgermøder og demonstrationer i de nye år.</p><p id="p14">" Det første møde vil blive afholdt i slutningen af januar 2017, hvor vi vil samle kræfter og ideer for det videre arbejde for beskyttelsen af Amager Fælled", siger Steffen Rasmussen.</p><p id="p1">Den 6. marts afholdt ' Ren kærlighed til Amager' den første skraldedag, hvor en række frivillige, herunder også lokalpolitiker Tommy Sørensen (B) mødte op for at gøre Amager lidt renere.</p><p id="p2">" I samarbejde med Ren kærlighed til KBH under Københavns Kommune, har jeg startet det frivillige initiativ Ren kærlighed til Amager, fortæller Carina Hansen, der står bag initiativet.</p><p id="p3">" Motivationen bag Ren kærlighed til Amager opstod på baggrund af lange gåture på Amager med min kæreste.</p><p id="p4">Vi blev enige om, hvor trist det er, at det flyder med skrald og affald. Amager er et skønt sted, men skrald i form af dåser, poser og hundelorte skænder bybilledet".</p><p id="p5">Når de frivillige mødes for at samle skrald ind, fordeler de sig i grupper på forskellige ruter på Amager. Man får så uddelt et sæt snappere til at samle affald med, handsker, veste og sække.</p><p id="p6">" Vi samler affald i to timer og glæder os over at kombinere gåturen i det fri med en god gerning og efter to timer samles vi i mødelokalet igen og drikker en kop kaffe".</p><p id="p7">Man kan følge Ren Kærlighed til Amager på Facebook-gruppen https:// www.</p><p id="p8">facebook. com/ renkaerlighedtilamager/, hvor man også kan følge med og se, hvornår næste " rengøring" finder sted.</p><p id="p1">Det blev til en enkelt sæson på posten som sportschef i Nordvest FC for Martin Jungsgaard. Torsdag takkede han ja til træner-rollen i den traditionsrige danmarksserieklub Fremad Amager.</p><p id="p2">Jungsgaard har indgået en to-årig aftale med Amager-klubben, der i øjeblikket ligger til oprykning til 2. division. Jungsgaard fortsætter som sportschef i Holbæk indtil 30. juni og tager fat på sin anden træner-udfordring den 1. juli.</p><p id="p3">Jungsgaard har tidligere stået i spidsen for Roskilde i fire sæsoner. Sportschefen, der torsdag deltog i træningen med Nordvests 2. divisionsspillere, glæder sig til udfordringen.</p><p id="p4">-Jeg har -vist som mange andre -altid fulgt Fremad Amager. En traditionsklub, der altid evnede at udklække dygtige fodboldspilleren, og hvor Sundby Idrætspark stod som et yderst velbesøgt og engageret fort. Et sted hvor man altid blev båret udover egen baglinje, og hvor det generelt gjorde ondt, hvis der skulle point med hjem -Et sted der emmer af fodbold, og en klub der altid overlever. Selv i KS evnede klubben at have hen ved 7-800 tilskuere til sine velbesøgte hjemmekampe. Klubben har derfor altid stået højt på min liste over de klubber, jeg ønskede at træne, skriver han i en pressemeddelelse.</p><p id="p5"><br /><em style="bold">Nordvest har endnu ikke afløseren klar</em></p><p id="p6">Hos Nordvest ærgrer man sig over tabet, men ønskede ikke at stille sig i vejen for skiftet. 2. divisionsklubben står ikke klar med en afløser, og derfor bliver sportschefens opgaver i første omgang varetaget af Eliteudvalget, der består af Morten Hamm, Finn Sune Jensen, Frank Petersen og Carsten Damgaard.</p><p id="p7">-Det kommer ikke som et lyn fra en klar himmel, men vi forventer ikke at have en afløser klar fra den 1. juli.</p><p id="p8">Vi holder møde om det fredag aften, men der er ikke nogen, der er i spil lige nu, lyder det fra næstformanden i Holbæk Bold-&amp; Idrætsforening, Carsten Damgaard.</p><p id="p9">-Vi har været meget tilfredse med samarbejdet med Martin Jungsgaard, der i høj grad har bidraget til en gensidig udvikling i snart 12 måneder, lyder næstformandens afskedsreplik til den kommende Fremad Amager-træner.</p><p id="p10">Og Martin Jungsgaard giver også Nordvest pæne ord med på vejen.</p><p id="p11">-Som tilfældet var i FC Roskilde, har jeg været utrolig glad for at være i Nordvest FC. Klubben er inde i en meget spændende periode. Jeg har fået stort set frie hænder i klubbens opbygning, og har mødt en utrolig velvilje, såvel inden for stregerne som i det administrative udenfor. Det sidste har til gengæld i takt med at klubbens mange fornuftige tiltag og voksende succes været fortsat mere omfattende, hvorfor jeg kom længere og længere væk fra det, jeg finder mest spændende omkring fodbold, nemlig selve spillet og arbejdet med spillernes individuelle og holdmæssige udvikling. Jeg har således igennem længere tid haft et ønske om at komme til at træne igen. Et ønske min nuværende klub har haft fuld forståelse for, forklarer Martin Jungsgaard.</p><p id="p12">Inden han tog imod tilbuddet fra Fremad Amager har han takket nej til følere fra Viborg FF, Herlev, LFA, Thisted FC og FC Roskilde ( Som Talentchef).</p><block><p></p></block><p id="p1">Sidste år besluttede Borgerrepræsentationen at finde alternativer til bebyggelse på Amager Fælleds gamle strandeng.</p><p id="p2">Rapporten fandt 5 mulige byggegrunde på Amager Fælled. Den 6 uden for Amager Fælled tog man hurtigt af bordet.</p><p id="p3">Nu samles Borgerrepræsentationen for at drøfte Københavns Kommunes kommende års budgetter. Heri indgår Amager Fælleds fremtid og kommunens økonomiske forpligtigelse overfor By &amp; Havn, der pt. har byggerettighederne.</p><p id="p4">Dette vil få konsekvenser, ikke alene for naturen i København, men for hele Danmark. Arterne forsvinder her i et alarmerende tempo og det er op til vores generation at stoppe tilbagegangen og sikre dem for eftertiden.</p><p id="p5">Du kan gøre en forskel - råb politikerne op ved denne demonstration og vær med i det brede grønne fællesskab.</p><p id="p6">Vi samles på Amager Fælled over for DR Byens Metro, hvor vi gør klar til: ARTERNES OPTOG</p><p id="p7">Børn kan få malet ansigtet som et dyr og der vil blive uddelt skilte med arter på, så vi samlet kan repræsentere mangfoldigheden af Amager Fælleds liv når vi i Arternes Optog går ind til Rådhuspladsen.</p><p id="p8">Med trommer, vimpler, skilte, bannere og en stor tiger til 60 børn går vi over Langebro.</p><p id="p9">Ved ankomst tager vi hinandn i hånden og slår ring om Rådhuset og danner Folkering 3.</p><p id="p10">I ringen står vi fælles om Fælleden og råber Borgerrepræsentationen op, så de ikke er i tvivl om vores og de andre arters tilstedeværelse og ønske om at bevare hele Amager Fælled, den bynære natur og de truede arter i Danmark.</p><p id="p11">På Rådhuspladsen vil der være live musik, visionære taler og et bredt grønt fællesskab frem til kl. 21.00</p><p id="p12">Program:</p><p id="p13">Kl. 16.30 klargøres Arternes Optog med skilte, bannere og ansigtsmaling for de små.</p><p id="p14">Kl. 17.00 Starter Arternes Optog fra Amager Fælled mod Rådhuspladsen</p><p id="p15">Kl. 18.00 danner vi folkering om Rådhuset.</p><p id="p16">Herefter er der musik og taler på Rådhuspladsen til kl. 21.00</p><p id="p17">Alle kan være med og det er vigtigt at vi er så mange som overhovedet muligt lige fra Amager Fælled og til Rådhuspladsen.</p><p id="p18">Vi starter tidligt og skal gå ca. 3 km. Det er ikke alle der kan nå at komme mellem kl. 16.30-17.00. Det kan også være at man syntes at afstanden er for stor. Det skal dog ikke forhindre dig i at støtte op om demonstration. I stedet kan du støde til os på Rådhuspladsen fra kl. ca. 17.45 og frem til kl. 21.00.</p><p id="p19">Følg og få information på #Folkering3 #ArternesOptog og Amager Fælleds Venner på Facebook.</p><p id="p1">Annette Madsen vil bl.a. bruge sin erfaring fra det geriatriske område, dvs. for patienter med aldersbetingede sygdomme, til at løfte tværfagligheden på hospitalet.</p><p id="p2">"Jeg glæder mig rigtigt meget til at fortsætte vores gode tværfaglige samarbejde med inddragelse af patienterne og deres pårørende, men også til at arbejde med, hvordan vi kan gøre det endnu bedre. Jeg tror, at der stadig ligger et uopdyrket land, som vi skal se på. I det geriatriske område arbejder vi rigtigt meget sammen tværfagligt. Det kan man også udbrede til andre områder på hospitalet", siger Annette Madsen, og tilføjer:</p><p id="p3">"Det gode samarbejde skal jo også fortsætte på tværs af sektorer - altså mellem hospital, kommune og praktiserende læger - når patienterne er udskrevet, så vi sammen kan skabe nogle gode patientforløb og undgå genindlæggelser".</p><p id="p4">Annette Madsen begyndte i 1988 som sygeplejerske på det tidligere Sankt Elisabeths Hospital på Amager, som senere blev en del af det nuværende Amager Hospital. Gennem årene har hun haft mange forskellige poster på Amager Hospital, bl.a. som vejleder, klinisk sygeplejespecialist, klinisk underviser og senest som afdelingssygeplejerske på Geriatrisk Afsnit. Derudover har hun to gange over de seneste fem år været konstitueret i stillingen som ledende oversygeplejerske.</p><p id="p1">AMAGER Orion Pilo roede med hastig fart i lørdags til Amager Strandpark Rundt 2013.</p><p id="p2">Men i seniorrækkens spurt måtte kajakroeren fra Maribo se sig slået af Sorøs Martin Jensen.</p><p id="p3">Orion Pilo lå ellers som nummer 48 i rækken, da starten gik, og deltagerne spurtede fra sandet og ud til kajakkerne for at ro fire runder á fem kilometer med overbæringer på stranden.</p><p id="p4">Rasmus Nielsen blev i samme række nummer seks, Søren Hyttel syv og Rene Larsen 12.</p><p id="p5">I ungdomsrækkerne viste Jens Visbech sit potentiale ved at vinde U/ 18-klassen.</p><p id="p6">Derimod måtte Mikkel Ibsen og Rasmus Alsbæk nøjes med henholdsvis anden-og tredjepladsen i U/ 16-rækken.</p><p id="p7">Maribo Kajakklub havde 15 roere med til Amager.</p><p id="p8">I alt var 210 deltagere i vandet. Borre.</p><p id="p1">FODBOLD: Solen på den sidste sommerdag og et oprykkerbrag mellem FC Roskilde og FC Amager i 1. division havde lokket 1050 tilskuere til Roskilde Idrætsparken. De mange tilskuere nåede dårligt på plads før FC Amager allerede havde bragt sig foran med 1-0. Et Indkast i amagerkanernes venstreside blev forlænget af en Roskilde-spiller, og så var Daniel Udsen over bolden som en grib over bolden og satte indersiden på i ren Jon Dahl-stil. </p><p id="p2">Tilskuerne måtte misse med øjnene imod solen igen allerede 17. minutter senere. FC Roskilde pressede på for en udligning og var kommet langt frem på banen. Det udnyttede robuste Anders Jochumsen, da han fik en dyb stikning. Med Jannick Larsen i hælene susede Anders Jochumsen ned mod Claus Belling i Roskilde-målet og udplacerede målmanden sikkert. </p><p id="p3">Før målet faldt havde både Jeppe Kjær og Christian Hansen haft gode muligheder for en Roskilde-udligning. Det billede fortsatte efter 0-2-målet. </p><p id="p4">Kort efter målet rundede lynhurtige Jeppe Kjær FC Amagers bundrutinerede målmand Stefan Campagnolo, men hans skud blev reddet på stregen af en Amager-forsvarer.</p><p id="p5"><br /><em style="bold">Misbrug</em></p><p id="p6">I slutningen af 1. Halvleg driver Jeppe Kjær gæk med FC Amager forsvaret med snævre driblinger, men han kan ikke rigtig komme på skudhold. I stedet triller han den på tværs til Christian Hansen, der misbruger på det skammeligste ved at brage bolden langt over mål. </p><p id="p7">Bare et minut senere får Jeppe Kjær en friløber. Denne gange vælger han at forsøge selv, men afslutter lige på Stefan Campagnolo. I stedet for at blive målhelt, bliver Jeppe Kjær i stedet straffet med en advarsel af dommer Darko Haramija, fordi han angiveligt befandt sig i offside-position. </p><p id="p8">Selvom Roskilde er bagud med to mål, er de på ingen måder ude af kampen. Jeppe Kjær når at få en stor chance til inden pausefløjtet. </p><p id="p9"><br /><em style="bold">Paralyseret</em></p><p id="p10">Hjemmepublikummet virker dog lettere paralyseret af det truende nederlag. Larmen fra tilskuerpladsen kommer hovedsageligt fra de mange tilrejsende FC Amager-fans. </p><p id="p11">I Pausen erstatter reservekeeper Martin Johnsen Claus Belling. Ellers er der ingen ændringer på holdene og billedet er det samme som i første halvleg: Roskilde har bolden meget, men FC Amager lurer hele tiden på løse chancer. </p><p id="p12">Fem minutter inde i halvlegen sendes hurtige Kristoffer Wichmann af sted i en Amager-kontra. Roskildes Anfører Jannick Larsen får som sidste mand tacklet bolden ud til hjørnespark. Minuttet efter har Anders Jochumsen en stor chance, men igen er Jannick Larsen redningsmand, da han presser Amager-angriberen til at sparke over mål. </p><p id="p13"><br /><em style="bold">Dommedag</em></p><p id="p14">I kampens 54. Minut, nærmest ud af ingenting, dukker FC Amagers højreback Morten Juul Hansen op på kanten af Roskildes målfelt. Med et dommedagsspark i modsatte hjørne bringer han FC Amager foran 3-0, og dermed er kampen reelt lukket.</p><p id="p15">Kampen bølger derefter lidt frem og tilbage, og Roskildes unge reservemålmand Martin Johnsen har et par gode aktioner. </p><p id="p16">Et kvarter før tid satser Roskilde hele butikken og går over til et 3-mands forsvar, da midterforsvareren Mike Mortensen bliver taget ud og erstattet af Dan Busk, imens Michael Jørgensen rykkes op på midtbanen.</p><p id="p17">3-5-2-formationen når dog aldrig at falde på plads, før Thomas Myssing og Daniel Udsen via en et-to-kombination glider igennem Roskilde-defensiven. </p><p id="p18">Martin Johnsen halvklarer Daniel Udsens forsøg, men Amager-fløjen er hurtigt over returbolden og scorer.</p><p id="p19">Det sidste kvarter skal bare overståes for begge hold. Unge Nicolas Helby oplever dog at få sin debut for Roskilde, men på det tidspunkt er løbet allerede kørt. </p><p id="p20">sporten.db@sj-medier.dk</p><p id="p1">Allerede i første runde i af 2. division faldt lokalopgøret mellem de to Amager-klubber, der deler hjemmebane i Sundby Idrætspark. I dagens anledning var det oprykkerne B 1908, der havde status af hjemmehold, men det var Fremad Amager, der på scoringer af nye Andreas Mortensen og den fra Lyngby ankomne Morten Juul Hansen sejrede 2-1 i lokalopgøret.</p><p id="p2">B 1908 nettede på straffespark, men de brændte også et på Fremad Amagers nye keeper Stefan Campagnolo, og det kostede det ene point.</p><p id="p3">Efter en hård afstikker til vest-kredsen fik Søllerød-Vedbæk et godt comeback i øst, da man hjemme besejrede Slagelse 2-1 på pletskud af Per Laursen og Thomas Thrane.</p><p id="p4">De to øvrige kampe endte begge i 1-0-sejre til hjemmeholdene, da B 93 slog Skovlunde og Brønshøj fik tre point ud af deres premiere mod Glostrup.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=71832&amp;OpointData=aff43ea8351680a51d6edb64fa70b6cdJmlkX3NpdGU9OTIzMCZpZF9hcnRpY2xlPTQ1NjA2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Bolddk.com</a></p><p id="p1">JCI Amager står for tredje år i træk bag initiativet Amager støtter Knæk Cancer. Som navnet antyder bakker initiativet op om Knæk Cancer-kampagnen i uge 43, som Kræftens Bekæmpelse står bag, men det er et selvstændigt, lokalt initiativ.</p><p id="p2">" Formålet med Amager støtter Knæk Cancer er todelt. For det første - og vigtigst - arbejder vi på at indsamle mest muligt ind til Kræftens Bekæmpelse. For det andet bestræber vi os på at inddrage flest mulige amagerkanere i projektet," fortæller projektleder Poul Kragh Jensen.</p><p id="p3">Alle i projektgruppen arbejder gratis i deres fritid, og alle indsamlede penge går direkte til Kræftens Bekæmpelse. De to forrige år har JCI Amager indsamlet over 65.000 kr., og ambitionen er at nå endnu længere op i år.</p><p id="p4">Igen i år er der flere måder at støtte indsamlingen på. Send en SMS med " KC 71784" til 1277, så støtter du med 100 kr. Bl. a. kan du købe de populære Amagertegninger i udvalgte butikker: Stella Alice, Amagerbrogade 76, Anni Jensen Sølv og Guld, Amagerbrogade 45, Rust &amp; Kaffen, Amagerbrogade 111, Fish &amp; Beer, Amagerbrogade 143, Art de Coiffure, Christian II's Allé 2 Læs mere om om hvordan du støtter på www.jci.dk/ amager/ akc/ eller kontakt projektgruppen på pkjjci@outlook.dk.</p><p id="p1">TIRSDAG 21. DECEMBER 1992: » Det er som at pakke en stor julegave ud, når Amager Scenen lader tæppet gå for den klassiske operette ' Sommer i Tyrol'. « I hvert fald hvis man skal tro Amager Scenens direktør Jan Hertz, der har stået for instruktionen af denne gigantopsætning, der tæller 60 medvirkende på scenen.</p><p id="p2">» Der er nok nogen, der vil spørge om, vi nu skal se den igen. Det skal vi. For ' Sommer i Tyrol' har et appellerende indhold. Vi har forsøgt at leve forestillingen med kærlighed.</p><p id="p3">Lige som den skal spilles med kærlighed og entusiasme, « fortæller Jan Hertz til Amager Bladet.</p><p id="p1">Amager Vest Lokaludvalg er meget bekymret over den kommende masterplan for Amager Fælled Kvarter. Vi mener, at der allerede med fodboldbaner og campingplads er taget så stor en del af vores grønne område, at planen om yderligere ca. 40 hektar til boligbebyggelse vil være et for voldsomt indgreb.</p><p id="p2">Vi har forståelse for, at København har behov for boliger. Men hvis vi vil skabe en attraktiv by for både nuværende og kommende indbyggere, bør vi sikre, at der også findes rekreative grønne områder indenfor en rimelig afstand. Amager Fælled er en del af den nye Naturpark Amager, men campingpladsen, boldbanerne, golfbanen, en motorvej og nu også et stort boligområde er med til at afskære Amager Fælled fra de øvrige grønne områder.</p><p id="p3">Det vil blive yderst vanskeligt at begive sig fra f. eks. Grønjordsvej Porten til Kongelunden.</p><p id="p4">I Amager Vest Lokaludvalg frygter vi ligeledes, at en planlagt nedgravet havnetunnel midt gennem den sidste rest af vores grønne naturområde for altid vil ødelægge Amager Fælled.</p><p id="p5">Masterplanen er baseret på udlægning af cirka 40 hektar af Amager Fælleds samlede, tilbageblevne naturområde på cirka. 219 hektar. Det vil sige, at yderligere 18 procent af det grønne område forsvinder. Dertil kommer, at arealet er ' kileformet', således at spidsen i det nye boligkvarter strækker sig næsten en halv kilometer ind på fælleden. Det kommende boligbyggeri bliver nabo til Grønjordssøen, som er fredet på grund af sin store biodiversitet og vi frygter, at den kolossale nabo vil føre til uoprettelige skader på mange af de sjældne arter i og omkring Grønjordssøen.</p><p id="p6">Amager Fælled er et område, der har været værnet om som naturklenodie i generationer. Området er hjerteblod for københavnerne og ikke mindst for amagerkanerne. Det at kunne befinde sig i vild, selvgroet natur kun få kilometer fra storbyens pulsende trafik er enestående blandt verdens metropoler og er med til at give København en helt speciel profil, der sender et signal om, at byen viser interesse for rekreative tilbud til sin befolkning.</p><p id="p7">Lokaludvalget vil foreslå, at Københavns Kommune spørger borgerne om deres indstilling til byggeprojektet, inden en dommerkomité tager stilling til de fem arkitekttegnede projekter.</p><p id="p8">Vi mener, at der er behov for en meget stor nabohøring i forbindelse med Amager Fælled Kvarter, da det planlagte byggeri helt klart vil gribe voldsomt ind i hverdagsglæden for mange, der dagligt bruger fælleden som deres rekreative område.</p><p id="p9">Vi vil derfor arbejde på at arrangere et borgermøde, inden By &amp; Havn offentliggør vindermasterplanen for Amager Fælledkvarter.</p><p id="p10">Amager Vest Lokaludvalg har besluttet at gå konstruktivt kritisk til projektet, men ser helst at planerne helt skrottes.</p><p id="p1">- Amager er det sted i landet, hvor flest har valgt at sige nej tak til reklamer. 46 pct. har aktivt valgt det fra hos Post Danmark. Folk synes, det er ressourcespild og er trætte af den store papirmasse, der vælter ind af brevsprækken hver lørdag, mener Irmas marketingschef, Gitte Matzen.</p><p id="p2">Det er en del af forklaringen på, hvorfor Irma har valgt at lade den husstandsomdelte tilbudsavis uddø på Amager.</p><p id="p3">- Hos Irma tænker vi alternativt, og derfor prøver vi også at gøre priskommunikationen anderledes og mere tidssvarende. Desuden viser undersøgelser, at vores kunder på Amager og i København er mere modtagelige for netkommunikation, end man er i resten af landet, forklarer Gitte Matzen.</p><p id="p1">Der er noget specielt ved Amager.</p><p id="p2">Mange af dem, som bor her, får et livslangt forhold til øen, der er København -og så alligevel ikke. Vi sætter fokus på den der ' Amager-feeling' ved at stille nogle af øens folk spørgsmål om deres forhold til Amager: ' Mit Amager'. Denne uges amagerkaner er Yngve Fobian på 38 år, som ejer Øens Spisested i kulturhuset Prismen på Holmbladsgade.</p><p id="p3"><br /><em style="bold">Hvor længe har du boet på Amager?</em></p><p id="p4">»Jeg bor på Holmbladsgade og har boet her siden 1998 -og har spillet fodbold i Boldklubben Olympia i 15 år.« Hvorfor bor du på Amager? »Af nød og sidenhen af lyst. Johnny Stryhn, som er formand i Olympia, skaffede mig en lejlighed, da min mor døde og jeg boede hos hende i Hvidovre. Det var sindssygt umoderne, for alle skulle bo på Nørrebro og Vesterbro på det tidspunkt. Amager var jo det værste sted..</p><p id="p5">Jeg ved ikke, om det var et skridt op eller ned, men jeg fik Amager ind under huden og blev bare gladere og gladere for det.«.</p><p id="p6"><br /><em style="bold">Hvad er det bedste ved Amager?</em></p><p id="p7">»Jeg elsker det fællesskab, der er -ikke så meget attituden, men mere at man har sjælen på rette sted og kan tage en sludder for en sladder og en snak med alle. Og så er det jo en gal fodbold-ø, og det havde jeg med. Folk kommer hinanden ved. Du kan opleve, at folk har boet her i generationer, forretningerne er gået i arv og folk har spillet i de samme boldklubber som deres far. Kvarteret har en lang historik, og beboerne er ikke blevet udskiftet på samme måde som i bykvarterene.</p><p id="p8">Der er kommet en del nytilflyttere, blandt andet omkring stranden, men der er ikke blevet skubbet en hel bydel ud. Her er pensionister i ordets bedste forstand -folk, der har boet her hele livet. Det gør, at man føler sig hjemme.« Hvad kan du mindst lide ved Amager? »Mindst lide, mindst lide... Uha. Hvad jeg mindst lide ved Amager? Kan du ikke hjælpe mig lidt? Jo! Der er for mange dårlige burgerbarer.« Er der et sted, du altid vender tilbage til? »Amager Strandpark og Sundby Idrætspark.</p><p id="p9">På stranden har jeg fulgt udviklingen, jeg holdt meget af at gå lange ture dernede, og så har det været en berigelse, at Københavns Kommune byggede den strandpark, hvor man kan gå ned, opleve årstiderne og se på Sverige, flyene, der flyver ind. Du har både natur og det internationale -et trafikeret sund, grøn energi, hundeluftere, ensomme, deprimerede, løbere... Der er lidt af det hele.</p><p id="p10">Og Sundby Idrætspark, ja, det ér bare søndag på Amager. Det er en glæde at komme der og møde de mennesker, der er.</p><p id="p11">Man holder jo ikke med Fremad Amager, fordi man kan lide at vinde fodboldkampe -så ville man finde en anden klub. Og alle de grupperinger, der kommer: Man kan få alt fra en intellektuel snak om økonomi til hvad bajerne koster på Englandshus eller hvor man får det største højtbelagte smørrebrød.</p><p id="p12">«.</p><p id="p13"><br /><em style="bold">Hvor går du hen når du går ud at spise?</em></p><p id="p14">»Jeg har to steder. Boulevarden, som bliver 80 år i år -og indretningen er stadig den samme. Et af de få værtshuse, der stadig serverer mad. Det er som at komme ind i en københavnsk tidslomme med et dejligt værtspar, som står der selv. Her har man oplevet anden verdenskrig, de nøjsomme 50' ere, opsvinget i 60' erne, hippie-70' erne, fattig-80' erne, de rå 90' ere. Og de eksisterer stadigvæk.</p><p id="p15">Og gastronomisk, der kommer jeg på vinbaren Toto, for det er bare virkelig god mad. Det var noget af det, jeg savnede på Amager.«.</p><p id="p16">" Der er kommet en del nytilflyttere, blandt andet omkring stranden, men der er ikke blevet skubbet en hel bydel ud. Her er pensionister i ordets bedste forstand -folk, der har boet her hele livet. Det gør, at man føler sig hjemme.</p><p id="p17">Yngve Fobian.</p><p id="p1">Selv om Fremad Amager havde vundet forrige hjemmekamp 5-0 over Skive, var Hobro store favoritter da de kom på besøg på Amager. Efter fem kampe i træk uden nederlag havde nordjyderne nemlig sat en tyk streg under det faktum, at de af alle eksperter spås en hurtig tilbagevenden til landets bedste fodboldrække.</p><p id="p2">Men denne søndag fik de godt nok ørerne i maskinen i Sundby Idrætspark Jyderne kom ellers højst planmæssigt foran i 1. Halvleg, da de med en blanding af muskler og møveri fik skubbet bolden over stregen efter en hjørnesparks-situation og et gigantisk klumpspil.</p><p id="p3">Hobro havde føringen med ind i omklædningsrummet i pausen, men den opmærksomme tilskuer/ seer havde set en halvleg, hvor Fremad Amager faktisk var altdominerende, havde bolden 65% af tiden og skabte fem gode målchancer.</p><p id="p4">Langt bedre kombinationer Og det fortsatte i den grad i anden halvleg. Hobro havde ikke meget andet at byde på end deres anseelige størrelse som gjorde dem farlige på de standardsituationer, de fik tilkæmpet sig.</p><p id="p5">Men når det kom til spillet med bolden var oprykkerholdet fra Amager mindst en klasse bedre; kombinationerne flød frem over banen, og særlig i venstresiden drev Christian Møller og Martin Jensen gæk med gæsterne som halsede bagefter.</p><p id="p6">Det blev også en kombination mellem de to, der første gang satte Hobro til vægs; et mønsterangreb, en overlapning af Christian Møller, et fladt indlæg til Mohammed Abdalas som blæste bolden op i nettaget, og så var der udlignet. Kort efter var det Christian Møller selv som blev spillet fri i dybden af en fantastisk spillende Hakan Redzep, og så var Fremad foran. Hobro-spillerne gik hovedrystende rundt på banen, men det var slet ikke slut endnu; to gange mere satte anfører Mohammed Abdalas bolden i kassen, begge gange efter smukke angreb hvor Hobrospillerne ikke var i nærheden af at få fat i bolden.</p><p id="p7"><br /><em style="bold">Sidst vandt vi jo 5-0!</em></p><p id="p8">Da Morten " Molle" Rasmussen efterfølgende på tv blev spurgt, om det var Fremad Amagers bedste kamp i 1. Division, svarede han med et skælmsk smil: " Njaa sidste gang vandt vi jo faktisk 5-0.".</p><p id="p9"><br /><em style="bold">Medlevende fanskare</em></p><p id="p10">Fremad Amager er ved at have skabt sig noget af et ry på hjemmebanen i Sundby. Med en medlevende fanskare på tribunen og på " Sunny Side" er der hver gang store forventninger, og det mærker både hjemmeholdet og modstanderne. Fremad Amager har således endnu ikke tabt på hjemmebane i 1. Division, og i løbet af det sidste år er det kun blevet til to nederlag i Sundby Idrætspark.</p><p id="p11">Ét af de hold, som er lykkedes med at vinde i Sundby, er AB, som netop kommer på besøg på søndag. Arbejderklubben mod akademikerne, Fremad Amager mod AB i 1. Division - så bliver det vist ikke mere klassisk.</p><p id="p12"><br /><em style="bold">FAKTA</em></p><p id="p13">1. division: Fremad Amager - AB Søndag den</p><p id="p14">2. Oktober kl.</p><p id="p15">15.30 i Sundby Idrætspark Billetter: www.boldbillet.dk.</p><p id="p1">HELE ØEN: Kandidaterne står ikke i kø til formandsposten i Amager Erhvervsråd.</p><p id="p2">Det konstaterede den nuværende og længst siddende formand i erhvervsrådets historie, Hugo Andersen, da han takkede for valget af en ny toårig periode ved den årlige generalforsamling på Blu Radisson Scandinavia.</p><p id="p3">» Vi havde en formandskandidat i kikkerten for et år siden, og derfor valgte at jeg at tage et ekstra år for at få kørt personen i stilling, men det lykkedes ikke, « forklarede Hugo Andersen.</p><p id="p4">» I virkeligheden er det svært at finde en yngre mand eller kvinde med tilstrækkelig erhvervserfaring, indsigt og tilknytning til Amagers erhvervsliv.</p><p id="p5">Det er mit håb, at vi kan få gennemført et generationsskifte på formandsposten, og jeg stiller mig ikke i vejen, « fastslog Hugo Andersen.</p><p id="p6">Alligevel er der tale om en nyere og slankere udgave af Amager Erhvervsråds bestyrelse, efter tre bestyrelsesmedlemmer ikke modtog genvalg.</p><p id="p7">Tom Fuglevig, tidligere formand for Ama'rButikkerne, Claus Ehlers, tidligere byrådsmedlem i Dragør, og malermester Johnny Beyer, havde bebudet deres afgang for et år siden, så det var helt og aldeles udramatisk.</p><p id="p8">Til gengæld lykkedes det kun at finde ét nyt bestyrelsesmedlem.</p><p id="p9">Jesper Galmstrup Jensen fra konsulentfirmaet Galmstruphviid ApS, blev enstemmigt valgt, og som ny suppleant til bestyrelsen blev formand for Ama'rButikkerne og ejer af Gunnar Madsen Vinhandel, Rene Steinvig, valgt.</p><p id="p10">Hugo Andersen oplyser, at bestyrelsen har konstitueret sig, og herefter også består af næstformand Jes König, glarmester Hans Jensen, Søren Balkan, Copenhagen Malmö Port, og Birger Larsen, Køkkencenter Amager.</p><p id="p11">Amager Erhvervsråd blev stiftet i 1984 af fremsynede erhvervsfolk for at understøtte erhvervslivets mulighed for vækst på tværs af kommunegrænser.</p><p id="p1">Kampen mod at bygge på Amager Fælled er langt fra slut. En måned efter, at 28.041 underskrifter mod det 260.000 kvadratmeter store byggeri blev afleveret på Københavns Rådhus, er Amager Vest Lokaludvalg og andre modstandere nu klar med et stort debatmøde, hvor de vil kræve svar og handling fra politikerne i Folketinget.</p><p id="p2">Mødet finder sted onsdag den 30. november kl. 1921 på Skolen På Islands Brygge. Det arrangeres af lokaludvalget i samarbejde med Danmarks Naturfredningsforening København, Amager Fælleds Venner, Dansk Botanisk Forening, NOAH, Børn i Byen, Islands Brygges Lokalråd, Dansk Ornitologisk Forening - København, Sundby Lokalråd og Miljøpunkt Amager. Og emnet? Hvordan man kan forhindre, at et område med flere tusinde års vild natur, skal bebygges.</p><p id="p3">" Det stykke natur, der skal bebygges med 2200 boliger, er ikke som resten af Fælleden opfyldt jord, det er derimod mindst 5.000 år gammel vild natur og det sted i Københavns Kommune med den største biodiversitet.</p><p id="p4">Området er ikke fredet som resten af Fælleden, men er omfattet af Ørestad Lov, og derfor kræver det folketingets opbakning at ændre på beslutningen," skriver arrangørerne på facebooksiden " Bevar urnaturen på Amager Fælled - folkemøde", som 673 personer indtil videre synes godt om.</p><p id="p5">Der bliver inviteret tre oplægsholdere, som bl. a. vil sætte spot på disse emner:? Urnaturen på strandengen syd for Grønjordssøen? Forslag til alternative placeringer af byggeriet? Tilbagebetaling af de 1,5 mia.</p><p id="p6">kr til metroen? Med på mødet er kokken Nikolaj Kirk, der er en af mange modstandere af Fælledbyggeriet.</p><p id="p7">Nikolaj Kirk vil på møde byde på gratis, grøn økologisk snack.</p><block><p>Du kan blandt andet finde skvalderkål på Amager Fælled. Tirsdag den 26. juni kl. 16.00. Vi mødes ved, DR Byen Metrostation. Turen er gratis og der er ingen tilmelding, så bare mød op. </p></block><p id="p1">Sammenholdet mellem de 5 Rotary klubber er tillige blevet så væsentligt udbygget, at vi til vores ø-møder nu kan samle op mod 100 deltagere.</p><p id="p2">Dette betyder, at vi kan få bedre og mere interessante foredragsholdere, da det jo er lidt sjovere at holde et foredrag for 100 personer end for 10-20 personer. Dette er i sandhed det praktiske resultat af Rotarys motto: service about self.</p><p id="p3">Amager Rotary Klub er den ældste Rotary klub på Amager med 75 års jubilæum i 2014.</p><p id="p4">Rotary international blev stiftet for mere end 100 år siden i Chicago af Paul Harris. Rotary har i dag 1,2 millioner medlemmer verden over.</p><p id="p5">Rotary er et netværksklub for ledende erhvervspersoner i samfundet med et humanitær formål.</p><p id="p6"><br /><em style="bold">Verdens bedste ungdoms udvekslingsprogram</em></p><p id="p7">Rotary har vel nok verdens bedste ungdoms udvekslingsprogram, hvor danske unge mellem 16-18 år kan leve et år i udlandet. Danmark ligger i verdens top-10 over antal udsendte studerende.</p><p id="p8">Amager Rotary klubberne har konstant 4-6 unge i udlandet og samtidig det samme antal unge der bor privat hos rotarianer på Amager.</p><p id="p9">Amager Rotary klub har i øjeblikket Mariko fra Japan boende. Hun går i gymnasiet og kan allerede nu holde små taler på dansk hver uge til klubmøderne.</p><p id="p10"><br /><em style="bold">Ikke en loge med hemmelige ritualer</em></p><p id="p11">Rotary er ikke en loge med hemmelige ritualer og er åben for alle ledere i det offentlige såvel som i det private.</p><p id="p12">Gennemsnitsalderen har i mange år være noget høj, men er de sidste 10 år faldet meget således, at Rotary forventes at blive det netværk, der bliver det mest attraktive for personer mellem 40-60 årige i fremtiden. Alle er velkomne til at kontakte Rotary klubberne, komme til et af vore ugentlige møder og se om det kunne være interessant for dig at være medlem i verdens største erhvervsnetværk.</p><p id="p13"><br /><em style="bold">Har rejst flest penge til bekæmpelse af polio</em></p><p id="p14">Rotary International er den private organisation, der har rejst flest penge til bekæmpelse af polio (børnelammelse) og selv WHO spørger Rotary om råd på dette område.</p><p id="p15">Man forventer, at polio er udryddet i verden om ganske få år og i dag er der mindre end 350 tilfælde om året ialt Nigeria, Afganistan og Pakistan.</p><p id="p16">I 1985 var der mere end 350.000 tilfælde om året. Der er siden 1985 givet mere end 2 milliarder vaccinationer via End Polio Now og Polio Plus programmerne. Samlet set er der brugt mere end 5 milliarder dollars.</p><p id="p17">Vi står på 3. År i Fields med ønsketræet der er en støtte til Barnets Glæde der støtter familier på Amager, der har det økonomisk så svært, at der ikke er råd til at give julegaver til deres børn. Man kunne tro, at der ikke var er behov for dette i dagens Danmark men sidste år blev mere end 200 børn i alderen 1-16 år tildelt en julegave købt af anonyme mennesker.</p><p id="p18">-Amager Rotary klub indsamler hver år mere end 20.000 kr til Kræftramte børn ' s familier -Amager Rotary klub støtter med sponsorater og frivillig hjælp til foreningen Hjælp voldsofre. -Amager Rotary klub er hoved initiativtager til Center for Social Innovation der blandt andet har til formål at hjælpe børn og unge der er i fare for at falde ud af systemet.</p><p id="p19">-Amager Rotary klub har sponsoreret adskillige Shelter Boxe, der er en slags container der med få timer respons kan sendes til steder i hele verden hvor akut hjælp er påkrævet. Senest blev der sendt Shelter bokse til Nepal efter det store jordskælv der.</p><p id="p20">-Shelte boksene indholder udstyr til at en familie kan overleve, bo, lave mad og holde varmen i mere end et halv år.</p><p id="p1">AMAGER STRAND: Der skulle egentlig først have været lavet en ny pleje-og udviklingsplan for Amager Strandpark i 2015 -10 år efter åbningen. Men allerede i 2005, da den første plan blev vedtaget, besluttede parkbrugerrådet -en lang række interessenter med aktiviteter på og ved stranden - at planen skulle kunne revideres allerede efter fem år. Fordi man ikke vidste, hvordan stranden ville udvikle sig.</p><p id="p2">Det viste sig at være en klog beslutning. For selvfølgelig bruges strandparken i sommerhalvåret til traditionelle strandbesøg: Badning i sundet, solbadning og picnic i sandet. Men andre aktiviteter præger også billedet i strandparken: Løbere og rulleskøjteløbere, nye strandsportsgrene som kitesurfing og blokarts ( surfing på landjorden på et surfboard på hjul). For ikke at tale om større arrangementer lige fra sidste års enorme lydkunst-installation til sportsarrangementer som Copenhagen Challenge.</p><p id="p3">En ny pleje-og udviklingsplan er nu klar og skal gælde for perioden 2012-2017. Planen inddeler Amager Strandpark i syv delområder og gennemgår en række mulige forandringer i hvert enkelt delområde.</p><p id="p4"><br /><em style="bold">Alt er ' måske'</em></p><p id="p5">Og ordet ' mulige' skal tages meget bogstaveligt, pleje-og udviklingsplan er nemlig ikke en investeringsplan. Der følger ikke en krone med til realisering af planen.</p><p id="p6">Delområde 1A, som ligger lige vest for Sundby Sejlforening og rummer kolonihaveforeningerne Amager Strand og Sundvænget, ejes af Københavns Kommune, og skal dét areal udvikles, skal det ske indenfor forvaltningens samlede budgetramme.</p><p id="p7">De øvrige delområder ejes af Amager Strandpark I/ S, og alle større tiltag kræver ekstern finansiering fra ejerkommunerne eller fonde, da Amager Strandpark I/ S alene råder over et driftsbudget.</p><p id="p8">Når det forbehold er taget, rummer plejeplanen talrige forslag, her skal nævnes nogle få: En udvidelse af strandsportsarealet langs Amager Strandvej. At byggefelter og parkeringsarealer, der ikke er taget i brug endnu, kan anvendes til midlertidige aktiviteter. At der forsøgsvis tillades cykling på Amager Strand Promenaden. Og at der skabes mulighed for midlertidige sommerboder i den nordlige ende af stranden for bedre servicering af strandgæsterne.</p><p id="p9"><br /><em style="bold">Hunde får frit løb</em></p><p id="p10">Selv om hunde altid skal være i snor på Amager Strand, ses der mange løse hunde på stranden, især på hverdage uden for badesæsonen. På arealet ' Søstjernen' nord for Sundby Sejlforening findes strandparkens eneste fritløbsområde.</p><p id="p11">I plejeplanen udpeges der imidlertid et delområde på strandbredden mellem strandstation 3 og 5, hvor hunde forsøgsvis i vinterperioden 22.</p><p id="p12">oktober 2012 til 31. marts 2013 må løbe frit, dog med undtagelse af juleferien. Netop her er der en fysisk barriere mellem strandbredden og Amager Strand Promenaden.</p><p id="p13">Efter forsøgsperioden vurderes det, om den har nedbragt antallet af løse hunde på den resterende del af stranden, og om området fortsat skal være friløbsområde de kommende vintre, eller om det igen skal forbydes på hele stranden.</p><p id="p14"><br /><em style="bold">Flere idræts-events</em></p><p id="p15">I øjeblikket er 10 koncerter om året tilladt i Amager Strandpark, mens der kun må foregå seks idrætsarrangementer med musikafspilning. Behovet er imidlertid flere idrætsarrangementer med musik end koncerter. Københavns Kommunes teknik-og miljøforvaltning har på baggrund af plejeplanen anbefalet, at der tillades 18 arrangementer med musikafspilning i højsæsonen -heraf højst fem koncerter.</p><p id="p16">Københavns Kommunes teknik-og miljøudvalg har godkendt dette og at Amager Strand skal kunne rumme sponserede arrangementer, hvortil der skal søges en dispensation fra str andparkens fredning, så man midlertidigt kan opstille reklamer i det konkrete arrangementsområde.</p><p id="p17">Den omfattende pleje-og udviklingsplan offentliggøres senere på Københavns Kommunes og Amager Strandpark I/ S's hjemmesider.</p><p id="p1">SVENDBORG: Han er kun 21år, men spiller som en rutineret Rabbit. Basketball-spilleren Troels Halling blev i aftes den afgørende faktor, da Svendborg Rabbits med en hjemmesejr på 82-72 bragte sig foran 3-2 i kampe i semifinaleserien mod BK Amager. Dermed kan Svendborg med en sejr på torsdag i Amagerhallen sikre sig finalepladsen mod Bakken Bears. Skulle det kikse der, er der endnu en chance i en hjemmekamp på mandag i Svendborg.</p><p id="p2">Men det bliver ikke aktuelt, forsikrer Troels Halling.</p><p id="p3">- Jeg er ret sikker på, at vi vinder på torsdag. Vi har det mentale overtag nu efter at have vundet to tætte kampe i træk, derfor vinder vi igen, siger ensveddryppende Troels Halling efter dramaet i kaninhulen, mens flere tilskuere kommerforbi og klapper ham på skulderen og lykønsker ham med en god kamp.</p> <hl2>Træneren: - Troels vinder kampen for os</hl2><p id="p4">Også fra træner Craig Pedersen er der stor ros til Halling.</p><p id="p5">- Troels vinder kampen for os i dag. Det er mentalt stærkt, at han kommer tilbage og spiller så kontrolleret og godt, efter han i de seneste to kampe har lavet et par dumme ting, siger Craig Pedersen og hentyder til de to tekniske fejl, den energiske guard har fået i de sidste to kampe.</p><p id="p6">Men i aftesrettede han alsin energi modspillet på banen, hvor han scorede 15 point og dermed blev næstmest scorende Rabbits-spiller. Blandt andet scorede han en vigtig treer tre minutter før til føring 76-66.</p><p id="p7">Amager lod sig dog ikke knække og kom tilbage yil 76-72 med to minutter igen.</p> <hl2>Howell i centrum</hl2><p id="p8">Halvandet minut før tid bliver Jarrett Howell ifølge store dele afdet sæsonrekordstore hjemmepublikum på 968 tilskuereskubbet ud over sidelinjen ved Amagers bænk, men dommerne Jonas Bille og Jesper Dam Jensendømmer bolden til Amager. Howell får ikke sluppet bolden hurtigt nok ifølge Amager-bænken, men Howell slipper med enløftet pegefinger og undgår den femte fejl, der havde betydet farvel til ham i utide.</p><p id="p9">- Jarrett holder fast i bolden, og det kunne godt have givet ham en tekniskfejl, mente Amagers træner Jesper Sørensen efter kampen.</p> <hl2>Teknisk fejl til Peter Johansen</hl2><p id="p10">Seks minutter før tid havde Amagers Peter Johansen fåeten teknisk fejl for at skubbe bolden i pandenpå Svendborgs Martin Mariegaard, da Amager skulle sætte bolden i spil efter en scoring af Mariegaard ved stillingen 67-60.</p><p id="p11">- Jeg så ikke episoden, men den skal godt nok være grov, hvisman skal have en teknisk fejl for den, mente Jesper Sørensen.</p><p id="p12">I det sidste halvandet minut nåede Amager ikke at få scoret, da Svendborg med godt forsvar og seks afsluttende point af topscorer Jarrett Howell fik lukket kampen.</p> <hl2>Forrygende start</hl2><p id="p13">Det tegnede ellers til en afklapsning af Amager i starten af kampen. Svendborg kom foran 10-0 og udbyggede føringen til 21-8 efter første periode.</p><p id="p14">Men Amager fik kæmpet sig op til pausestillingen 35-33 efter 15 point af Matt Cooper i første halvleg. </p><p id="p15">Svendborg fortsatte nedturen i starten af anden halvleg, hvor Amager efter fem minutter var foran med fire point ved stillingen 45-49 efter en teknisk fejl til Jarrett Howell for at filme. </p><p id="p16">Den pibekoncert-fremkaldende kendelseblev der dogti sekunder senerekompenseret for ved at give Amagers Kristian Norsgaard en tilsvarende teknisk fejl, og hurtigt kom Svendborg i front igen, 60-54 efter tredje periode.</p> <hl2>Større bredde blev afgørende</hl2><p id="p17">I sidste ende blev Svendborgs større bredde afgørende, da et godt kæmpende Amager-hold løb tør for kræfter. Uden den øjenskadede amerikaner Joe Smith kunne gæsterne ikke stå distancen, selv om Peter Johansen med 19 point og 15 rebounds og blot to fejlspillede en stor kamp.</p><p id="p18">Hos Svendborg var Jarrett Howell med 28 pointog utrolige Troels Hallingde mest fremtrædende.</p><block><p>Det skriver Naturpark Amager i en pressemeddelelse. </p></block><p id="p1">Havde man i starten af året sagt, at Boldklubben Union ville besejre Fremad Amagers 1. hold i en betydningsfuld kamp og være få point fra at hente den traditionsrige Amager-klub i tabellen, ville folk have rystet på hovedet. Men meget  rigtig meget  er sket i løbet af det sidste halve års tid.</p><p id="p2">Først og fremmest rykkede Union op fra serie 1 til københavnsserien i foråret. Samtidig gik den ambitiøse Amager-satsning, FC Amager, i stykker. Det kostede moderklubben, Fremad Amager, en rutsjetur på tre rækker fra 1. division til københavnsserien.</p><p id="p3">Det betød, at Union og Fremad Amager ved sidste måneds sæsonstart pludselig spillede i samme række. Lørdag tørnede de to klubbers 1. hold så sammen for første gang. Union har mange gange tidligere mødt Fremad Amagers 2. hold i turneringssammenhæng men aldrig ama'rkanernes 1. hold.</p><p id="p4"><br /><em style="bold">I Hammerums favn</em></p><p id="p5">300 tilskuere  heraf en stor del trofaste Fremad Amager-tilhængere  var på plads på Genforeningspladsen fredag aften. Fremad Amager mødte op som ubesejret i de syv første kampe, mens Union havde tirsdagens 3-6 afklapsning mod B 93's 2. hold i frisk erindring.</p><p id="p6">Efter en jævnbyrdig start var det gæsterne fra Amager, som  efter en kommunikationsfejl i Unions forsvar  fik kampens første målchance. En Fremad Amager-angriber fik frit løb mod Christian Hammerums mål. Union-keeperen viste dog stor styrke og reddede på fornemste vis i to omgange.</p><p id="p7">Herefter begyndte hjemmeholdet at stå bedre på banen. Med god variation i spillet blev Union mere spilstyrende og tilkæmpede sig blandt andet adskillige hjørnespark. Det var dog efter et frispark i højre side, at Union bragte sig foran, da en umarkeret Thomas Raunde steg til vejrs og med hovedet snittede bolden i nettet. 1-0 var også stillingen ved pausen.</p><p id="p8">Som 2. halvleg skred frem, lagde gæsterne et mere og mere massivt pres. Men alle optræk til Fremad Amager-målchancer havnede i favnen på en velspillende Christian Hammerum.</p><p id="p9">I stedet slog Union og topscorer Kim Michelini til i den anden ende fire minutter før tid. 2-0 og kampen var lukket. Glæden og tilfredsheden var naturligvis stor i Union-lejren. Sejren hører til blandt de helt store i klubbens historie. På torsdag kl. 19.00 skal man forsøge at følge op, når det gælder udekampen mod Brønshøj Boldklubs 2. hold.</p><p id="p1">Den 1. marts åbnede det nye Sundhedshus Amager, som samler en række sundhedstilbud til borgerne. Huset rummer blandt andet en sygeplejeklinik, hvor borgere kan modtage sårpleje og rådgivning samt et træningscenter til genoptræning af borgere over 65 år. Sundhedshuset indeholder også et nyt forebyggelsescenter, hvor borgerne kan få hjælp til at forebygge og behandle livsstilssygdomme som diabetes 2 eller overvægt.</p><p id="p2">Sundhedscenter Amager ligger på Hans Bogbinders Alle 3, 2300 København S og holder i martsmåned åben hus i hverdage mellem kl. 10-14.</p><p id="p3"><br /><em style="bold">/pia</em></p><p id="p1">1. divisionsklubben Fremad Amager har selv prøvet det. At være i Superligaen og rasle ned igen uden for alvor at kunne gøre modstand. I år er det en anden københavnerklub, B93, der befinder sig i elevatoren, men på Amager arbejdes der nu på at opruste, så der alligevel bliver plads til endnu et københavnsk hold i den bedste række. »Der er indledende samtaler i en række klubber på Amager, men vi er ikke klar til at gå ud med noget konkret endnu,« siger Fremad Amagers formand Henning Andersen. Ifølge Berlingske Tidendes oplysninger er det denne gang Fremad Amager, Tårnby, B1908, AB70 og Kastrup, der drøfter at skabe et overbygningshold, som i så fald formentlig vil skulle hedde Amager FC.</p><p id="p2">I 1990 forsøgte Amagerklubberne også at skabe en fusion, men der kunne ikke skaffes opbakning, to år senere blev forsøget igen gjort af seks klubber - men kun i Fremad Amager var der flertal for ideen.<br /><em style="bold">Ikke sikker</em><br />
 Fremad-formanden indrømmer da også, at han ikke denne gang tør erklære sig helt sikker på, at fusionen lykkes. »Der opstår altid problemer om, hvilken farve klubtrøjen skal have, og hvilket stadion man skal spille på. Men når man ser på B93, så er det uheldigt, at en klub ryger ned med det samme og taber så mange kampe, selv om mange af dem kun er tabt med et enkelt mål. Vi kender det fra vores tur i '93, der heller ikke var sjov - og som ikke blev sjovere af, at vi måtte spille flere hjemmekampe i Valby, fordi vi ikke havde lysanlæg,« siger Henning Andersen. Han tror ikke, at en klub som Fremad Amager vil kunne klare sig i Superligaen uden en fusion.<br /><em style="bold">Brugt trylleord</em><br />
 »AB har gjort det inden for de seneste fem år, men det er nærmest også trylleord, der er blevet brugt derude for at få et hold frem med små og enkle midler. Men eksempler som Herning-Ikast-fusionen og FCK-fusionen er vejen frem,« siger Henning Andersen. Fremad Amager har således lagt op til, at der skal være tale om et overbygningshold på Amager - ikke en egentlig sammenlægning af øens bedste klubber, der tæller Fremad Amager i 1. division, Tårnby og B1908 i 2. division, AB70 i Danmarksserien og Kastrup i københavnerserien. Dragør er ikke aktuel som fusionspartner. »I øjeblikket er Fremad Amager meget dominerende, for der er lige så stor forskel på 1. og 2. division, som der er på Superligaen og 1. division, men det her skal være ét hold, som alle kan holde med,« siger Henning Andersen.</p><p id="p1">TIRSDAG 29. DECEMBER 1992: Til foråret skal Fremad Amager slås mod blandt andre Frem, Vejle og B 1909 om to pladser i Superligaen.</p><p id="p2">Og den forløbne uge fik klubbens formand Palle Knudsen en herlig nytårsgave fra DBU.</p><p id="p3">Fra den 1. januar 1993 må klubben atter tegne prof-kontrakter, selvom klubben for bare to år siden gik konkurs.</p><p id="p4">Fremad Amagers konkurssag er ganske unik. fordi den indtrådte netop da DBU lavede om på sine konkursreglker. Efter de gamle regler skulle klubben fratages retten til at skrive prof-kontrakter før tidligst i 1995. Ifølge de nye regler gælder » karantænen « kun til den 1. juni 1993.</p><p id="p1">VOLLEYBALL Umiddelbart lignede det en genkendelig gentagelse for Ikast KFUM: Endnu en kamp -endnu et nederlag i Volleyball-ligaen.</p><p id="p2">De midtjyske ligakvinder, der er oprykkere i landets bedste volleyballrække, tabte søndagens udebaneopgør med 0-3 til topholdet Amager VK, der indtager tredjepladsen.</p><p id="p3">Men matchens sande indhold gemte sig i de jævnbyrdige sætcifre. Ikastspillerne solgte sig nemlig dyrt i nederlaget, der endte 30-28, 26-24 og 25-21 til favoritterne fra hovedstaden.</p><p id="p4">-Vi er meget tilfredse med den præstation, vi leverede på Amager. Med lidt mere held og erfaring havde vi formentlig fået et eller flere sæt med hjem, fortæller Mats Björkman, cheftræner hos Ikast KFUM Volleyball.</p><p id="p5"><br /><em style="bold">Kæmpede sig til sætbold</em></p><p id="p6">Det er hidtil blevet til 11 nederlag i 11 ligakampe for det unge Ikast-hold, men på det seneste har der været spillemæssig fremgang at spore.</p><p id="p7">Forleden drillede KFUM-kvinderne i perioder to'erne fra Brøndby -og i går eftermiddags lykkedes det så at presse Amager på fremmed gulv.</p><p id="p8">-Mod Amager bevarede vores spillere gejsten, energien og stabiliteten gennem hele kampen. Det er de største forskelle, når man sammenligner med vores kampe tidligere i sæsonen, vurderer Mats Björkman.</p><p id="p9">I et særdeles tæt og underholdende første sæt spillede Amager sig frem til syv sætbolde, men ad flere omgange formåede gæsterne at afværge. Og det endte endda med en midtjysk sætbold ved stillingen 27-26.</p><p id="p10">-Det var fair nok, at sættet gik til Amager, men vi -som i stort set hele kampen -viste som hold stor vedholdenhed, lyder de verbale roser fra Ikast-træneren.</p><p id="p11"><br /><em style="bold">Gode beslutninger under pres</em></p><p id="p12">Björkman forklarer oprykkernes vilje med mentalt overskud.</p><p id="p13">-Vi lavede færre fejl, fordi vi var dygtige til at slide på Amager-spillerne.</p><p id="p14">Vi brugte vores energi til at tage de rigtige beslutninger under pres. Vi var ikke bange for at tabe boldene, analyserer han.</p><p id="p15">I både i første og tredje sæt var Ikast bagud med otte point. Men hver gang fik midtjyderne kæmpet sig tilbage i opgøret.</p><p id="p16">-Det blev lige-ved-og-næsten. Havde vi vundet første sæt, var kampen måske forløbet anderledes. Men indstillingen og fighteregenskaberme tager vi med os videre, siger Mats Björkman.</p><p id="p17">På søndag spiller Ikast KFUM sæsonens sidste ligakamp i grundspillet, når Køge kommer på besøg i Hyldgårdshallerne.</p><p id="p18">I starten af marts venter seks kvalifikationskampe mod de tre bedste hold fra 1. division. Modstanderne bliver formentlig Frederiksberg Volley, DHV Odense og VK Vestsjælland fra Korsør.</p><p id="p19">-Vores erfaringer og det højere tempo fra ligaen bliver brugbare for os i kvalifikationen, hvor holdene, vi møder, har et lavere niveau, pointerer Mats Björkman.</p><p id="p20"><br /><em style="bold">: fakta</em></p><p id="p21">Volleyballligaen, kvinder: AMAGER -IKAST KFUM 3-0 1. sæt: 30-28 2. sæt: 26-24 3. sæt: 25-21.</p><p id="p1">HELE ØEN: Amager Hospital havde for to år siden en lidet flatterende bundplacering som et af de mest snavsede hospitaler i Region Hovedstaden. I 2009 blev tre ud af 20 lokaler godkendt efter det årlige serviceeftersyn af rengøringsstandarden.</p><p id="p2">I 2010 blev 18 ud af 20 lokaler godkendt, og nu viser den seneste rengøringsrapport for 2011, at Amager Hospital sammen med Frederikssund Hospital er de eneste to hospitaler, der har fået godkendt samtlige lokaler. » Det viser, at det bærer frugt, når vi politisk fastholder fokus på, at der skal være ordentligt rent i vores bygninger. Det kan vi også takke vores dygtige rengøringsfolk for, som sikrer, at vores patienter færdes i et rent og dermed sikkert miljø, « siger Flemming Pless ( S), formand for Region Hovedstadens patientudvalg. / 4.</p><p id="p1">SUNDBY: Et flertal i Københavns Kommune bestående af Socialdemokraterne, SF, Enhedslisten og de Radikale vil fusionere fire Amager-skoler og skabe Danmarks største folkeskole med 100 klasser på 11-12 spor og i alt 2.140 elever. De fire skoler, Gerbrandskolen, Højdevangens Skole, Dyvekeskolen og Sundbyøster Skole, skal efter planen være sammenlagt fra skoleåret 2011-2012. Skolebestyrelsen på Gerbrandskolen kalder planen for »uigennemtænkt«: »Vi vil opleve elevflugt til privatskolerne,« advarer formanden for skolebestyrelsen, Hans Henrik Kølle. På Københavns Rådhus er den konservative ordfører, Rasmus Jarlov, forundret: »Vi kunne nøjes med at lukke Dyvekeskolen, der i forvejen er en dårlig skole med lav søgning, dårlige karakterer og mange problemer,« siger han til Amager Bladet. /4</p><p id="p1"><br /><em style="bold">Elitekvalifikation</em><br /></p><p id="p2">Holstebro KFUM - </p><p id="p3">Amager VK 1-3</p><p id="p4"><br /><em style="bold">Af Svend Jakobsen</em><br /></p><p id="p5">Det er aldrig en skam at tabe til en bedre modstander. En af sportens mest brugte klicheer, som atter må hentes frem fra skrivebordsskuffen. </p><p id="p6">Holstebro KFUM havde lørdag besøg af Amager VK, som før kampen havde vundet to sejre og kunne bryste sig af sætcifre som 6-1 i kvalifikationsspillet til landets bedste række - elitedivisionen. </p><p id="p7">Holstebro kunne ikke gøre noget ved gæste-holdet, der mesterligt blev styret af søstrene Charlotte og Chrissie Attrup. Amager vandt 3-1, og det er vanskeligt at se, hvem der skal skubbe holdet fra førstepladsen i oprykningsspillet.</p><p id="p8">- De to hold spillede en meget flot kamp. Jeg tror, det er den flotteste volleyball-kamp, der er spillet i Stadionhallen i denne sæson. Men det var det rigtige hold, der vandt dysten, sagde Holstebro KFUMs træner Thorben Riis efter nederlaget.</p><p id="p9">- Deres bundniveau var ikke så lavt som vores. Det var Amager, der vandt kampen og ikke os, der tabte opgøret, sagde træneren, der var lidt træt af de mange servefejl, som Holstebro-holdet lavede. </p><p id="p10">- Jeg tror, vi havde 25 servefejl i kampen, og så er det ikke nemt at vinde, sagde Thorben Riis.</p><p id="p11"><br /><em style="bold">Tæt sæt</em><br /></p><p id="p12">Holstebro-spillerne kom slet ikke med fra start af kampen. 1-8 stod der på tavlen før der kom lidt glid over KFUMernes spil. Lene Kudsk, Jane Møller Jensen, Anni Skov og flere af de lokale spillere havde store problemer med at få serven indstillet.</p><p id="p13">Ved stillingen 12-15 forlangte Amager time out. Winnie Mønsted servede en superserv til 18-18, men bagefter servede hun svagt i nettet. Holstebro KFUM kom foran 24-21 og havde et psykisk overtag. </p><p id="p14">Rutinerede Lise Rægaard skulle serve, og hun sendte bolden langt ud af banen. Fra 24-24 skiftede de to hold til at føre, og gæsterne vandt sættet 30-28 efter 25 minutters hård fight. Men ærgerligt hjemmeholdet ikke vandt sættet, da holdet havde mange sætbolde.</p><p id="p15">KFUM fortsatte de gode takter i andet sæt. 7-3 var stillingen, før gæsterne kom i gang og så stod der pludselig 8-8. Amager satte herefter tempo i spillet og vandt sættet 25-15. I andet sæt spillede KFUM-holdet helt uden Charlotte Holsted Jepsen, og hun kom ikke på banen senere i kampen.</p><p id="p16">Nede med 2-0 i sæt var KFUMerne tvunget til at satse. Serverne blev betydeligt bedre end i de to foregående sæt, og Holstebro vandt sættet 25-21. Specielt Lene Kudsk var godt spillende i sættet.</p><p id="p17">Gæsterne havde dog ikke tid til at lege mere med hjemmeholdets spillere. A-stammen blev sendt på banen i fjerde sæt, og så var Holstebro ikke i nærheden af sætsejr. Amager vandt 25-15 uden de store problemer og dermed samlet 3-1 sejr.</p><p id="p18">Holstebro KFUM - Amager VK 1-2 (28-30), (15-25), (25-21), (15-25). Tilskuere: 50.</p><p id="p19"><br /><em style="bold"></em><br /></p><p id="p1">TEMA: Bilbranchen gennemgår en markant forandring, og det gælder også Audi Amager.</p><p id="p2">Her har man de seneste måneder indført nye koncepter såsom Audi Select, der giver kunderne mulighed for at få flere biler i én aftale. Og netop tiltag som dette er eksemplet på, hvor branchen bevæger sig henad: maksimale tilpasningsmuligheder skaber nemlig tilfredse kunder.</p><p id="p3">I den proces har Audi Amager hentet to nye mand ind i salgsafdelingen, som kan drage nytte af de nye tiltag og tendenserne i branchen til kundernes fordel.</p><p id="p4">Christopher Lund Frederiksen er relativt ung i bilbranchen med sine 24 år, men det ser han ikke som nogen hindring. Han selv barn af en tidsalder, hvor købsmønsteret i den grad er under opbrydning. Koblet sammen med hans erfaring fra bilbranchen med en fortid hos Skoda i Brøndby, Amager Billand og senest Krogsgaard Biler, hvor han var brand manager for Toyota, har Christopher Lund Frederiksen taget et skridt op, da han startede hos Audi Amager.</p><p id="p5">Han kender området godt som lokal med bopæl i Kastrup.</p><p id="p6">Hos Audi Amager får han ansvaret for brugtvognskonceptet Audi Approved Plus, som de oplever en stigende interesse omkring.</p><p id="p7"><br /><em style="bold">Vådservietter</em></p><p id="p8">Det andet nye ansigt i salgsafdelingen har lang erfaring i bilbranchen.</p><p id="p9">Siden 2004 har 35-årige Daniel Sønderbek haft sine arbejdsopgaver i en salgsafdeling i et bilhus. Med en fortid hos Volvo i Nærum og senest Autohuset Glostrup kender han alt til, hvordan man klæder kunderne rigtigt på, så de træffer det rigtige valg, når de står i butikken.</p><p id="p10">» Jeg har i min karriere prøvet at sælge bilmærker i forskellige prisklasser. Men det er en anden opgave at være i salgsafdelingen hos et premium-brand som Audi. Og det er noget helt andet at sælge biler i dag end i 2004. Dengang købte nogle af vores kunder en Volvo via mailen, fordi de vidste, præcis hvad de fik. De mange muligheder sammenholdt med, at kunderne researcher meget hjemmefra, stiller større krav til os sælgere, « forklarer Daniel Sønderbek.</p><p id="p1">AMAGER FÆLLED: Hvor skal tilkørsler til en kommende havnetunnel være på Amager Fælled? Hvor lange bliver de? Hvor bredt og langt bliver sporet gennem fælleden, hvor tunnelarbejdet skal foregå? Hvornår kommer det til at ske? Det er nogle af de spørgsmål, cirka 150 deltagere gerne vil have svar på ved Amager Vest Lokaludvalg gåtur i det grønne. Lokaludvalget har rykket papirplanerne for en kommende havnetunnel ud i virkeligheden på Amager Fælled for at informere borgerne om, hvad det, der er besluttet indtil nu, kan komme til at betyde for fælleden.</p><p id="p2">» Nu er Amager Fælled jo ikke en park, her er meget krat og vild natur, så når vi på forhånd har sagt, at vi vil vise præcis hvor tilkørselsvejen kommer til at gå, så er det lidt falsk varebetegnelse -vi kan ikke følge forløbet præcist, alt er cirka-indikationer, og det kan gå et stykke til den ene eller den anden side, når planerne skal føres ud i livet, « siger lokaludvalgets næstformand André Just Vedgren.</p><p id="p3">Han er aftenens turleder og i øvrigt også kandidat til Københavns Borgerrepræsentation for Radikale Venstre ved efterårets kommunalvalg. Partiet undlod at stemme, da Socialdemokraterne, Venstre, Konservative, Liberal Alliance og Dansk Folkeparti i november vedtog en principbeslutning om havnetunnelens linjeføring, som er foreslået af Transportministeriet.</p><p id="p4">SF og Enhedslisten stemte imod.</p><p id="p5"><br /><em style="bold">34 meter bred rende</em></p><p id="p6">Turlederen understreger, at lokaludvalget ikke har en fælles holdning for eller imod linjeføringen af havnetunnelen.</p><p id="p7">» Hvis man spørger hvert enkelt medlem, er jeg sikker på, at alle har en holdning, men vi har ikke besluttet os for en samlet holdning, « fortæller han undervejs på aftenens gåtur.</p><p id="p8">Udgangspunktet er stien ind til Amager Fælled fra hjørnet af Dreschlersgade og Artillerivej. Fordi det omtrent er herfra, at en otte meter bred tilkørselsvej ind på fælleden til havnetunnelen vil komme til at gå, hvis principbeslutningen følges.</p><p id="p9">» I fugleflugtslinje er der 500 meter hen til havnetunnelen, men tilkørslen kommer til at kurve, og vil derfor blive 600-700 meter. Den skal løbe her til højre for stien, hvor politiets folde ligger nu, og den skal ligge en smule under terræn for at dæmpe støjen, « fortæller næstformanden.</p><p id="p10">Hverken tunnel eller tilkørsel ligger lige for. Folketinget har endnu ikke vedtaget den anlægslov, der er nødvendig for at gennemføre projektet, og så skal der også findes 30 milliarder kroner. Foreløbig er planen, at havnetunnelen skal stå færdig i 2032.</p><p id="p11">Men ifølge den linjeføring, som BRflertallet traf principbeslutning om, kommer havnetunnelen til at bestå af en sænketunnel fra Nordhavnsvej til Nordhavn, en primært boret tunnel fra Nordhavn via Refshaleøen, Kløvermarken og Amager Fælled til Amagermotorvejen ved Sjællandsbroen.</p><p id="p12">Foruden tilkørslen øst for Artillerivej, bliver der tilkørsler ved Kløvermarken og på Refhaleøen.</p><p id="p13">På Amager Fælled skal tunnelen gå i et diagonalt spor fra lige nord for DR Byen og til Slusen. Når havnetunnelen skal anlægges under Amager Fælled, er det ikke planen at bore sig vej frem, men at benytte metoden ' cut and cover'. Der graves en 34 meter bred rende i fælleden, tunnelen støbes, hvorefter renden dækkes til og fælleden kan vokse til igen.</p><p id="p14"><br /><em style="bold">Prøve på trafikstøj</em></p><p id="p15">Traveturen fortsætter til det sted på fælleden, hvor rampen ned i havnetunnelen cirka kommer til at befinde sig. Her holder Karmakanonen og venter -et CO2-neutralt lydsystem bygget på en Christianiacykel og drevet af solceller -og i højttalerne har cyklen trafikstøj i den rette lydstyrke, så deltagerne kan få en prøve på, hvordan det kan komme til at lyde på Amager Fælled.</p><p id="p16">» Lyden er baseret på oplysninger fra Rambøll og kombineret med støjmålinger, og hvis man stiller sig lige derovre, skulle det give et realistisk indtryk af støjniveauet -man regner med, at tilkørselsvejen vil blive brugt af 10.000 biler pr. døgn i 2032, « forklarer André Just Vedgren.</p><p id="p17">Lokaludvalget har også medbragt biolog Linnea Fosdal fra Københavns Kommunes Center for Park og Natur, som skal fortælle om stedets natur.</p><p id="p18">» Amager Fælled er fredet, første gang i 1990, anden gang i 1994, men en anlægslov kan jo godt overrule fredningen.</p><p id="p19">Fra mit perspektiv som biolog betyder plads rigtig meget. Tager man lidt frimærker her og der, giver det sværere betingelser for variationen i arterne, både dyr og planter, og når et areal til sidst er meget lille, får det en stor randeffekt. Det er krat og planter, som næsten har en urskovsagtig karakter, som vil skulle ryddes, men det er almindelig natur, og det er ikke beskyttet af EU. En af vores opgaver er at overvåge naturen, og vi har desværre ikke fundet de store sjældenheder endnu, hvor de skal grave, « fortæller hun.</p><p id="p20"><br /><em style="bold">Skrub-af suppe</em></p><p id="p21">En deltager vil vide, om der ikke har været foreslået alternative linjeføringer, og det bekræfter André Just Vedgren.</p><p id="p22">Både til den nordlige delstrækning fra Nordhavn til Refshaleøen, og den sydlige delstrækning på eller langs Amager.</p><p id="p23">» At man peger på denne løsning er en kombination af pris og hvor svært det er at føre en tunnel forbi metro og andre anlæg, « siger lokaludvalgets turleder.</p><p id="p24">Deltagerne går nu ad en sti tilbage mod Artillerivej, krydser den og trasker videre til H/ F Sønderbro.</p><p id="p25">Tunnelen skal nemlig også tæt forbi haveforeningen, mens den ifølge tegninger i Rambølls rapport om forskellige linjeføringer i hvert fald i anlægsfasen vil lægge beslag på Hekla Park, Boldklubben Heklas baner.</p><p id="p26">Desuden vil BMX-banen og motocrossbanen tættere på Slusen ifølge plantegningerne blive beskåret af de til-og frakørselsveje, der skal etableres fra tunnelen til Amagermotorvejen.</p><p id="p27">Turen afrundes hos haveforeningen Sønderbro, hvor deltagerne trakteres med suppe kogt på urter fra fælleden.</p><p id="p28"><br /><em style="bold">Borgermøder |</em></p><p id="p29"><br /><em style="bold">OM HAVNETUNNELENS LINJEFØRING</em></p><p id="p30">v 5. september klokken 19.00 inviterer Enhedslisten Amager til borgermøde hos Sønderbro Haveforening i Fælleshuset Perlen, hvor der er oplæg fra både en modstander og en tilhænger, nemlig hhv. Morten Kabell, Enhedslisten og Lars Weiss, Socialdemokraterne.</p><p id="p31">Ligeledes 5. september klokken 19.00 har Dennis Schnell-Lauritzen, som 24. august arrangerede protestmotionsløb mod tunnelens linjeføring, taget initiativ til et planlægningsmøde i Christianshavns Beboerhus, hvor alle interesserede kan være med til at planlægge yderligere initiativer til at skabe debat om planerne.</p><p id="p32">25. september klokken 19.00 holder Amager Vest Lokaludvalg borgermøde på Peder Lykke Skolen, hvor der både kommer politikere fra Københavns Borgerrepræsentation samt et par ' djævlens advokater', der kan stille spørgsmål både i tunnelens og Amager Fælleds favør.</p><p id="p33"><br /><em style="bold">Citater |</em></p><p id="p34"><br /><em style="bold">OM HAVNETUNNELENS LINJEFØRING</em></p><p id="p35">» Frank Jensen har forsøgt at sælge forslaget om en havnetunnel som en østlig omfartsvej. Han har argumenteret for, at havnetunnellen vil være til gavn for byen og miljøet. Men han har holdt konsekvenserne skjult. Nu står det klart, at han er parat til at ofre Amager Fælled. Forslaget skal helt af bordet. « ( Teknik-og miljøborgmester Ayfer Baykal i Amager Bladet 20.11.2012) » Det er rigtigt, at en havnetunnel med den anbefalede linjeføring vil skulle have en tilslutning på Amager Fælled.</p><p id="p36">Men det er forkert, når Ayfer Baykal påstår, at det vil ofre hele fælleden.</p><p id="p37">Den færdige havnetunnel vil påvirke Amager Fælled i et begrænset omfang, og de gener, der vil være, skal vi i det videre arbejde gøre alt, hvad vi kan, for at minimere. « ( Overborgmester Frank Jensen i Amager Bladet 27.11.2012) » Fælleden er et åbent sår fra dengang Ørestadsloven blev vedtaget i 1992, da man endte med at klippe noget af den fredede fælled af til udviklingen af Ørestaden. Det, der endte med at være fredet, er i hvert fald ikke beregnet som arealreserve til trafikanlæg og byudvikling. « ( Vicedirektør i Danmarks Naturfredningsforening, Michael Leth Jess, i Ingeniøren 29.11.2012).</p><p id="p1">Det skete med en 3-0-sejr over Brabrand i returkampen om oprykning fra 2. division, og dermed vandt amagerkanerne samlet 4-0. Anders Jochumsen, Mohammed Abdalas og Dennis Holmberg stod for målene i dagens kamp.</p><p id="p2">I næste sæson er der ikke længere noget, der hedder Fremad Amager. I stedet bliver det FC Amager, som spiller i 1. division, en fusion mellem Fremad Amager, Kastrup Boldklub, Dragør Boldklub og Kløvermarken FB.</p><p><a target="_blank" href="http://woview.infomedia.dk/?url=http://www.sportenkort.dk/nyhed/78890/fodbold/amager+klar+til+1.+division&amp;OpointData=329e0f2aa8714099c90bd22218e0074bJmlkX3NpdGU9NTY5OSZpZF9hcnRpY2xlPTUzNDg0JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Sportenkort.com</a></p><p id="p1">TFC styrer med sin topplacering i 2. division vest sikkert mod tilbagevenden til 1. division, og i østkredsen er det samme tilfældet for Fremad Amager. Men selv om de to hold altså meget vel kan tænkes at havne i 1. division igen i næste sæson, så kan TFC ikke se frem til at møde Fremad Amager efter sommerferien. I går godkendte DBU nemlig en overbygningsaftale mellem Fremad Amager, Kastrup, Dragør og Kløvermarken under navnet FC Amager.lbb </p><p id="p1">SUNDBY: Der er liv og glade dage i lejligheden på femte sal på Store Møllevej 9. Her bor forsyningsleder Jørgen Aalund Søholm og den 11 år gamle irske terrier, Kastor.</p><p id="p2">Amager Bladets udsendte blev budt velkommen af en veloplagt Kastor, da vi torsdag formiddag kiggede forbi for at kåre hunden som Amagers sødeste kæledyr.</p><p id="p3">» Jeg sendte billederne ind til konkurrencen, fordi jeg ikke kunne stå for Kastors grin og skæve smil. Kastor er en rigtig grinebider, « forklarer Jørgen Aalund Søholm.</p><p id="p4"><br /><em style="bold">Skibshund om sommeren</em></p><p id="p5">Jørgen fik Kastor, da den var ni måneder gammel for snart 11 år siden, og han er nummer fire i hunderækken.</p><p id="p6">» Jeg regner med, at Kastor bliver 15 år, så der er mange gode år tilbage, « siger Jørgen, der ikke kan undvære det finurlige selskab.</p><p id="p7">» Jeg er en rigtig dyreven, og jeg vil gerne slå et slag for racen, fordi den er underspillet herhjemme. Kastor er meget selvstændig og skal motiveres og stimuleres. Han kan godt blive sur, hvis jeg giver ham en skideballe. Så gider han ikke gå tur, « griner Jørgen.</p><p id="p8">Naboskabet til voldanlæg og de grønne områder ved Amagerbanens gamle terræn inviterer til mange og lange ture, og om sommeren bliver Kastor forvandlet til en skibshund, forklarer Jørgen: » Jeg har en båd nede ved Lynetten, og når det bliver sommer, så tager vi nogle lange sejlture til enten Limfjorden eller Bornholm. Og Kastor nyder turene. « Jørgens datter befinder sig i øjeblikket i Mellemamerika, og det er faktisk hende, der har taget billederne af Kastor, som er indsendt til konkurrencen.</p><p id="p9">» Jeg kunne bare ikke stå for billederne, « siger den glade og stolte hundeejer.</p><p id="p10"><br /><em style="bold"> AMAGERS SØDESTE KÆLEDYR</em></p><p id="p11">Amager Bladet inviterede læserne til at indsende fotos af deres kæledyr.</p><p id="p12">Blandt de mange indsendte fotos har Amager Bladet udvalgt Kastor som Amagers sødeste kæledyr.</p><p id="p1">AMAGER CENTRET: » Vi er ikke som Field's. Vi er ikke som Fisketorvet.</p><p id="p2">Vi er Amager Centret. « Det fastslår centerchef Susanne Kaihøj forud for Amager Centrets 40-års fødselsdag, der bliver fejret fra slutningen af september.</p><p id="p3">Midt i en hæsblæsende kampagnetid, hvor mange brikker skal falde på plads i det store puslespil, er der tid til en snak med Amager Bladet eller besøg i centrets butikker for at lodde stemningen. Og humøret er højt.</p><p id="p4">Der er nemlig gang i svingdøren fra hovedindgangen i Reberbanegade.</p><p id="p5">Sidste år gik flere end 4,5 millioner kunder gennem centret, og det smitter af på butikkerne. Totalt gik Amager Centret frem i 2014 på alle parametre.</p><p id="p6">» Vi har alt udlejet i centret. Vi havde omsætningsfremgang i 2014. Og vores indekstal ligger langt over 100, « forklarer Susanne Kaihøj, der kom til Amager Centret i foråret 2013 med en ballast som centerchef i Solrød Centret og en baggrund i markedsføring fra reklamebranchen.</p><p id="p7">» Amager Centret er et fantastisk shoppingcenter med en klar lokal profil, « siger hun.</p><p id="p8">» Styrken er, at vi både har kædebutikker og unikke, lokale specialbutikker.</p><p id="p9">Det kan ingen andre storcentre matche. Vi har den lokale dyrehandler, den lokale cykelhandler og butikker, der altid har været i centret som f. eks. guld-, sølv-og urebutikken Guldbrandsen. Det er med til at skabe den lokale identitet, « fastslår Susanne Kaihøj.</p><p id="p10"><br /><em style="bold">Rebslageriet omdannet i 1975</em></p><p id="p11">Amager Centret åbnede 14. oktober 1975, men hele bygningen er ikke oprindelig bygget som et indkøbscenter.</p><p id="p12">Dele af Amager Centret husede den tidligere rebslagervirksomhed Jacob Holm &amp; Sønners bygninger mellem Reberbanegade, Brysselgade og Ålandsgade, som via ombygninger, siden hen blev omdannet til det nuværende center.</p><p id="p13">Bygningerne er bevaret siden 1975, men meget er ændret. Amager Centret havde engang tre biografer, Amager Center Bio, og Amager Scenen lå også i centrets bygninger. I 1999 blev et nyt parkeringshus i syv etager indviet. Amager Scenen blev ombygget efter at have stået tom i nogle år og genåbnede som en Hennes &amp; Mauritzbutik i 2002 i den tidligere teatersal.</p><p id="p14">Den største forandring skete samme år, da Amagerbro Metrostation åbnede på Amagerbro Torv. Og i dag huser centret også et lægehus, en øjenlæge samt Københavns Borgerservice og et apotek.</p><p id="p15">» De mange forandringer har altsammen været med til at skabe større trafik i centret, « siger Susanne Kaihøj, og understreger, at Amager Centret hele tiden skal forny sig.</p><p id="p16">For mere end ti år siden blev interiøret fornyet med glastag og lyse farver, og senere blev centrets renovering afsluttet med nyt gulv, en ny rulletrappe og en ny indgang. En række lejere foretog også renoveringer, bl. a.</p><p id="p17">foretog Føtex en markant udvidelse.</p><p id="p18"><br /><em style="bold">Bageri mod metrotorvet</em></p><p id="p19">Og nu -midt i fødselsdagsforberedelserne -Amager Centret klar til nye ændringer, der skal gøre tilfredsstille de mange kunder endnu mere.</p><p id="p20">Irma lukker butikken de kommende fire uger for at foretage en større renovering, og ud mod Amagerbro Torv åbner Holms Bageri, så centret får deres egen unikke bagerbutik.</p><p id="p21">Endvidere er der planer om at give centrets facade et større facelift, men Susanne Kaihøj kan ikke afsløre de konkrete planer, da man afventer kommunens godkendelse.</p><p id="p22">» Nu handler det om Amager Centrets fejring af de første 40 år, og jeg kan love kunderne, at de vil få masser af oplevelser, shows og underholdning samt store fødselsdagsrabatter fra butikkerne, « understreger Susanne Kaihøj.</p><p id="p23">UAmager Centret er et fantastisk shoppingcenter med en klar lokal profil. Styrken er, at vi både har kædebutikker og unikke, lokale specialbutikker.</p><p id="p24">SUSANNE KAIHØJ, Centerchef, Amager Centret.</p><p id="p25">Amager Centrets 40 -års fødselsdag indledes onsdag 30 . september og varer til med 11. oktober.</p><p id="p26">Blandt aktiviteterne er akrobatik, rytme-og sanseworkshop for børn, gallaåbning til klokken22.00 , artisteri, dans, musik, gallashow med dramatiske dansere, hiphop, breakdance og totalteater, uddeling af blomster og konkurrencer hvor man kan vinde alt fra bøffer og kaffe til småkager og smykker samt en Hyundai i 20 frit i en måned.</p><p id="p27">Endvidere arrangeres Lotto-show i samarbejde med Danske Spil.</p><p id="p28">Hele programmet kan ses på www.amagercentret.dk.</p><p id="p1">DRAGØR: En af de fem bærende søjler i museumsloven er forskning. På Museum Amager skelnes mellem formidling og forskning, og for at sikre kvaliteten er forskningsanatologiens artikler bedømt af eksterne forskere på ph.-d.</p><p id="p2">niveau.</p><p id="p3">» Det vil sige, at eksterne forskere på ph. d.-niveau har læst artiklerne inden udgivelsen og kommet med anbefalinger om hvilke faglige rettelser, der bør foretages. Redigeringsprocessen er derfor lang og omfattende, « oplyser musumsleder Søren Mentz i anledning af museets nye bog ' Historiske nedslag. Amager fra middelalder til nutid'.</p><p id="p4">Bogen omfatter hele fem studier. Tina Høegh Nielsen tager udgangspunkt i et hidtil ubenyttet kildemateriale i museets samling og beskriver de kærestebreve, som kunstneren Christian Mølsted skrev til hustruen Thea, Mikkel Kelstrup behandler de tyske flygtninge i Kløvermarkslejren umiddelbart efter afslutningen på Anden Verdenskrig, Christian Aagaard kaster nyt lys over Københavns Befæstning under Første Verdenskrig, hvor Amagers mangelfulde forsvar kom i fokus.</p><p id="p5">Flemming Kofod-Svendsen har gennemgået museets bogsamling og behandler de religiøse værker, som er bevaret fra de gamle hollændergårde.</p><p id="p6">Derefter sammenligner han den hollandske protestantisme med den svenske retning, som prægede Amager i begyndelsen af 1900-tallet og gjorde øen til et udgangspunkt for Luthersk Missionsforening.</p><p id="p7">Endelig beskriver Cherine Munkholt hvordan lokalhistoriske microstudier og netværksteorier kan berige Danmarkshistorien.</p><p id="p8">Hun optrævler modstandsnetværket i Dragør i årene fra 1943 til 1944, og inddrager gamle lydoptagelser og fotos, som opbevares på Dragør Lokalarkiv.</p><p id="p9">Museum Amagers forskningsantologi er den første bog i en serie, der bliver redigeret af museumsleder Søren Mentz.</p><p id="p10">Bogen koster 200 kroner og kan købes på Museum Amager i åbningstiden.</p><p id="p1">"Sammen er vi stærke," lyder det fra den fasttømrede skare af forhandlere hos Bil-Øen-Amager. En storstilet kampagne skal få folk fra nær og fjern til at købe bil på Amager. Det er den aktuelle økonomiske krise, der har fået bilforhandlere til at lancere kampagnen "De udvalgte".</p><p id="p2">Alle forhandlere - også den nyoptagne, SMC-Biler, deltager i kampagnen, hvor kunder kan få titel af "De udvalgte" og i første omgang får stillet en bil gratis til rådighed i én måned, mens den ultimative gave er en gratis bil i ét helt år.</p><p id="p3">"De udvalgte" skal i testperioden filme sig selv og andre, som de tilbyder at prøvekøre bilen. Nogle af filmklippene vil blive præsenteret på Bil-Øen-Amagers nye hjemmeside i løbet af kampagneperioden, der strækker sig over resten af året. Og vil man gøre sig forhåbninger om at vinde de eftertragtede præmier, så kan man tilmelde sig på websitet www.bil-oen-amager.dk/deudvalgte Ved at tippe venner og bekendte øger man sine chancer for at vinde den gratis bil.</p><p id="p4"><br /><em style="bold">Sjovt for alle</em></p><p id="p5">"Det bliver sjovt for alle, der ansøger om at blive en af "De udvalgte". Der er også mulighed for at komme i web-tv, få udvidet sit sociale netværk via den avancerede tip en ven-funktionalitet og sidst, men ikke mindst, så kan man jo gøre en god handel," forklarer Bjarne Pape, formand for Bil-Øen-Amager.</p><p id="p6">Enhver ansøger, der måtte handle bil i løbet af 2009, kan, hvis de bliver udvalgt, selv vælge, om de vil have den gratis bil eller selv teste deres egen bil, og så til gengæld modtage én måneds gratis brændstof.</p><p id="p7">Det er firmaet Winholistic med den tidligere salgs- og marketingdirektør fra Andersen &amp; Martini, Peter Winther, der har kørt kampagnen i stilling.</p><p id="p8">"I krisetider er det vigtigt ikke bare at grave sig ned og håbe på, at det hele nok bliver bedre en dag. Behovet for en ny eller brugt bil er jo ikke pludselig forsvundet. Til gengæld er folk, forståeligt nok, blevet skræmt af mediernes konstante krisefokus, og derfor holder de igen med større investeringer. I virkeligheden er netop det en ond spiral. Når folk ikke køber noget, går hjulene endnu mere i stå, og så bliver krisen blot forstærket, så det er det, vi forsøger at lave om på i Bil-Øen-Amager," forklarer Peter Winther.</p><p id="p9"><br /><em style="bold">Flere penge til forbrug</em></p><p id="p10">Det burde faktisk kunne lykkes for de ukuelige amagerkanske bilforhandlere. Det er i hvert tilfælde et faktum, at de fleste danskere trods finanskrisen har fået flere penge til sig selv. Benzinpriserne, renten, fødevarerne og skatten er faldet. </p><p id="p11">Selv risikoen for at blive arbejdsløs er der fundet en udvej på. Således kan man snart tegne en forsikring mod ufrivillig arbejdsløshed.</p><p id="p12">Det er derfor ikke uden grund, at Bil-Øen-Amager har udnævnt Amager til "finanskrisefrit område". Således kan de deltagende bilforhandlere alle tilbyde ekstraordinært gode tilbud på såvel biler, udstyr, finansiering, forsikring, serviceaftaler og privatleasing. Det eneste, der mangler, er, at kunderne kommer ned i forretningerne, så de kan få del i alle disse tilbud. </p><p id="p13">"Når krisen er ovre vil forholdene helt sikkert normaliseres, og priserne gå tilbage til et mere normalt leje. Derfor er det nu, man skal tage ud hos forhandlere og gøre den bedste handel nogensinde eller ansøge om at blive en af de udvalgte," påpeger Bjarne Pape.</p><p id="p1">ÅRET DER GIK: Amagermanden blev idømt livstidsfængsel. Betalingsringen blev lagt i graven. Miljøborgmester lancerede strøggade-plan for Amagerbrogade.</p><p id="p2">Royalt besøg ramte Gyldenrisparken. Og forældre gik på barrikaderne for at protestere mod ny skolestruktur i Dragør. I Amager Bladets nyhedskavalkade får du serveret et koncentrat af øens bedste nyhedsdækning gennem 12 måneder på blot én uge. / 6-36.</p><p id="p1">BK Amager vandt 59-58 over Bakken Bears i herrernes pokalfinale i Forum Horsens.</p><p id="p2">Amagerkanerne kæmpede sig gennem sne og vintervejr i bus til Horsens, og de fortsatte med at kæmpe i alle 40 minutter på det horsensianske halgulv.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fartikelid=16269&amp;OpointData=6945513545df0fa95aebdac9058c073eJmlkX3NpdGU9NzIwJmlkX2FydGljbGU9NDY2ODkmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Horsens-Folkeblad.dk</a></p><p id="p1">ØRESUNDSVEJ: Glæden var stor, da politikerne i Københavns Kommune forrige år afsatte godt 28 millioner kroner til den tredje etape af projekt ' Musiktorvet' på Øresundsvej: Ombygning af Amager Bio og teater ZeBU.</p><p id="p2">Ombygningen er i fuld gang og går efter planen. Men der er en stribe basale faciliteter, som der ikke bliver råd til. Blandt andet er der ikke midler til at indrette køkkenet backstage, garderobe, møbler, maling, gulvbelægning, lys i foyeren, køleskuffer og stålborde til barområderne, info-skærme og flere andre ting inden genåbningen i slutningen af året.</p><p id="p3">Bestyrelse på banen Det får nu brugerbestyrelsen for Amager Kulturpunkt -bindeleddet mellem kommunen og de mange frivillige fra Musikforeningen 5-øren, som gør Bio til et profitabelt spillested -til at appellere til gode, lokale kræfter: Vi mødte to bestyrelsesmedlemmer ved byggerodet: Musiker Frede Norbrink ' Fup' og erhvervsmanden Bjørn Karsholt, som har siddet i en stribe bestyrelser, blandt andet jazzfestivalen, Jazzhouse, Midtfyns festival, Nørrebro Teater og Grøn Koncert. De to herrer har fulgt sagen i kulturpunktets bestyrelse gennem godt fem år og kender hinanden omtrent 40 år tilbage fra de legendariske koncerter på Amager Strand.</p><p id="p4">» Det er jo fire år siden, man lavede ansøgningen, og i mellemtiden er priserne steget lidt, og det har begrænset mulighederne for de indvendige faciliteter. Pengene er ganske enkelt brugt på at lave selve rammerne. Og det er helt imponerende at se, hvordan de rykker lige nu.</p><p id="p5">Så vi kunne godt tænke os, at Amager står sammen -som vi plejer at gøre. Hvis alle medlemmer og frivillige fra Musikforeningen 5-øren ikke kom, så eksisterede Amager Bio ikke..</p><p id="p6">Hvis man skulle købe sig til de kræfter, så ville det slet ikke hænge sammen.</p><p id="p7">Vi to er jo også frivillige som sparringspartnere for den daglige ledelse, og det synes jeg fungerer enormt godt, « siger Frede.</p><p id="p8"><br /><em style="bold">Sponsorvæg for øen</em></p><p id="p9">» Vi vil gerne have inddraget erhvervsliv og alle andre, der vil bakke op om Amager Bio som et førende spillested, « supplerer Karsholt og uddyber: » Udgangspunktet er det samme som altid: Amager Bios værdier fortsætter med udgangspunkt i rødderne, som startede på 5-øren i sin tid, og hele frivilligånden derfra. Alt, hvad du ser her omkring Musiktorvet, kommer nedefra. Og der er altid brug for flere, der vil lægge nogle kræfter i Amager Bio og Beta -alle er velkomne.</p><p id="p10">Det her handler om at gøre det hele bedre på publikumsog musikersiden: Lyd, faciliteter, plads. En bedre oplevelse for alle. Og her vil vi også gerne lukke dørene op for øens erhvervsliv på banen: En garderobespecialist, et køkkenfirma, en smed, en maler... « Alle typer bidrag er velkomne, pointerer de to: » Vi laver simpelthen en sponsorvæg, så de erhvervsdrivende -eller private -som vil deltage i reetableringen af Bio og det nye setup, som kommer, kan være med. Hvis man lige har 10.000 kroner, man ikke ved, hvad man skal bruge til, og tænker at ' hold da op, alle de film, jeg så i Amager Bio som barn, det ligger dybt i mit hjerte...' -så er det altså nu, vi står sammen om at gøre det til et fantastisk spillested. Så kan vi alle sammen stå bagefter og sige: ' Se, det har vi sgu' været med til at lave'.</p><p id="p11">Det ér da meget ama'rsk: Vi står sammen om vores ø, og så må de selv finde ud af det derovre på nabo-øen, « griner Frede Norbrink.</p><p id="p12">U Hvis man lige har 10.000 kroner, man ikke ved, hvad man skal bruge til, og tænker at ' hold da op, alle de film, jeg så i Amager Bio som barn, det ligger dybt i mit hjerte...' -så er det altså nu, vi står sammen om at gøre det til et fantastisk spillested.</p><p id="p13">FREDE NORBRINK, musiker og bestyrelsesmedlem, Amager Kulturpunkt.</p><p id="p1">I den helt anden ende af landet tager Thisted imod amagerkanerne som således bliver smidt direkte i ilden.</p><p id="p2">Thisted starter på den oprykningsgivende 3. plads i rækken, mens Fremad Amager har lige så mange points med over på 4. pladsen. Og jyderne har proklameret, at deres vej til oprykning går gennem noget, der ligner maksimumpoints på hjemmebanen. " Vi glæder os bare rigtig meget til at komme i gang," siger en af Fremad Amagers " nye" spillere, Olcay Senoglu.</p><p id="p3">Senoglu var topscorer i B93 i sidste sæson, men har tidligere også spillet i Fremad Amager.</p><p id="p4">Rigtig god opstart " Det har været en lang - og kold! - opstart" siger målscoreren.</p><p id="p5">" Men jeg synes også, at vi har haften rigtig god opstart og at vi er dér, hvor vi skal være. Vi har selvtillid og harmoni i truppen, og så er der kamp om pladserne. Det giver den nødvendige intensitet i træningen, så jeg tror, det bliver et skarpt Fremad Amager-hold, der indleder sæsonen," siger " Olle", som han kaldes i truppen.</p><p id="p6">Fremad Amager har spillet en række træningskampe og overordnet set klaret det fint bortset fra en 0-4 blamage mod Avarta. Træner John Faxe Jensen har prøvet forskellige systemer af og er blevet klogere på, hvad han har af redskaber.</p><p id="p7">Træningslejr i Tyrkiet Umiddelbart før sæsonstart var Fremad Amager-truppen på træningslejr i Antalya, Tyrkiet, hvor der blev stillet flotte og velplejede græsbaner til rådighed for både træning og kampe. Fremad Amager spillede to træningskampe mod henholdsvis Næstved fra 1. Division og Skovbakken fra 2. Division.</p><p id="p8">Begge kampe blev vundet - 1-0 over Næstved og 3-0 over Skovbakken.</p><p id="p9">" Træningslejren gav os især mulighed for at prøve nogle ting af i varmen, som er lidt sværere at arbejde med, når man står og fryser på en kold kunststofbane i Danmark," siger Olle.</p><p id="p10">Olle: Særlig stemning i truppen Olcay Senoglu er tilbage i Fremad Amager af flere årsager, men noget af det som trækker allermest er hele stemningen omkring klubben: " Sidst jeg spillede for Fremad Amager blev jeg grebet af den helt særlige stemning, som man ikke finder i mange andre divisionsklubber.</p><p id="p11">Og jeg er sikker på at det bliver fantastisk at løbe ind i Sundby Idrætspark til den første hjemmekamp," siger han.</p><p id="p12">Olcay Senoglu lavede 10 mål for B93 i sidste sæson og senest han var i Fremad Amager bombede han 20 scoringer ind på en sæson. Han vil dog ikke love så mange mål i denne omgang: " Nej, først og fremmest handler det om at gøre det godt nok til at starte inde, for der er virkelig kamp om pladserne. Samtidig vil John gerne have, at man kan spille flere positioner, så i træningskampene har jeg faktisk mere spillet højre kant og koncentreret mig om at arbejde både defensivt og offensivt. Og så scorer man jo ikke helt så mange mål, som når man er spids-angriber," siger Senoglu som i B93 spillede enten helt fremme på banen, eller som " hængende angriber".</p><p id="p13">Hvor han bliver brugt i Fremad Amagers opstilling er han ikke så optaget af: " Det bliver et rigtig spændende forår, og jeg vil bare gøre alt for at bidrage til truppen med det som jeg kan. Hvem, som laver målene, betyder jo ikke så meget," siger Olcay Senoglu som dog også har fået scoret i træningskampene. " Hvis bare man arbejder hårdt nok kan man jo godt komme til afslutninger, selvom man spiller på kanten," griner han.</p><p id="p1">REGIONEN: Folketingsmedlem Peter Hummelgaard Thomsen, valgt for Socialdemokratiet i Tårnbykredsen, slår til lyd for et stærkere, tværpolitisk fælles fodslag blandt amagerkanske politikere i Folketinget, regionen og kommunerne, når det handler om den kollektive trafik på hele Amager.</p><p id="p2">Seks nordsjællandske borgmestre var på banen i sidste uge med en appel til Region Hovedstadens forretningsudvalg om at se nådigt på Nordsjælland, når regionens trafikudvalg skal udpege kommende besparelser på bustrafikken i starten af februar.</p><p id="p3">Er amagerkanske politikere for fodslæbende med at komme med fælles udmeldinger? » Jeg tror ikke, at amagerkanske politikere er fodslæbende.</p><p id="p4">Vi står i den aparte situation, at på den ene side er mange investeringer kommet Amager til gode -for eksempel til metro og etablering af motorvej. Omvendt er mange større områder meget ringe eller slet ikke dækket af kollektiv trafik, det gælder Dragør og dele af Vestamager. « » Der er fundet både gode løsninger og lappeløsninger på dette, men nu er vi nået dertil, hvor vi er nødt til på længere sigt, de næste 5-10 måske 20 år ud i fremtiden at varetage hele øens interesser, hvad angår kollektiv trafik. Vi har gode folk i byråd og i regionsrådet, men vi er også nødt til at have amagerkanske politikere i Folketinget inddraget, og derfor vil jeg tage initiativ til, at politikere fra Amager på tværs af partierne -tre borgmestre, regionsrådsmedlemmer og folketingspolitikere - slutter os sammen i en slags trafikmafia for Amager, en kreds, der varetager amagerkanernes interesser i forhold til kollektiv trafik, « siger Peter Hummelgaard.</p><p id="p5">Ordet ' trafikmafia' refererer til den såkaldte jyske trafikmafia, en stribe jyske trafikpolitikere, der i 1980' erne lykkedes med at få gennemført motorvejsprojekter i Jylland som betingelse for deres støtte til Storebæltsforbindelsen.</p><p id="p6"><br /><em style="bold">Spørgsmål til minister</em></p><p id="p7">Den lokale folketingsmand finder det ikke fair, at etableringen af en letbane langs Ring 3 skal betyde forringet kollektiv trafik på Amager.</p><p id="p8">» Det er en god investering med en letbane, og det er rigtig dejligt for borgerne i det område, letbanen dækker. Men vi havde ikke forventet, at letbanen ville få så alvorlige konsekvenser for folk i de områder, der i forvejen er dårligst dækket af kollektiv trafik. Derfor vil jeg på onsdag (i morgen, red.) stille to paragraf 20-spørgsmål til transportministeren: 1. Om ministeren mener, det er en varetagelse af de krav, borgerne har til kollektiv trafik, at borgerne skal betale for en letbane i et helt andet område med forringelse af bustrafik.</p><p id="p9">Og 2. Om man vil overveje, at lovgivningen ændres, så når regionen skal finde penge til etablering af en letbane, at de så kan findes i andre puljer end på transportområdet, hvor de skal findes i dag, « siger Peter Hummelgaard, der vil tage kontakt til andre amagerkanske politikere om sagen.</p><p id="p10">UDerfor vil jeg tage initiativ til, at politikere fra Amager på tværs af partierne -tre borgmestre, regionsrådsmedlemmer og folketingspolitikere -slutter os sammen i en slags trafikma-fia for Amager, en kreds der varetager amagerkanernes interesser i forhold til kollektiv trafik.</p><p id="p11">PETER HUMMELGAARD THOMSEN (S), folketingsmedlem valgt i Tårnbykredsen.</p><p id="p1">Byggeriet Ørestad Fælled Kvarter, som By &amp; Havn vil udvikle, skal ligge langs med Ørestads Boulevard ved Sundby metrostation. Kritikerne af projektet mener at byggeriet vil være til skade for unikke naturværdier på den gamle strandeng på fælleden. Nu har Teknik-og Miljøforvaltningen besluttet at der skal laves en såkaldt VVM-redegørelse, før der kan vedtages lokalplan for det planlagte byggeri.</p><p id="p2">" Jeg er glad for, at der nu bliver lavet en VVM-redegørelse.</p><p id="p3">Strandengene, hvor byggeriet er planlagt, er noget af de mest følsomme natur vi har meget fredede dyr og planter. Jeg håber selvfølgelig, at VVM vil vise det dybt problematiske i byggeriets placering," siger formand for Amager Fælleds Venner og medlem af SF i Borgerrepræsentationen, Klaus Mygind.</p><p id="p4">' VVM står for Vurdering af Virkninger på Miljøet. Det er en procedure, VVM-myndigheden skal følge for at kunne tillade anlægsprojekter, der må forventes at kunne påvirke miljøet væsentligt. Redegørelsen skal udarbejdes og i offentlig høring, inden bygherren må få tilladelse til at gå i gang med projektet.</p><p id="p5"><br /><em style="bold">Høring til efteråret</em></p><p id="p6">VVM-processen vil forsinke behandlingen af lokalplanforslaget for Ørestad Fælled Kvarter. Teknik-og Miljøforvaltningen forventer at lokalplanforslaget først kommer til politisk behandling på Teknik-og Miljøudvalget 18. september, og derefter i Økonomiudvalget 26. september og i Borgerrepræsentatiaonen 12. oktober.</p><p id="p7">Den offentlige høring kommer til at ligge fra 19. oktober til 14. december. Det endelige forslag til lokalplan bliver derfor først besluttet endeligt efter kommunevalget 20. nevember, når en ny Borgerrepræsentation er tiltrådt.</p><p id="p8">Det betyder, at spørgsmålet om byggeriet af Amager Fælled Kvarter bliver en del af valgkampen, og at det politiske flertal kan skifte. Det ser Amager Fælleds Venner frem til," udtaler Klaus Mygind.</p><p id="p9"><br /><em style="bold">Ny ' Folkering' på søndag</em></p><p id="p10">Men inden da er Amager Fælleds Venner i fuld gang med at arrangere ' Folkering 2' som vil finde sted søndag 7. Maj kl. 10-12.</p><p id="p11">I september 2016 arrangerede foreningen også en folkering, hvor omkring 1500 deltagere stillede sig rundt om det område, hvor der er planlagt byggeri, med hinanden i hænderne.</p><p id="p12">Folkeringen på søndag skal omfatte hele Amager Fælled og bliver 7,1 kilometer lang.</p><p id="p13">Det kræver omkring 8000 deltagere. De skal mødes ved seks forskelalige indgange til Amager Fælled klokken 10.</p><p id="p14">Mødestederne er bl. a. de tre metrostationer Sundby, DR og Islands Brygge.</p><p id="p15">Her vil en demonstrationskoordinator orientere deltagerne og så dannes kæden som skal blive så lang, at den når til nabokæden begge veje.</p><p id="p16">Efter kædedannelsen vil der være taler og musik ved den store høj på Amager Fælled.</p><p id="p17">Blandt kunstnerne er Per Vers og Frej Smedes.</p><p id="p1">En mand i 20'erne med pakistansk baggrund er anholdt og varetægtsfængslet, og flere anholdelser er på vej, oplyser vicepolitiinspektør John Amdisen fra Station Amager.</p><p id="p2">- Vi mener, at vi har fået fat i en meget central person, siger John Amdisen.</p><p id="p3">Skyderiet skete tidligt om morgenen den 12. august, da hyrevognen og to andre biler passerede krydset Amagerbrogade-Englandsvej-Øresundsvej. En kugle gik gennem ruden til en frisørsalon, og politifolk fandt flere mærker efter projektiler på husmure.</p><p id="p4">/ritzau/</p><p><a target="_blank" href="http://woview.infomedia.dk/?url=http://www.information.dk/InfWebsite/FremvisningPHP/Common/Information.php%3FpShow=Ritzau/RitArtVis.php%26pRitVis=193682&amp;OpointData=6e599e989dacdef1f07493445c32a1bbJmlkX3NpdGU9MzQ4JmlkX2FydGljbGU9NTEzMjMmaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Information.dk</a></p><p id="p1">Der er brug for bedre busforbindelser på tværs af Amager. Det er opfordringen fra Amager Vest Lokaludvalg, som er bekymret over det udspil fra trafikselskabet Movia til Trafikplan 2016, som lige nu er til høring.</p><p id="p2">Trafikplanen handler primært om A-og S-linjerne. De lokale buslinjer kommer først i høring i efteråret 2017. Men planen vil alligevel medføre lokale forringelser.</p><p id="p3">Linje A4 skal fremover kun køre til Bella Centret fra Valby, og Region Hovedstaden ønsker at afkorte linje 250 S, så den ikke længere kører til Amager men stopper ved Hovedbanegården.</p><p id="p4"><br /><em style="bold">Tilpasning til metro</em></p><p id="p5">Ændringerne er et led i tilpasningen til den nye metro Cityringen, som åbner i 2019. Men det betyder færre buslinjer på Amager.</p><p id="p6">" Det er et væsentligt ønske hos mange lokale borgere, at den kollektive bustrafik går på tværs af bydelen. Det bliver vanskeligt at blive busbetjent til en metrostation, hvis hele det strategiske busnet, udover Amagerbrogade og metroen, forsvinder," siger formand for Amager Vest lokaludvalg, Lars Rimfalk Jensen.</p><p id="p7">Lokaludvalget har fået en række borger-henvendelser om ændringerne, bl. a. via det digitale borgerpanel. En af dem er en 26-årig kvinde, der bor i Ørestaden:.</p><p id="p8"><br /><em style="bold">Busforbindelser samler bydelene på Amager</em></p><p id="p9">" Amager Vest bliver et bedre sted at bo, når der er sammenhæng mellem bydelens forskellige kvarterer () og hvis der blev oprettet flere forbindelser på tværs af bydelen, så man bedre kunne udnytte daginstitutioner/ skoler i det gamle Amager Vest," skriver hun.</p><p id="p10">Amager Vest Lokaludvalg vil nu tage spørgsmålet om tværgående busforbindelser op i arbejdet med den kommende bydelsplan.</p><p id="p11">Trafikplan 2016 er i politisk høring i kommunerne frem til 5. december.</p><p id="p12">Forslaget til Trafikplan 2016 kan ses på www.movia.dk.</p><p id="p13">Det er et væsentligt ønske hos mange lokale borgere, at den kollektive bustrafik går på tværs af bydelen.</p><p id="p14">Lars Rimfalk Jensen, formand, Amager Vest lokaludvalg.</p><p id="p1">Et svært overskueligt rod fylder stadig salen i Amager Bio, mens musikken for første gang flyder upåklageligt ud ad de ny højtalere.  Men alt skal nok blive klar til fredag aften, hvor Amager Kulturpunkts flagskib åbner portene for
indvielses-gallaen med over 100 forskellige kunstnere.
»Faktisk har hele ombygningen og indretningen af biografen kun kostet 11,5 mio. kr., inklusive lyd-, lys- og filmudstyr.  Det er ikke ret meget!«
fortæller Jesper Nordahl, en erfaren Roskilde Festival arrangør og de sidste tre år leder af Amager Bio og Amager Kulturpunkt, der både skal dække Amagers kulturelle behov og sætte skub i det storkøbenhavnske post-Kulturby liv.
Kulturpunktet udspringer af et samarbejde mellem KUC, lokale amagerkanske foreninger og det private Røde Kro Teater.  Københavns Kommune har udpeget Amager Bio-scenen til at være et af tre primære spillesteder i hovedstaden.</p><p id="p2">De andre to er Vega og Pumpehuset, men i modsætning til disse er Bioen indrettet, så den både kan opføre dans, opera, rock og biograffilm.
»Jeg fornemmer herude den samme iver efter at komme ud af hovedstadens skygge, som der var omkring Roskilde Festival,« siger Jesper Nordahl.  »Men den lokale, frivillige indsats skal også være stor, der er kun fastansat en barchef, en tekniker og en
rengøringsansvarlig til Bioen.  Vores samlede budget for i år er på 1,4 mio kroner.« Det er beskedent i betragtning af, at Bio-scenen næsten er booket et halvt år frem.  Rockkoncerter, danseteater og biografarrangementer.
Siden Amager Kulturråd blev dannet for ni år siden for at redde den gamle biograf fra at blive supermarked, har rådet udviklet sig omkring den KUC- støttede Butikken, der bl.  a. står for Københavns største antal beskæftigelsesprojekter for akademikere. 
I Amager Kulturråd er øens foreningsliv repræsenteret, fra erhvervsforeningen til musikforeningen Femøren.
Foruden frivillige eller mennesker i jobtilbud kan Kulturpunktet læne sig op ad daghøjskoleuddannelsen Bagscenen, der uddanner forskellige scenearbejdere i Huset, en del af Amager Kulturpunkt.
»Det er en god træningsmulighed for Bagscenen, at arbejdet i uddannelsen fører mod et færdigt produkt, en rigtig forestilling eller koncert,« siger Jesper Nordahl.
Publikumsgrundlaget synes i orden.  Sundbyerne omfatter 88.000 beboere, hele Amager 150.000.</p><p id="p1">Et utilgængeligt krat på en gammel losseplads eller uerstattelig bynær natur fyldt med sjældne arter?</p><p id="p2">Meningerne om Amager Fælled er delte. Men spørgsmålet om, hvorvidt der skal bygges boliger på en del af området er blevet et af de mest højspændte i københavnsk lokalpolitik.</p><p id="p3">Her følger et overblik over sagen:</p><p id="p4">* Amager Fælled er et 2,23 kvadratkilometer stort naturområde i København. det afgrænses af Artillerivej (tidligere Lossepladsvej), Ørestads Boulevard og Vejlands Allé.</p><p id="p5">* I 1994 blev det besluttet, at en del af Amager Fælled skulle sælges til byggegrunde for at være med til at betale for metrobyggeriet.</p><p id="p6">* Omkring årtusindskiftet begyndte en helt ny bydel, Ørestad, at tage form, og metroen stod efterhånden færdig. Mens højhuse, rækkehuse, hoteller og virksomhedsdomiciler skød op, stod en grund ud for Sundby Station fortsat ubebygget hen.</p><p id="p7">* I 2016 blev byggeplanerne konkrete. Amager Fælled Kvarter skulle være et moderne, bæredygtigt bynaturkvarter med 2500 boliger lige ved metroen.</p><p id="p8">* Men planerne fik en storm af protester til at rejse sig. De 18 hektar, som kvarteret skulle fylde, var nemlig helt uerstattelig natur, lød kritikken. Hvor meget af Amager Fælled er gammel losseplads og inddæmmet område, er området ved Sundby Station en gammel strandeng fra stenalderen.</p><p id="p9">* Strandengen huser sjældne dyre- og plantearter, padder og orkidéer, anførte kritikerne, der talte blandt andre den kendte kok Nikolaj Kirk. Der blev indsamlet tusindvis af underskrifter og afholdt flere demonstrationer.</p><p id="p10">* Protesterne fik flere partier til at gå imod byggeplanerne i tiden op mod kommunalvalget i november 2017. Også selv om de i sin tid havde bakket op om dem. I september 2017 tilsluttede Venstre og Konservative sig, at det skulle undersøges, om der kunne bygges et andet sted end på strandengen.</p><p id="p11">* Halvanden måned før valget meldte overborgmester Frank Jensen (S) ud, at der ikke skulle opføres boliger ved Sundby Station. De 2500 boliger skulle dog opføres et andet sted, varslede han.</p><p id="p12">* Siden har forvaltningen i Københavns Kommune undersøgt, hvilke byggegrunde kommunen ellers har, der vil kunne huse så mange boliger, at det økonomisk kan kompensere for grunden ved Sundby Station.</p><p id="p13">* Kommunen har beregnet, at der skal skaffes 1,3 milliarder kroner på boligbyggeriet.</p><p id="p14">* Undersøgelserne har peget på andre grunde på Amager Fælled og enkelte grunde, der ikke ligger på Amager Fælled. Men ifølge et politisk flertal på rådhuset er der ikke nok grunde uden for fælleden, til at det kan erstatte de oprindelige planer.</p><p id="p15">* Spørgsmålet indgår i forhandlingerne om Københavns Kommunes budget for 2019.</p><p id="p16">* Mandag forlod Enhedslisten og Alternativet de forhandlinger, fordi de øvrige partier fastholder, at der skal bygges på Amager Fælled. Dog ikke på den gamle strandeng ved Sundby Station.</p><p id="p17">* Natten til fredag blev de syv forhandlende partier enige om en løsning, der skal erstatte byggegrunden Ørestad Fælled Kvarter. I alt forventes byggeriet at fylde 11,8 hektar af Amager Fælled.</p><p id="p18">Kilder: Ritzau, Magasinet KBH, Politiken, Københavns Kommune.</p><p id="p19">/Ritzau/</p><p id="p1">UDBUD Der er skrevet kontrakt med en leverandør på skimåtten til Amager Bakke.</p><p id="p2">Der er tale om det italienske firma Neveplast, oplyser Patrik Gustavsson, der er projektansvarlig for det rekreative område, til Licitationen -Byggeriets Dagblad.</p><p id="p3">Kontrakten blev underskrevet i mandags, fortæller han, uden at ville oplyse den konkrete værdi.</p><p id="p4">Han henviser imidlertid til udbudsmaterialet, hvor det fremgår, at den anslåede værdi har været sat til otte mio. kroner.</p><p id="p5">Her fremgår det desuden, at kontrakten omfatter såvel produktion, levering som deltagelse i udviklingen af en teknisk løsning på montering af skioverfladen i tæt samarbejde med Amager Ressource Center og efterfølgende overvågning af monteringen.</p><p id="p6">Om interessen for det offentlige udbud, siger Patrik Gustavsson: - Det er et markant projekt, og vi har oplevet en rigtig god bevågenhed på det.</p><p id="p7">Han oplyser desuden, at Neveplast skal levere skimåtten i oktober i år, og at der er tale om en måtte, der dækker omkring 9.500 kvm.</p><p id="p8"><br /><em style="bold">Flere udbud ude og på vej</em></p><p id="p9">Skimåtten er ikke det eneste udbud ude på det rekreative anlæg.</p><p id="p10">Som Licitationen -Byggeriets Dagblad tidligere har beskrevet er en hovedentreprise ude på etableringen af selve tagparken.</p><p id="p11">Hovedentreprisen her dækker etablering af grønt tag med tilhørende grønne områder, træer og buske samt stier og inventar foruden montering af skimåtten. Tagparken udgør cirka 15.000 kvm og skråner fra jordniveau op til cirka 80 meters højde.</p><p id="p12">Dertil kommer et udbud på opførelsen af et skicenter med tilhørende publikumsfaciliteter, hvor besøgende til Amager Bakke blandt andet kan leje ski, købe udstyr samt skifte tøj.</p><p id="p13">Der er også her tale om en hovedentreprise, og bygningen på cirka 600 kvm skal leveres nøglefærdigt og opføres i markniveau.</p><p id="p14">Der er ikke angivet anslået værdi for etableringen af tagparken, mens opførelsen af skicenteret har en anslået værdi på syv mio. kroner.</p><p id="p15">Der er fundet prækvalificerede i begge tilfælde, og vinderen af hvert udbud ventes fundet efter sommerferien.</p><p id="p16">Hvem, der er prækvalificeret, ønskes ikke oplyst.</p><p id="p17">Dertil kommer to kommende udbud på henholdsvis en klatrevæg og elevator, oplyser Patrik Gustavsson.</p><p id="p18"><br /><em style="bold">Samlet tocifret millionbudget</em></p><p id="p19">Ifølge Amager Ressource Centers hjemmeside er det rekreative områdes samlede økonomi på 82,4 mio. kroner.</p><p id="p20">Finansieringen kommer fra donationer fra fire private fonde samt lån fra Amager Ressource Centers fem ejerkommuner.</p><p id="p21">Det gælder Københavns Kommune, Frederiksberg Kommune, Hvidovre Kommune, Tårnby Kommune og Dragør Kommune.</p><p id="p22">Lånene udgør 51 procent af finansieringen, fremgår det.</p><p id="p23"><br /><em style="bold">De forskellige udbud</em></p><p id="p24">Projektet om det rekreative anlæg på Amager Bakke er opdelt i følgende udbud: ? Levering af skimåtte (afgjort) ? Etablering af tagpark (afgøres efter sommerferien) ? Opførelsen af et skicenter (afgøres efter sommerferien) ? Klatrevæg (på vej) ? Elevator (på vej) .</p><p id="p25"><br /><em style="bold">Bag om Amager Bakke</em></p><p id="p26">Amager Bakke er Københavns nye affaldsbaserede energianlæg, der på toppen får et rekreativt anlæg. På tagfladen vil der blive etableret grønne områder, der kan bruges til ophold, spadsereture, løb og andre bjergaktiviteter, og derudover etableres der en skibakke. Langs dele af facaderne vil der desuden blive etableret klatrepassager.</p><p id="p27">Kilde: Amager Ressource Centers hjemmeside.</p><p id="p1"> Naturklagenævnet har nu fjernet det juridiske grundlag for Københavns Kommunes plan om at opføre 480 lejligheder i strandkanten på Amager en kort svømmetur fra badeanstalten Helgoland. 
Med stemmerne 7-3 sagde nævnet definitivt nej til at ophæve fredningen af en 3,8 hektar stor grund mellem Sundby Sejlforening og Amager Strand, der skulle give plads til byggeriet. 
Nævnet består af to højesteretsdommere, syv politikere og formand Lars Busck, og kun repræsentanterne fra Venstre, de konservative og Dansk Folkeparti mente, at kommunen skulle have lov til at bygge boliger. 
Med afgørelsen smuldrer finansieringen af den planlagte Amager Strandpark. Københavns Kommune havde kalkureret med, at boligbyggeriet ville indbringe en fjerdedel af pengene til det i alt 200 mio. kr. dyre projekt. Naturklagenævnets formand, Lars Busck, mener nu, at det er op til kommunen, Frederiksberg Kommune og Københavns Amt, der står bag Amager Strandpark I/S, om projektet skal gennemføres.
»Man kan enten opgive projektet, gennemføre strandparken uden finansieringen fra boliger eller komme med et nyt projekt,« siger Lars Busck. 
Fredningsnævnet for København ophævede i december 2003 fredningen af den 3,8 hektar stort grund, samtidig med at et otte gange større areal, der strækker sig ud til det grønne område, der er kendt som 10-øren, blev fredet.
En god byttehandel, mente formanden for Amager Strandpark I/S, Københavns overborgmester Jens Kramer Mikkelsen (S). 
En rigtig dårlig idé, mente Danmarks Naturfredningsforening og Foreningen til Beskyttelse af Amager Strand, der ikke kunne se logikken i at ophæve en fredning alene ud fra økonomiske betragtninger.
Samme konklusion er Naturklagenævnet kommet frem til, men formanden understreger, at nævnet er positivt indstillet over for Amager Strandpark. På nær boligbyggeriet.
»Hele den nye fredning og resten af strandpark-projektet har vi ingen problemer med, hvis Helgoland bare kommer til at ligge frit, og klubberne i området flyttes til den nordlige del,« siger Lars Busck.

<br /><em style="bold">Økonomisk dukkert
</em><br />
For Københavns overborgmester, der har kæmpet vedholdende for boligbyggeriet, er Naturklagenævnets afgørelse en kold dukkert.
»Det er ærgerligt, at Naturklagenævnets afgørelse nu stopper et flot projekt. Der er blevet arbejdet på dette projekt med et levende boligområde ved vandet og en ny strandpark i mange år. Det er oprindeligt et græsrodsprojekt og et stærkt ønske fra borgerne på Amager, som vi har prøvet at føre ud i livet,« udtaler Jens Kramer Mikkelsen i en pressemeddelelse.
Han konstaterer, at finansieringsgrundlaget er væk, og både kommunen og de to andre ejere nu står i en helt ny situation. 
»Vi er nu kommet så langt, at jeg har det meget svært med at skippe alle ideer om en ny Amager Strandpark. Men jeg kan ikke gøre andet end at gå i tænkeboks og prøve at finde en måde at få gennemført projektet på,« lyder det fra Jens Kramer Mikkelsen.
<a href="mailto:asger.westh@jp.dk">asger.westh@jp.dk</a><a href="mailto:lars.pedersen@jp.dk">lars.pedersen@jp.dk</a>
Men jeg kan ikke gøre andet end at gå i tænkeboks og prøve at finde en måde at få gennemført projektet på. 
Overborgmester
Jens Kramer Mikkelsen (S) 

</p><block><p></p></block><p id="p1">AMAGER: Forfatter, fotograf og filminstruktør Ole Ege fik sammen med fotograf Ole Winther ideen om at skrive et nyt værk om Amager, og siden blev erhvervsmanden Claus Ehlers med sin dybe interesse for Amager og lokalhistoriker og indehaver af forlaget Din Bog, Dines Bogø, koblet på projektet.</p><p id="p2">Det er der kommet en smuk og informativ ny Amagerkrønike ud af, den 260 sider lange bog ' Amager -den lysegrønne ø -med Christianshavn og Saltholm', der først og fremmest er de fire bagmænds kærlighedserklæring til Amager. Alle fire har boet her i årtier, Claus Ehlers hele sit liv.</p><p id="p3">Ledetråden i den nye bog er Margueritrutens komme til Amager her knap 20 år efter, dronning Margrethe i 1991 med et snoreklip indviede den første bid Margueritrute -en særlig dansk turistrute, der leder forbi landets mest spændende seværdigheder og smukkeste natur. Først her i 2010 blev Amager en del af Margueritruten, og gennem bogen følges ruten fra Knippelsbro i nord, mod uret hele vejen øen rundt til Langebro med en masse afstikkere ind på øen og ud til kysten til bydeles og naturområders særpræg.</p><p id="p4"><br /><em style="bold">Fra overblik til detajle</em></p><p id="p5">Ole Winthers hundredvis af smukke farvefotos, der afspejler et Amager, hvor himlen altid er blå og solen altid skinner, berettiger næsten en bog i sig selv. Billederne veksler fra det store overblik med udsigten mod alle verdenshjørner fra Vor Frelser kirkes tårn til detaljefotos, hvor der bruges tid på at dvæle ved smukke detaljer på enkelte bygninger.</p><p id="p6">Ole Eges tekst får det hele til at falde på plads i en dygtig guiden læseren rundt med viden og indsigt -det er ikke hans første forsøg udi portrættering af en ø, han har tidligere udgivet bogen ' Ærø' på eget forlag.</p><p id="p7">Enkelte steder bliver den store viden om Amager, der øses af, en smule indforstået, så ikke-amagerkaneren efterlades med et spørgsmål eller to. Eberts Villaby beskrives smukt med fotos og tekst, men hvor ligger villabyen nøjagtigt? Også Nokken for enden af Islands Brygge nævnes indforstået, uden det forklares, hvad Nokken egentlig er.</p><p id="p8">Men det er detaljer -det er en fornøjelse at sidde og nikke genkendende til henholdsvis opdage, hvor meget Amager egentlig har at byde på udi arkitektur, udvikling af bydele og en international lufthavn, storslående natur, hvor der undervejs perspektiveres med tilbageblik -hvordan så her ud før i tiden, og se hvad det siden er blevet til. Det særlige afsnit om Saltholm, hvor langt færre har sat deres fod end på de seværdige steder her på øen, giver et spændende indblik i en endnu grønnere oase, der var lige ved at blive forvandlet til den lufthavn, som nu skærer Amager midt over.</p><p id="p9"><br /><em style="bold">Historisk spadestik</em></p><p id="p10">Bagest i bogen graver Claus Ehlers et spadestik dybere i Amagers historie fra øen vristede sig fri af iskappen ved slutningen af den sidste istid og op til vor tid. Fra de første optegnelser i en jordebog fra 1370, der kundgjorde at øen rummede blot 51 beboelser, svarende til omkring 400 indbyggere. Og til øens i dag 170.000 indbyggere.</p><p id="p11">Ehlers fortæller om Christian II's invitation i 1521 af 24 hollandske familier, der fik overdraget det meste af Amager samt Saltholm og med deres ekspertise i havebrug og landbrug blev Amager gjort til et centralt produktionssted for grøntsager, og ikke mindst storleverandør til hoffet.</p><p id="p12">Om Grevens Fejde i 1534-36, hvor Dragør blev nedbrændt.</p><p id="p13">Om Christian den IV's grundlæggelse i 1639 af købstaden Christianshavn » på vart land Amager « , som det stod i privilegiebrevet -så fik vi slået fast, at Christianshavn ligger på Amager.</p><p id="p14">Om krigen mod Sverige i 1658-60, hvor Amagers beboere fik en ikke ubetydelig rolle for udfaldet. Om pesten på Amager i 1711, om øens industri, landudvidelser gennem tiden, lufthavnens historie, militærets rolle på Amager, øens kirker, museer, natur og forlystelser.</p><p id="p15">Efter den farverige travetur øen rundt ledsaget af Ole Ege og Ole Winther, bindes sløjferne til sidst med det historiske indblik, og tingene sættes i perspektiv. Det er en god og logisk opdeling, forfatterne har besluttet sig for.</p><p id="p16"><br /><em style="bold">Prioriteringens kniv</em></p><p id="p17">Hvornår er nok nok, og hvad skal man udelade, når man står foran et bogprojekt som dette. Da Amager Bladet i sommer interviewede Claus Ehlers fortalte han, at bogen ville blive på 200 sider. Slutresultatet blev 260 sider, så det omfangsrige billedmateriale og de mange emnetråde, der kan trækkes fra øen Amager, har været sværere at koge ned, end først antaget.</p><p id="p18">Men denne skribent sidder ikke tilbage med den tanke, at ' havde de dog bare undladt dette eller hint'. Bogen bliver aldrig kedelig eller lang i spyttet.</p><p id="p19">Måske vil øens fodboldentusiaster endda mene, at der i en ny krønike om Amager godt kunne være et afsnit om øens stolte fodboldtraditioner.</p><p id="p20">Eller ungdommen og de ungdommelige vil i afsnittet om øens forlystelser savne et foto fra 5-øren og 10-øren ved Amager Strand, der især i 80' erne og 90' erne gav rocksultne københavnerne et af de udendørs koncertsteder, hovedstaden ellers var fattig på.</p><p id="p21">Men prioriteringens kniv må nødvendigvis være skarp, hvis man også skal kunne slæbe bogen fra boghandleren hjem på hylden eller ned under juletræet.</p><p id="p22">Bogen får herfra en anbefaling både til den inkarnerede amagerkaner og den lettere interesserede, der begge vil få både hyggelæsning og et opslagsværk at glæde sig over gentagne gange.</p><p id="p1"><br /><em style="bold">Af Casper Ahlehoff Hansen , 15/02, kl. 20:21</em></p><p id="p2">På en flot forårsdag, spillede de to 1. Divisions mandsker FC Amager og BK Frem, en træningskamp, som blev spillet i Sundby.</p><p id="p3">Kampen igennem var det FC Amager, som var de mest toneangivende, de spillede rigtig flot kombinationsspil, men manglede skarpheden foran kassen.</p><p id="p4">FC Amager havde en del skader i truppen, så træner Michael Madsen, var blevet tvunget til eksperimentere. Det betød at den normale back, Wichmann var smidt ind i det centrale forsvar, som han iøvrigt gjorde enormt overbevisende. Og udemærket sig også som en af kampen bedste spillere.</p><p id="p5">"Det gik fint, det er en ny plads, men også en plads der passer mig fint. Så får vi lidt hurtighed nede bagved, og det er jo fint,"fortæller en tilfreds Wichmann.</p><p id="p6">En anden som blev brugt på en lidt uvant plads, var den normale venstre back, Morten Nielsen. Han gjorde en rigtig god figur som bindeled på den centrale midtbane sammen med Daniel Udsen.</p><p id="p7">Kampen endte 2-1 til amagerkanerne, som også selv var meget tilfredse med deres præstation.</p><block><p>Efter blot en enkelt sæson i 2. division er Fremad Amager tilbage i den næstbedste danske fodboldrække, Viasat Divisionen. </p></block><p id="p1">Den nye formand er ambitiøs på afdelingens vegne og bestræber sig på, at den skal leve op til JCI's motto om at tage ansvar og gøre en positiv forskel for sig selv og samfundet.</p><p id="p2">Overskriften for Mette Egholm Nielsens formandsperiode er " Erobringen af Amager". Den 32-årige advokat slår dog fast, at der er tale om en venlig erobring.</p><p id="p3">-For os handler det først og fremmest om at blive kendt på øen, og om at blive den naturlige samarbejdspartner, når der skal laves projekter til gavn for lokalsamfundet. JCI har en 25-årig historie på Amager, og i afdelingen har vi til tider joket med, at vi er en af Amagers bedst bevarede hemmeligheder, siger Mette Egholm Nielsen.</p><p id="p4">-Det har dog ændret sig gennem de sidste par år. Sidste år var vi drivkræften bag ' Amager knækker Cancer', som samlede mange af øens frivillige kræfter og indsamlede penge til Kræftens Bekæmpelse.</p><p id="p5">-Vi blev tildelt Amager Øst Lokaludvalgs Frivillighedspris. Vi lavede et stort affaldsprojekt, Ren Ø, sammen med bl. a. Sønderbro Skole, ARC, Amager Centret og lokale kunstnere, fortæller den nye formand.</p><p id="p6"><br /><em style="bold">International ros</em></p><p id="p7">Især det sidste projekt er Mette Egholm Nielsen stolt af. Projektet blev præsenteret på JCI's verdenskongres i Leipzig, og organisationens ledelse fremhævede projektet over for organisationens ca. 175.000 medlemmer i over 100 lande.</p><p id="p8">-Vi fik sat Amager på verdenskortet som et eksempel til efterfølgelse. Og vigtigst af alt, fik vi vist, hvad et lokalsamfund som Amager kan gøre, når vi løfter i flok, siger Mette Egholm.</p><p id="p9">JCI er en international medlemsdrevet netværksorganisation for 18-40-årige.</p><p id="p10">Organisationens vision er at være det førende netværk for handlekraftige mennesker, der tager ansvar og gør en positiv forskel for sig selv og samfundet. Et bærende princip i JCI er " One Year to Lead". Langt de fleste ledelsesposter i organisationen er etårige.</p><p id="p11">Det gælder både på lokalt, nationalt og internationalt plan. JCI stræber efter at være en dynamisk organisation, hvor de dygtige og ambitiøse medlemmer hvert år får mulighed for at påtage sig ledelsesposter.</p><p id="p12">bbark.</p><p id="p1">Formand for bestyrelsen i Fremad Amager A/S, Todi Jónsson, er en glad mand. På telefonen fra Færøerne oplyser han, at Eik Bank nu skyder flere penge i klubben og dermed overtager rollen som enlig hovedsponsor for de blå-hvide, inden FC Amager projektet går i luften til sommer.</p><p id="p2">Eik Bank vinder terræn på det danske marked og har netop købt den danske afdeling af SkandiaBanken, som er landets største internetbank. Nu skal den færøske bank for alvor til at profilere sig i Danmark, og her er Fremad tænkt som et af flagskibene.</p><p id="p3">"Vi er rigtigt glade for en aftale, der er meget fin i forhold til vores nuværende niveau," siger Todi Jónsson, der dog ikke vil sætte beløb på, hvor lukrativ aftalen er for klubben.</p><p id="p4">"Det er en masse penge. Der er ikke så meget hokus-pokus i det," fortæller han.</p><p id="p5">"De synes, vores projekt ser lovende ud, og de har jo været med lige fra starten tilbage i marts. Og nu hvor de har overtaget SkandiaBanken, synes de, at Amager er et godt sted at lægge pengene."</p><p id="p6">Den ny aftale betyder, at Eik Bank erstatter Hanne Nørrisgaard som hovedsponsor i klubben, men ejendomsmægleren fortsætter i en mindre målestok, fortæller direktør i Fremad Amager, Nikolaj Kaas-Heilmann.</p><p id="p7">Fremads aktieselskab holder ekstraordinær generalforsamling 19. december med en kapitaludvidelse på dagsordenen.</p><p id="p8"><br /><em style="bold">Event i Amager Centret</em></p><p id="p9">En anden af klubbens sponsorer, nemlig Amager Centret, lægger hus til en større Fremad Amager-event på lørdag klokken 13.00-15.00. Her stiller spillere og ledere fra klubben op midt i julemylderet til en snak om FC Amager projektet.</p><p id="p10">"Det er meningen, at folk kan komme og få en sludder om, hvad der sker i klubben for tiden. Der er uden tvivl mange, som er nysgerrige og gerne vil vide mere om planerne," fortæller direktøren.</p><p id="p11">Der vil også være konkurrencer i teknik og boldjonglering og bordfodboldkampe mod grønsværens helte. </p><p id="p12"><br /><em style="bold">japeb-l.dk</em></p><p id="p1">Carsten Maj udtaler sig i Amager Bladet, tirsdag 27. februar, med stor autoritet om lokaludvalgene -tilsyneladende baseret på sin erfaring med bydelsforsøgene, der sluttede for over 16 år siden. Desværre er artiklen skæmmet af generaliseringer og manglende kendskab til, hvordan lokaludvalgene virker i praksis, samt et noget unuanceret postulat om, at lokaludvalgene ikke har magt.</p><p id="p2">Det er korrekt, at vi ikke formelt har beslutningskompetence. Men lokaludvalgene har magt til at skabe rum for en demokratisk debat, så vigtige spørgsmål -eksempelvis det nu skrinlagte byggeri på Amager Fælled -bliver debatteret i offentligheden. Et godt eksempel er den meget besøgte valgdebat blandt borgmesterkandidaterne i Amager Bio, hvor debatten tog udgangspunkt i spørgsmål baseret på input fra vores borgerpanel. Det gav ørenlyd hos politikerne og reelle løfter op til seneste valg.</p><p id="p3">Vi er 12 bydele i København med 12 meget forskellige lokaludvalg. Til gengæld har vi alle udarbejdet bydelsplaner, og de har for en stor dels vedkommende netop præsenteret konkrete projekter baseret på lokale ønsker. Allerede ved forrige runde af bydelsplaner var projektforslagene behandlet af de relevante fagforvaltninger, så de kunne indgå mere direkte i budgetforhandlingerne som Carsten Mai efterlyser.</p><p id="p4">Men erfaringen med det var, at de mere langsigtede planer gik tabt i detaljen med konkrete forslag. Så det er ikke enteneller men både-og. Til gengæld arbejder lokaludvalgene strategisk med at sælge idéer til lokale projekter ind til Borgerrepræsentationen i både budgetforhandlinger og overførselssagerne -det virker.</p><p id="p5">Der har været talt meget om sammensætningen af lokaludvalg og valg til dem.</p><p id="p6">Direkte valg ville uden tvivl give udvalgene en større demokratisk legitimitet, men jeg er ikke sikker på, at det ville sikre en større mangfoldighed eller et større engagement i udvalgene. Og jeg forstår ikke, hvad Carsten Mai mener med udtalelsen » Formålet er at engagere borgerne, men dem, der sidder i lokaludvalgene, er i forvejen engagerede borgere.</p><p id="p7">« Er det et problem? Er ambitionen kun at engagere de 23 borgere, der sidder i lokaludvalget i hver bydel?.</p><p id="p8">Direkte valg vil uden tvivl give udvalgene en større demokratisk legitimitet, men jeg er ikke sikker på, at det ville sikre en større mangfoldighed eller et større engagement i udvalgene.</p><p id="p1">Det er sommer og alle mennesker er afslappede og letpåklædte. Solen varmer og der er et særligt skær over gaderne og ikke mindst stranden, der er fyldt med mennesker. En kvinde kører forbi på sin knallert med solskinsmil og højt hår, mens en dvask og doven stemning breder sig over kvarteret.</p><p id="p2">Det er denne stemning, som amagerkanerne de seneste par dage har kunnet opleve, når de om morgenen har bevæget sig igennem vintervejret på vej til arbejde eller når de i aftenmørket har været på vej hjem igen.</p><p id="p3">På en gavlvæg på Øresundsvej 6, hvor kommunen har planer om at anlægge Musiktorvet som blandt andet skal fokusere på at fremvise digital kunst, har kunstneren Miss Kato skabt videoinstallationen »SOMMER«, som en anerkendelse og lovprisning af solens livgivende kraft.</p><p id="p4">Videoen beskriver Amager som en solskinsø fyldt med solskinsklædte mennesker og egen strandpark. Det er ren propaganda-kunst for Amager, der ifølge kunstneren ellers ofte forbindes med »røvballe-kultur og sin tidligere funktion som losseplads.«</p><p id="p5">I »SOMMER« får Amager imidlertid et helt anderledes og varmt skær, der gerne skulle bryde ind i den mørke og triste vinter-hverdag og give de forbipasserende en mulighed for at mindes kvarteret som det gør sig bedst - i solskin. Og heldigvis kan du nå at opleve det lidt endnu. »SOMMER« vises både i dag mellem 7-8.15 og 17-18 og i morgen mellem 16-18, hvor der oven i købet vil være varme, grillede småbidder til dem, der kommer forbi.</p><p id="p6"><a href="mailto:larr@berlingske.dk">larr@berlingske.dk</a></p> <hl2>Miss Kato</hl2> <p id="p1">Kunstnernavnet dækker over Karen Toftegaard, der er kulturel iværk- og iscenesætter. Siden 1999 har hun lavet en række værker på undergrundsscener og i det offentlige rum. Hun er medsifter og udvikler af AirPlay Street Gallery og stod ligeledes bag festivalen for independent teater kaldet Vildskud. I dag driver hun som selvstændig kulturproducent Miss Kato Productions.</p><p id="p1">ØRESUNDSVEJ: Jazzlegenden Lee Ritenour er kendt af alle musikelskere, og nu får københavnerne glæde af ham igen, når han vender tilbage til Amager Bio på fredag 19. februar i forbindelse med årets Vinterjazzfestival.</p><p id="p2">Sidst han var forbi var i 2012 under banneret ' Lee Ritenour &amp; Friends', og året inden var det med Dave Grusin.</p><p id="p3"><br /><em style="bold">Musiknarkoman</em></p><p id="p4">Ritenour er en ægte musiknarkoman.</p><p id="p5">På over 35 år har han indspillet omkring 42 plader i eget navn samt sideløbende været sessionsguitarist i omegnen af 3.000 gange for navne så forskellige som Dizzy Gillespie, Sonny Rollins, B. B. King, Pink Floyd og Simon &amp; Garfunkel.</p><p id="p6">Han er inspireret af store navne som Wes Montgomery, John McLaughlin og Joe Pass -den sidste blev han faktisk undervist af -men har taget musikken et skridt videre.</p><p id="p7">Han blev en af pionererne inden for jazzfunken, men har også spillet alt fra rock til blues og altså også jazz.</p><p id="p8">Hans første udgivelse var i 1976 med det legendariske album » First Course « , og som perler på en snor ligger udgivelserne hele vejen op til den seneste fra 2015, der hedder » A Twist of Rit «.</p><p id="p9"><br /><em style="bold">Vind billetter</em></p><p id="p10">Amager Bladet udlodder i samarbejde med Amager Bio 5x2 billetter til koncerten -men kun til hurtige læsere.</p><p id="p11">For at deltage i konkurrencen skriver du en mail til jape@amagerbladet. dk senest på torsdag 18. februar klokken 12.00.</p><p id="p12">Skriv » Lee Ritenour « i emnefeltet, opgiv navn, adresse og telefonnummer i dagtimerne og svar på spørgsmålet: » Hvad hedder Lee Ritenours første udgivelse fra 1976? « Vinderne får direkte besked og skal kvittere inden for et døgn.</p><p id="p13">Hvad: Koncert med Lee Ritenour Hvor: Amager Bio, Øresundsvej . Hvornår: Fredag 6 februar kl. 2100 Web: www.leeritenour.com Billetter: 370 kroner via Billetnet.</p><p id="p1">KØBENHAVN: Bedsteds volleydamer led søndag deres andet nederlag på 3-0 til Amager VK. Københavnerne vandt 1. divisions østkreds og viste sig kampen igennem stærkere end thyboerne, hvilket også gjaldt i det omvendte opgør, som Bedsted ligeledes tabte 3-0.</p><p id="p2">-Over to kampe må man bare sige, at de var bedre end os, siger cheftræneren i Bedsted KFUM, Flemming West.</p><p id="p3">Hjemmeholdet vandt første sæt 25-12, mens Bedsted kom bedre med i de to sidste sæt med 19 og 17 vundne bolde.</p><p id="p4">Bedsted havde i den første halvdel af første sæt svært ved at modstå modstanderens servepres.</p><p id="p5"><br /><em style="bold">Amager ligner et ligahold</em></p><p id="p6">Flemming West skyder oven på de to nederlag på, at Amager ender med at slå volleyligaens bundprop, Gentofte, i de næste to playoffkampe og dermed tilspille sig en plads i volleyligaen.</p><p id="p7">Derfor ser han også mere de to kampe mod amagerkanerne som en måde for Bedsted at finde ud af, hvor de skal forbedre sig, og hvor de kan være med mod hold på liganiveau.</p><p id="p8">-Vi kan godt modtage mod hold som det her, og vi kan også til dels angribe, så længe vi er hurtige nok til at fordele boldene, siger Flemming West.</p><p id="p9">Når farten omvendt ikke var høj nok i angrebet, kom Bedsted i problemer.</p><p id="p10">-De blokerede os rigtig godt. Hvis vi kom i et halvskidt angreb, kunne vi være sikre på, at de ville blokere os, siger Flemming West.</p><p id="p11"><br /><em style="bold">Bedsted ikke klar til ligavolley</em></p><p id="p12">Bedsteds cheftræner ser frem til to playoffkampe om at rykke op i ligaen. Modstanderen bliver sandsynligvis DHV Odense.</p><p id="p13">Bedsted forventer ikke at vinde de to opgør og komme i volleyligaen.</p><p id="p14">-Hvis vi kommer op, så vil det blive en sæson, hvor vi får det svært. Vi er ikke klar til at spille i ligaen, siger Flemming West efter de to klare nederlag til Amager VK.</p><p id="p15">KAMPFAKTA Sætcifrene: 25-12. 25-19. 25-17.</p><p id="p1">Der er desværre en ting, jeg er gammel nok til at huske fra Anden Verdenskrig. Hvis jeg må tage mig den frihed at oversætte dette til det sprog, vi bruger i 2004: Opråb til den amagerkanske befolkning:
Tag jer sammen og gør noget ved det magtmisbrug, der i dag ligger til grund for en komplet ødelæggelse af Amager.
Jeg er vidende om, at der er en stor gruppe, der gør, hvad den kan for at ændre de foreliggende planer for Metroens linjeførelse gennem Amager.
Kunne vi ikke tage os sammen og hjælpe denne gruppe med lidt opbakning og på den måde tilkendegive, at vi er udsat for et magtmisbrug fra de mennesker, der sætter deres viden og intelligens højere end vores behov.
Her tænkes selvfølgelig på fru Voss og H. Christoffersen, der var udtænkt til at være Metroens frelsere og redningsfolk på det økonomiske plan. 
Og hvad har vi lejlighed til at se og høre? Et underskud og en drift, der lader alt tilbage at ønske. Derudover en gennemskæring af Amager, der er fuldstændig idiotisk. 
Jeg håber, at der selv for disse mennesker er lidt redning tilbage på det naturlige plan, og at selv de måske inderst inde kan se, at det eneste rigtige er at begrave dette idiotiske projekt langt under jorden, så vi, der ikke har brug for dette projekt, kan færdes på det Amager, vi alle kan lide.
Jeg opfordrer hermed alle til at sende deres protester til ovenstående adresse, hvorefter jeg selvfølgelig vil lade det evt. indkomne materiale gå videre til dem, der kan bruge dette i forbindelse med den kommende retssag.
Lad os bevare AMA'R  som det er.
</p><p id="p1">Mens Den storkøbenhavnske Landsdelsscene lukker teatre på Frederiksberg med den ene hånd, har man med den anden hånd givet Amager Scenen en scene til. Det amagerkanske teater har overtaget lejemålet af de tre biografer i Amager Centret. De to mindre sale skal bruges til værksteder, garderober og særdeles tiltrængt lagerrum, så teatret ikke længere tvinges til at skrotte genanvendelige kulisser for flere hundrede tusinde kroner om året. Den tredje og største sal indrettes til teater. »Det bliver en udfordring, der kan mærkes. For vi har ingen penge at bygge om for, og heller ingen at producere forestillinger for på den ny scene. Men det skal nu nok lykkes,« siger Amager Scenens direktør Jan Hertz.</p><p id="p2">Han satser på at åbne den ny, alternative spillescene til efteråret med familieteater og har også dans og opsøgende teatergrupper i kikkerten til scenen med plads til 200-250 publikummer.<br /><em style="bold">Forslag velkomne</em><br />
 »Vi vil gerne nå et nyt publikum nede ved roden,« siger Jan Hertz, der har forkastet sit eget forslag til, hvad scenen skal hedde - akillessenen. I stedet opfordrer han publikum til at komme med bedre forslag. Amager Scenen har alle dage været et forhindringsløb af de lange med scenens 18 meters længde. Men bagscenen er så lille og garderoberne så undselige, at skuespillerne må stramme korsettet og moustachen ind for at passere hinanden. Værkstedsforholdene er et tredje kapitel, man ikke har talt højt om, fordi de ikke just har været lovlige. Det større lagerrum vil også kunne ses - og ikke bare på teatrets driftskonto, men også på scenen, fordi der bliver plads til at gemme scenografi til genoptagelse af succeser.</p><p id="p1">Det skal ikke være tilfældigt, hvad man skal passere for at komme ind i Naturpark Amager - det skal gøres med maner og derfor har partnerskabet bag Naturpark Amager bedt fem udvalgte rådgiverhold blandt andet give deres bud på, hvordan de nye hovedindgange og faciliteter for naturoplevelser og friluftsliv langs kysten skal udformes.</p><p id="p2">De nye elementer skal bidrage til at nye brugergrupper får øjne op for naturparkens 35 kvadratkilometer storslåede landskab med fredet og beskyttet natur og fantastiske kyststrækning tæt på Københavns centrum.</p><p id="p3">Etableringen af de nye hovedindgange og nye faciliteter for naturoplevelser og friluftsliv langs kysten forudsætter, at der bliver givet de fornødne myndighedstilladelser.</p><p id="p4">De fem rådgivere har frem til september til at afleverer deres forslag. Sidst på året vælges der en vinder.</p><p id="p5"><br /><em style="bold">" Naturlige" regler</em></p><p id="p6">De fem rådgivere kan ikke fantaser helt frit. Der er stillet regler op for konkurrencen.</p><p id="p7">Således skal " Hovedindgangen ved Naturcenter Amager være en synlig, indbydende og aktiv port til den store natur og vidderne på Kalvebod Fælled".</p><p id="p8">Hovedindgangen ligger ikke langt fra, hvor metroen og Ørestad Syd ender. Her findes allerede et velfungerende naturcenter, og udviklingen af hovedindgangen skal bygge videre på områdets muligheder for at tiltrække og byde -også nye -brugere velkommen til Naturpark Amagers enestående, fredede og beskyttede natur.</p><p id="p9">Blandt kravene til konkurrenceforslagene står blandt andet, -at hovedindgangen skal være et tydeligt landmark, som kan tiltrække besøgende, herunder dem der ankommer til området fra Ørestad Boulevard og Vestamager Station.</p><p id="p10">-at hovedindgangen skal gentænke den nuværende adgangssituation til Naturcenteret fra nord. Forslaget skal vise, hvordan besøgende ved ankomst til fods og på cykel, via Vestamager Station og fra pladsen med Hein Heinsens skulptur og broen, kan inspireres til forskellige muligheder for naturoplevelser -enten ved hovedindgangene ved Naturcenter Amager og Asger Jorns Allé -eller ved at gå direkte videre ud i naturparken ved ankomsten til hovedindgangsområdet fra nord.</p><p id="p11">Udviklingen skal bygge videre på Naturcenter Amagers støtteaktiviteter til friluftsliv, vidensmæssige kapacitet i forhold til naturformidling, samt eksisterende faciliteter, Traktørstedet og særlige tilbud til skoler og institutioner.</p><p id="p12">tsp.</p><p id="p1">Det er især ældre borgere, handicappede, gangbesvæ-rede, kørestolsbrugere og folk med barnevogne, som livet bliver lettere for, når Københavns Kommune og Movia indsætter to nye servicebusser på Amager, formentlig til juni.</p><p id="p2">Busserne skal lægge vejen forbi lokale handelsgader, apoteker, ældreinstitutioner og andre steder med aktiviteter for ældre, og undervejs har chaufføren tid til at hjælpe passagerer ombord og af bussen. Men nøjagtig hvor ruten skal ligge, kan borgerne være med til at bestemme. </p><p id="p3">Torsdag 28. februar klokken 16.30-18.30 inviterer de to nye lokaludvalg for Amager Øst og Amager Vest nemlig til debatmøde i Amager Bio, Øresundsvej 6, hvor borgerne kan agitere for, hvor behovet er størst for servicebusserne.</p><p id="p4">Siden flere linjebusser blev omlagt og skåret ned i forbindelse med åbningen af Metroens tredje etape i september i fjor, har der været et markant hul i den offentlige trafik - især på tværs af Amager. Og det skal servicebusserne være med til at afhjælpe.</p><p id="p5">Ifølge forslaget skal de to busser køre mellem Øst- og Vestamager og den ene desuden på Christianshavn. Den rutelægning hilser Inge K. Høier Knudsen fra Amager Vest lokaludvalg velkommen. </p><p id="p6">"Jeg er glad for, at det nu ser ud som om, at den offentlige trafik bliver styrket på tværs af Amager. Det har i lang tid været sådan, at mange havde problemer med at komme fra øst til vest. Men med planerne for de nye servicebusser ser det ud til, at Amager som helhed bliver mere sammenhængende," siger hun, mens Jens William Grav fra Amager Øst lokaludvalg minder om, at der fortsat er behov for forbedringer af den kollektive trafik.</p><p id="p7">"Vi må erkende, at servicebusserne ikke fuldt ud modvirker de nedskæringer, der er sket i den kollektive trafik på Amager. Servicebusserne kører jo kun i timedrift og kun i dagtimerne," påpeger han og nævner omlægningen af linje 12 og den ændrede frekvens af busdriften på linje 2A efter Lergravsparkens Station som forringelser i busdriften.</p><p id="p8">Lokaludvalgene opfordrer alle interesserede til at møde op til borgermødet i Amager Bio 28. februar, hvor man kan komme med sit bud på ruterne. Derefter sender lokaludvalgene deres egne høringssvar til teknik- og miljøforvaltningens Center for Byudvikling, der siden skal etablere de to servicebusruter. </p><p id="p9">Selv om målgruppen for de nye servicebusser især er ældre og gangbesværede, kan alle bruge det nye lokale transportmiddel. Busserne skal køre en gang i timen hverdage klokken 9.00-16.00 og lørdage klokken 10.00-15.00. </p><p id="p1">Det amagerkanske medielandskab bliver til stadighed fattigere - i hvert fald når man taler trykte aviser, da endnu en lokalavis er blevet opslugt af medie-mastodonten North Media, som dels ejer Søndagsavisen, Amager Bladet og en lang række andre lokalaviser i både Nordsjælland, København og Skåne. Overtagelsen af Lokalavisen Amager fandt sted lige før nytår.</p><p id="p2">Lokalavisen Amager skal integreres i Amager Bladet tirsdag og i weekendudgivelse Amager Weekend/ Søndagsavisen.</p><p id="p3">Sådan er det også gået med en række andre lokalaviser i Nordsjælland, og efterhånden ser det ud som om North Media er ved at have monopol i hele Øresundsregionen.</p><p id="p4"><br /><em style="bold">Ejer også omdelingen</em></p><p id="p5">Udover alle de mange lokalaviser er North Media også en del af FK Distribution (tidligere Forbruger-Kontakt distribution, red.), som omdeler de fleste reklametryksager samt de førnævnte lokalaviser -heriblandt Tårnby Bladet.</p><p id="p6">Siden PostNord stoppede med uddeling af reklametryksager og lokalaviser 1. januar har FK været eneste distributionsvirksomhed i det storkøbenhavnske område.</p><p id="p7">Men det stopper ikke her, for North Media har også købt sig ind i minetilbud. dk, som er online-udgaven af de reklamer, vi får hver weekend samt en række boligportaler, og således sidder de stort set på hele Øresundsregionen.</p><p id="p8">North Media er i sin tid stiftet af Richard Bunck i 1965, hvor han købte en del af Reklame Distribution i København.</p><p id="p9">Siden er det jo sådan set gået meget godt med Søndagsaviserne som hovedprodukt, og selv om han er på vej mod slutningen af 70' erne er der ingen tegn på, at han er ved at slappe af.</p><p id="p10">Tårnby Bladet har forsøgt at få fat i Søndagsavisens administrerende chefredaktør Gorm Wesing Flyvholm for en kommentar, men ved redaktionens slutning var det endnu ikke lykkedes at få en kommentar fra ham.</p><p id="p11">Vi ville blandt andet gerne have vidst, hvad der er sket med Lokalavisens medarbejdere og hvordan Amager Bladet vil behandle det megen kultur-og fritidsstof, som Lokalavisen tog sig af.</p><hl2>Fra sidst i juli og et år  frem er der tre  århusianske klubber i  landets næstbedste  række.  Men hvem er de  egentlig, de hold,  som AGF, Aarhus  Fremad og Brabrand  skal møde.  Vi præsenterer  Århus-klubbernes 13  modstandere.</hl2> <hl2>Historisk</hl2><p id="p1">Fra sidst i juli og et år  frem er der tre  århusianske klubber i  landets næstbedste  række.  Men hvem er de  egentlig, de hold,  som AGF, Aarhus  Fremad og Brabrand  skal møde.  Vi præsenterer  Århus-klubbernes 13  modstandere.</p> <hl2>Profiler</hl2><p id="p2">To af 1980’er-landsholdets største stjerner har spillet i  Fremad Amager. Frank Arnesen og Søren Lerby. I 1975 skrev  de begge kontrakt med Ajax Amsterdam. Frank Arnesen var  18 år. Søren Lerby var kun 17 år, og han måtte have sin far,  Kaj Lerby, til at skrive under på kontrakten. Klubben har også  fostret navne som Ivan Nielsen, Henrik Andersen og Peter  Nielsen.</p> <hl2>Amager og Århus</hl2><p id="p3">32-årige Martin Nielsen  holder liv i sin karriere på  Amager. Martin Nielsen fik  sit gennembrud i AGF som  arvtager for John Stampe i  det centrale forsvar. Begge  var kendt for at kombinere  frækhed på banen med  velsmurte stemmebånd.  Hurtigsnakkeren Kenny  Thorup spiller også i  Fremad Amager. Han har  altid været yndlingsoffer,  når tv-stationerne skal have  korte kontroversielle  kommentarer efter  kampene. Forsvarsspilleren  Baris Özcan er også at finde  på Amager. Han har spillet  både i AGF og FC Aarhus.  På trænerbænken sidder en  gammel cirkushest. Benny  Johansen har efterhånden  været fordi de fleste danske  divisionsklubber.</p> <hl2>Aktuelt</hl2><p id="p4">Fremad Amager har  netop tegnet kontrakt  med Lars Brøgger. Ud  over af være en habil  midtbanespiller, så er  han primært kendt for  at trække rundt med  en meget kedelig  statistik. Da Frem  rykkede ud af  superligaen i 2004, var  det Lars Brøggers  syvende nedrykning  fra højeste niveau.  Han har tidligere  ”hjulpet” klubber som  Fortuna Düsseldorf,  OB, Dordrecht, Ikast  og Silkeborg.  Eks-AGF’eren Martin  Nielsen er den største  profil på holdet.</p> <hl2>Transportmuligheder</hl2><p id="p5">Fra København H: Buslinje 11 mod Sundbyvester Plads.  Stå af ved Smyrnavej. 11 min. gang til Stadion.</p> <hl2>Hjemmebane</hl2><p id="p6">Sundby Idrætspark,  7.200 plader,  heraf 2.500  siddepladser</p><p id="p1">HELE ØEN: Danica Pension, landets største investor i indkøbscentre, har sat tre mindre butikscentre til salg -nemlig Helsingør Bycenter, Hvidovre C og Ishøj Bycenter. Men selskabet fastholder 13 centre i porteføljen, deriblandt Amager Centret, skriver Berlingske Business.</p><p id="p2">Og det kan komme på tale, at Danica Pension vil bruge et beløb svarende til den forventede salgssum på en planlagt udvidelse af blandt andet Amager Centret, forklarer ejendomsdirektør Peter Mering.</p><p id="p3">/ jep.</p><p id="p1">Efter en forfærdelig start på sæsonen med fire nederlag i træk - deriblandt en ordentlig lussing på 6-0 mod Viborg - har cheftræner John Faxe efterhånden fået godt styr på de defensive aftaler hos Fremad Amager.</p><p id="p2">Således er Fremad Amager målt på den seneste måneds resultater (med forbehold for resultaterne den seneste weekend, efter denne artikels deadline, red.) den bedste defensiv i NordicBet-ligaen.</p><p id="p3">Kun 2 mål er lukket ind siden midten af september, og de 5 kampe der er spillet i perioden har kastet 8 points af sig.</p><p id="p4">Bortset fra føromtalte svipser mod Viborg har defensiven faktisk præsteret stabilt, og hidtil er det blevet til 5 clean sheets for i Amager-holdet som på søndag tager imod FC Roskilde i Sundby Idrætspark.</p><p id="p5">En af de spillere, som har været med til at skabe et solidt defensivt fundament, er den 19-årige Joel Kabongo som Fremad Amager har lejet i Brøndby. En spiller, som har imponeret John Faxe meget: " Da Joel kom til Fremad Amager havde han været igennem en længere skadesperiode i Brøndby. Jeg havde derfor regnet med at han skulle bruge længere tid til at nå det niveau, han har nået nu. Men skader og karantæner i vores defensiv har gjort at han blev kastet for løverne tidligt, og jeg synes klart han har grebet chancen, hvad end jeg har brugt ham som back eller i midterforsvaret," siger John Faxe Jensen.</p><p id="p6">Joel Kabongo blev lejet ud fra Brøndby IF til Fremad Amager i et forsøg på at få spilletid og udvikle sig yderligere. Og den strategi har vist sig at være klog: " Det har været rigtig godt indtil videre. Jeg vidste godt, at det ikke ville komme af sig selv, men at jeg skulle arbejde hårdt for det," siger forsvarstalentet.</p><p id="p7">" Det handler om at få erfaring, og det får man ved at spille 1. Division. At spille seniorfodbold og at spille næsten hver weekend, det kan man ikke klage over," siger Joel Kabongo.</p><p id="p8">Det unge forsvarstalent har indgået en 5-årig kontrakt med Brøndby IF, og er udset til at spille en hovedrolle i fremtiden på Vestegnen.</p><p id="p9">Men foreløbig kan han altså opleves i Sundby Idrætspark, hvor næste opgave for Fremad Amager er på søndag kl. 14.30 mod FC Roskilde.</p><p id="p10">Næste hjemmekamp: Fremad Amager -FC Roskilde Søndag den 29/ 10 kl. 14.30 Billetter på: www.boldbillet.dk.</p><p id="p1">AMAGER FÆLLED: Omkring 40 borgere trodsede i onsdags den silende regn og drog på vandring med Amager Vest Lokaludvalg på Amager Fælled for at få lokaliseret, hvor en planlagt campingplads skal ligge.</p><p id="p2">Efter gåturen var der møde på vandrehjemmet ved Vejlands Allé, hvor Københavns Kommunes forvaltning og de kommende forpagtere af campingpladsen deltog for at svare på spørgsmål.</p><p id="p3">» Vi er så tidligt i processen, at der endnu ikke er lavet startredegørelse eller lokalplan.</p><p id="p4">Når først lokalplanen kommer i høring, så er det reelt for sent at gøre noget, « sagde André Just Vedgren fra Amager Vest Lokaludvalg som indledning på mødet.</p><p id="p5">Da lokaludvalget annoncerede gåturen på sin hjemmeside, kom der hurtigt kommentarer fra borgere, der var overraskede og bestyrtede over planerne om en campingplads, fordi Amager Fælled er fredet.</p><p id="p6">Men biolog Linnea Fosdal fra Københavns Kommunes teknik-og miljøforvaltning forklarede på mødet, at Amager Fælled var underlagt to fredninger: Kalvebodkilen fra 1990 og Amager Fælled fra 1994.</p><p id="p7">» I fredningen af Kalvebodkilen nævnes det, at området kan anvendes til campingplads, og at den endelige placering og udformning henlægges til udviklingsplanen, « fortalte biologen.</p><p id="p8">Og økonomiforvaltningens byplanlæggere fastslog, at arealet gennem tæt ved 30 år har været reserveret til campingplads, så beslutningen er ikke kommet pludseligt.</p><p id="p9">Politisk blev ønsket om en campingplads tæt på København taget op i 2010, fordi den eneste eksisterende bynære campingplads, Bellahøj Camping, er svært at modernisere.</p><p id="p10">Herefter lå sagen stille i nogle år, men det blev besluttet, at i stedet for at gøre kommunen til driftsherre på en campingplads, udbød man en forpagtning.</p><p id="p11">Kommunen betaler en forbedret tilkørsel og infrastruktur, mens forpagter betaler de øvrige anlægs-og driftsudgifter.</p><p id="p12"><br /><em style="bold">» Vi er bare jyder «</em></p><p id="p13">I januar i år var en 20-årig forpagtningskontrakt klar med DanCamps, en privat virksomhed ejet af søskendeparret Camilla og Nicolai Dvinge, tredje generation af familien Dvinge, som har produceret campingvogne og driver fem campingpladser i Jylland.</p><p id="p14">» Der er ingen udenlandske interesser, der er ingen Goldman Sachs -vi er bare jyder, « sagde Nicolai Dvinge afvæbnende og forklarede om planerne for campingpladsen på fælleden, at der hverken skulle være badeland eller svømmebassin.</p><p id="p15">» Ja, dårligt nok en hoppeborg, « sagde Nicolai Dvinge.</p><p id="p16">En foreløbig plan for udformningen af campingpladsen er lavet i samarbejde med landskabsarkitekt Marie Thing.</p><p id="p17">» Pladsen skal bevare fælledens kvaliteter og et af hovedmålene er at få landsskabstrækkene ind på campingpladsen.</p><p id="p18">Øerne med telte og campingvogne bliver holdt med klippet græs, men fælleden skal vokse ind imellem øerne, så området holder karakteren af en fælled. Servicebygningerne ligger ved hver elipse med offentligt tilgængelige toiletter, som formentlig også bliver tilgængelige om vinteren, « forklarede hun blandt andet.</p><p id="p19">» Hvad med romaerne « Det er ikke planen, at der skal være hegn rundt om campingpladsen, men blot en bom foran kørevejen ind i området.</p><p id="p20">Det fik flere af borgerne i salen til at spørge til, hvordan campingpladsen vil håndtere romaer, som i de seneste måneder med jævne mellemrum har slået lejr på Amager Fælled.</p><p id="p21">» Vi kender jo ikke til romaer i Hvide Sande, men det er da en relevant betragtning. Vores campister skal selvfølgelig kunne bo i fred, og det kan jo også gå ud over vores egne installationer.</p><p id="p22">Men det er så tidligt i processen, så det er noget af det vi må løse -måske skal der være opsyn løbende, måske skal man låne nøgler, for at benytte toiletterne, « svarede Nicolai Dvinge fra DanCamps.</p><p id="p23">Flere tilhørere var også interesserede i at vide, om man havde overvejet konsekvenserne af alle projekter på Amager Fælled.</p><p id="p24">Foruden campingpladsen er der planer om anlæg af en havnetunnel, og det såkaldte Amager Fælledkvarter er en del af Ørestad og skal bebygges med erhverv og boliger.</p><p id="p25">» Nu er politikerne jo ikke til stede her i dag, så måske kan vi få afklaret ved et senere møde med dem, hvad holdningen er til den samlede portefølje af projekter på fælleden, « sagde André Just Vedgren fra Amager Vest Lokaludvalg.</p><p id="p26"><br /><em style="bold">Tidligst i 2017</em></p><p id="p27">I løbet af sommeren udvikler forvaltningen projektet sammen med DanCamps. Der udføres startredegørelse og et planforslag senere på året, der skal i otte ugers høring.</p><p id="p28">Der kommer formentlig et borgermøde, og projektet skal screenes for, om der er brug for en VVM-redegørelse -altså en vurdering af virkningen på miljøet.</p><p id="p29">Endelig skal der søges dispensation fra fredningen. Tidshorisonten for arbejdet ligger ikke fast, men DanCamps satser på en mulig åbning af campingpladsen i 2017.</p><p id="p30">UMåske kan vi få afklaret ved et senere møde med politikerne, hvad holdningen er til den samlede portefølje af projekter på Amager Fælled.</p><p id="p31">ANDRÉ JUST VEDGREN, Amager Vest Lokaludvalg.</p><p id="p32">Der er planlagt en campingplads på den sydlige del af Amager Fælled ved Vejlands Allé og vandrehjemmet Pladsen skal rumme campingvogne, hytter, telte og autocampere Muligheden for en campingplads er beskrevet i fredningsbestemmelserne Københavns Kommune har i januar 2015 underskrevet forpagtningskontrakt med DanCamps Campingpladsen åbner tidligst i 2017</p><p id="p33"><br /><em style="bold">MIN MENING CAMPINGPLADS PÅ FÆLLEDEN?</em></p><p id="p34">ANNE PETERSEN, BRYGGEN » Jeg bryder mig ikke om salamimetoden, hvor der tages flere og flere bidder af fælleden.</p><p id="p35">Men når jeg hører, at campingpladsen har været planlagt i 30 år, er der vel ikke så meget at gøre. Det er nok mere havnetunnelen, jeg er bange for. Det er fint, at campingpladsens faciliteter også kan være nyttige for os lokale. « JETTE WINTHER SØRENSEN, SUNDBYØSTER » Jeg ser det med en campists øjne, og jeg synes, at ideen er sympatisk, men jeg tror ikke, der vil komme ret mange børnefamilier her, når der ikke er bademuligheder. Jeg bruger selv campingpladsen i Dragør som fastligger, og den er jeg supertilfreds med. « JOHN BERGMAN, SUNDBYVESTER -HAR KOLONIHAVE I SØNDERBO » Jeg har hidset mig lidt ned over for campingpladsen, og hvis det var det eneste projekt på fælleden, var der ingen problemer. Min bekymring handler mere om andre projekter -hvad der skal bygges i Amager Fælledkvarteret og så havnetunnelen. Jeg hører til den generation, der kan huske, da fælleden gik til hjørnet af Amagerfælledvej og Njalsgade.</p><p id="p36">I mit voksne liv er der forsvundet over halvdelen af fælleden, nord for Vejlands Allé. «.</p><p id="p1">HELE ØEN: Der var en del læsere som fik eftermiddagskaffen galt i halsen, da Amager Bladet dumpede ind ad brevsprækken sidste tirsdag. Allerede fra morgenstunden, hvor Amager Bladets digitale udgave lå klar på nettet, begyndte flere hundredede Facebook-brugere at dele solohistorien på de sociale medier.</p><p id="p2">» Danmarks første Formel 1-bane etableres på Amager Fælled, « stod der i overskriften på forsiden.</p><p id="p3">Og inde i bladet kunne man læse en helsideshistorie om, at udviklingsselskabet By &amp; Havns adm. direktør Jens Kramer Mikkelsen er begejstret for planerne, og at det vil være et scoop at få plantet Formel 1-banen midt i den grønne lunge. Også Enhedslistens lokale repræsentant på Københavns Rådhus, Gorm Anker Gunnarsen, kan se perspektiver i en Formel 1-bane, da den vil blokere mange bilister i at køre op fra den kommende havnetunnel og ud i naturen.</p><p id="p4">Historien var naturligvis opspind.</p><p id="p5">En vaskeægte aprilsnar, som blev skrevet af journalist Jacob Schneider med bidrag fra både Jens Kramer Mikkelsen og Gorm Anker Gunnarsen.</p><p id="p6"><br /><em style="bold">Kramer burde fyres</em></p><p id="p7">Det var ikke alle læsere, som syntes godt om løgnehistorien. ' Massimo' skriver i en kommentar på Amager Bladets website: » Denne artikel er på ingen måde sjov. Og slet ikke for alle os, der elsker motorsport. Vi er mange, der i rigtigt mange år har ventet på en motorbane af en vis størrelse på Sjælland, men alle baner, hvor der køres løb med standardbiler og formelbiler ligger i Jylland. Ikke alene er artiklen ikke spor sjov, det er direkte dårlig smag at skrive den slags historier, som træder på en hel sportsgren -endda en sportsgren som Danmark har meget stor succes med. At Jens Kramer Mikkelsen vil lægge navn og foto til artiklen og endda inddrage Udviklingsselskabet By og Havn, ja, det er direkte dumt. Manden burde fyres på stedet.</p><p id="p8">Ligesom journalisten og redaktøren bag denne artikel. « Mikael Hølge erkender, at han troede på historien: » Pyh, den hoppede jeg på med fuld forargelse. Den var for streng! « skriver han.</p><p id="p9">Tonny Pedersen bemærker, at 1.</p><p id="p10">april er en dejlig dato, hvor man kan skrive om alle de ønsker man måtte have. Og at det ville have været fedt med en Formel 1-bane på Amager.</p><p id="p11">» Ny nordisk køreglæde, « konstaterer Michael Frost Jensen.</p><p id="p12">Og Marianne Falck Orby skriver: » Den er sjovere og mere gennemført end af de andre i medielandskabet.</p><p id="p13">Og jeg mødte i går, den 2. april, en enkelt person som efter hjemkomsten til Danmark lige skulle læse lidt lokalnyt og med Formel 1-forsidehistorien fik kørt sig selv helt op i det røde felt, men heldigvis kom ned igen.</p><p id="p14">Hvis ikke man får læst sin avis nøjagtig på dagen, så varer aprilsnar'en rigtig længe, så det kan da godt være at I får et par henvendelser fra nogle begejstrede/ rasende læsere de næste par dage! « Skovfoged Sven Norup konstaterer, at der er tale om » et fantastisk projekt, lige sådan et arrangement vi gerne vil have i Naturpark Amager « . Og Danmarks Naturfredningsforening spørger lystigt: » Skal vi protestere? Eller hvad mener I? « .</p><p id="p15"><br /><em style="bold">Skal vi ha' Lorteøen tilbage?</em></p><p id="p16">Arne Ring fra Dragør er en af mange, der er hoppet på Amager Bladets historie.</p><p id="p17">Han skriver i en kommentar: » Fantastisk godt timet af Kramer Mikkelsen med anlæggelse af en formel 1-bane på Amager Fælled. Vi har lige læst FNs nye rapport om klimaet og dårligt nok fordøjet den, så kommer Kramer med en total vanvittig plan om at etablere en Formel 1-bane midt i byen. Undskyld er det mig eller ham der ikke har forstået noget? Vi har meget forurening i forvejen her på Amager med lufthavnen som nabo. Vil han igen gøre Amager til » Lorteøen « Og hvad med om 80 år når det meste af Amager er dækket af vand. Skal vi så bruge banen til speedbåde? Iø vrigt, stakkels beboer i Ørestad! Det er en ommer, kære Kramer! « Gorm Anker Gunnarsen skriver til Amager Bladet, at han har modtaget mange henvendelser efter sin opdigtede udtalelser: » I de seneste dage har jeg modtaget en række henvendelser fra utilfredse partifæller og skuffede vælgere, der ønsker, at jeg ikke er ulden og ser » visse fordele « , men tager lodret afstand fra planerne om en Formel 1 bane på Amager Fælled. Det må betyde, at der er mange, som forventer af mig, at jeg går op i, at Amager Fælled skal sikres som en stor grøn lunge med en varieret natur. Det indtryk vil jeg gerne bekræfte. Årets 364 andre dage ville jeg uden omsvøb sige nej og gøre, hvad jeg kunne for at styrke modstanden mod en plan som Amager Bladets forsidehistorie om racerbane-planer.</p><p id="p18">Aprilsnaren ramte tydeligvis en grundtone, hvor hensynsløsheden i planen mindede så meget om virkeligheden, at folk hoppede på historien.</p><p id="p19">Det helt usandsynlige ved historien er, at jeg er vag i mælet, når fælleden trues, « skriver han.</p><p id="p20">Og således blev der sat punktum for 1. april 2014.</p><p id="p1">Onsdag 31. marts slår Killerich-Hansen her i JP København til lyd for etablering af et Amager Parti. Ikke mindst med baggrund i den skandaløse løsning, som Amager har fået trukket ned over sig i forbindelse med Metroens østbane, kan det ligne en rigtig god idé, men hvad skal et sådant parti stå for ud over kampen mod dårlige Metro-løsninger?
Vi har jo oplevet, at en del amarkanere stemte på bannerfører Jette Baustrup, fordi hun lovede øboerne bedre vilkår. Men da hun havde chancen for at ophæve sin orlov og stemme rigtigt på Rådhuset, valgte hun i stedet at glemme sine løfter til amarkanerne og følge partidisciplinen i Socialdemokratiet.
Hvis der skal etableres et reelt Amager-parti, bør der være flere mærkesager, og der bør skabes en rimelig sikkerhed for, at de valgte byrådsmedlemmer holder partiets løfter.

<br /><em style="bold">100 års løfter</em><br />
I mange år, ja vel nærmest de seneste 100 år, har vi på Amager oplevet, hvordan politikere op til valg har lovet os det ene gode efter det andet for derefter at bedrage os efter valget.
Det største problem i den forbindelse er dog det faktum, at amarkanerne vælger de samme politikere ved næste valg  selv om de er løbet fra løfterne.
Et godt udgangspunkt for et reelt Amager-parti kunne være etablering af en Amager Kommune, hvor vi amarkanere fra Islands Brygge/Amagerbro og helt ud til Dragør/Sydvestpynten fik reel indflydelse på vores dejlige ø.

<br /><em style="bold">Den dejlige ø</em><br />
Ja, jeg skriver dejlige ø, for uden indblanding fra øboerne på Sjælland kunne vi faktisk få en god fælles kommune.
Vi kunne kæmpe for bedre trafik, vi kunne kæmpe for et rigtigt Amager Hospital, vi kunne kæmpe for at beholde et godt grønt miljø på Amager Fælled, Kalvebod Fælled og i Kongelundsskoven.
I god dialog med lufthavnen og Ørestad kunne vi etablere fornuftige udviklingsmetoder, som ville tage hensyn til vores natur. Vi kunne stå som bagmændene for en kommende Amager Strandpark/Amager Riviera, som ville blive et trækplaster for hele hovedstadsområdet.
Der er masser af muligheder for et Amager-parti, men de bør listes op. For et parti, som alene etableres på baggrund af vores retfærdige kamp mod Metroen, er for spinkelt et grundlag.
</p><p id="p1">LOKALOPGØR: LOKALOPGØR: Der var lokalopgør fra tredje hylde, da AB Tårnby og B 1908 krydsede klinger i 2. divisionskampen på Tårnby Stadion i lørdags. Mini-slaget om Amager sluttede 2-2, efter otterne havde været foran 2-0. Her jubler hjemmeholdets spillere efter udligningen til 2-2. / 48. </p><p id="p1">Bålet lå lige midt i den ny Naturpark Amager, som starter i hjertet af København og strækker sig fra Amager Fælled sydover til Kalvebod Fælled gennem Kongelunden og langs stranden op til Dragør. Et fantastisk naturlandskab, hvor gæsterne kunne få vind i håret, høre lærker synge, se dådyrene og nyde de store vider.</p><p id="p2">Det store Sankt Hans bål på Naturcenter Amager er på ingen tid blevet et populært tilløbsstykke, som trækker mennesker fra hele byen og sådan også i år. Mange kom og nød madkurven, tændte op på en bålplads i den storslåede natur eller nød maden i traktørstedet på den længste sommerdag i året.</p><p id="p3"><br /><em style="bold">Heksen på bålet</em></p><p id="p4">Sankt Hans bålene varsler, at lyset vender, og at det nu går mod mørkere tider. Ved sådanne overgange troede man i gamle dage, at der var frit spil for overnaturlige kræfter. Det er af denne grund, vi har den gamle tradition med at brænde en heks på Sankt Hans-bålet.</p><p id="p5">For at sikre, at de onde kræfter, der er på spil denne nat, ikke får plads i den kommende tid, men derimod sendes helt til Bloksbjerg. Derfor var der selvfølgelig også en heks på bålet i Naturcenter Amager.</p><p id="p6"><br /><em style="bold">Båltalen</em></p><p id="p7">Årets båltale blev meget passende holdt af Jan Ejlsted, direktør for Friluftsrådet inden bålet blev tændt, heksen sendt til Bloksbjerg og Midsommervisen sunget af de mange hundrede deltagere.</p><p id="p8">bbark.</p><p id="p1">Efter adskillige henvendelser til Københavns Kommune tager lokale borgere og Amager Øst Lokaludvalg nu sagen i egen hånd og går direkte til Teknik-og Miljøborgmester Morten Kabell for at få et lyskryds i et af de nye byudviklingsområder på Amager.</p><p id="p2">Beboere i området har gang på gang rettet henvendelse til Københavns Kommune.</p><p id="p3">Manglende svar og handling fra kommunen har ført til frustration og vrede læserbreve i Amager Bladet.</p><p id="p4">Efter en fodgængerovergang på Strandlodsvej på Amager sidste år blev rykket længere hen ad vejen, er der opstået stor utryghed blandt trafikanter i området. Lokaludvalgets formand, Ole Pedersen, kalder den aktuelle situation for " livsfarlig og helt uforsvarlig".</p><p id="p5"><br /><em style="bold">Mange kører for stærkt</em></p><p id="p6">Den nye fodgængerovergang medfører, at bilister og gående har svært ved at se hinanden, da det er muligt at parkere helt op til fodgængerovergangen på begge sider af vejen. Samtidig kører mange bilister alt for stærkt på strækningen og der opstår dagligt situationer, der er på vippen til alvorlige ulykker.</p><p id="p7">Da mange børn færdes i området til og fra skole, har krydset medført stor bekymring - og selv større børn må ikke længere gå alene til skole. Herudover er der flere daginstitutioner og ældreboliger i området. Lokaludvalget holdt onsdag den 26. august dialogmøde om krydset, hvor 75 lokale borgere mødte op. Her fortalte både børn og voksne, hvordan krydset dagligt leder til hårde opbremsninger, der er tæt på at ende i alvorlige ulykker.</p><p id="p8"><br /><em style="bold">Kommunen vil intet gøre før tidligst i 2019</em></p><p id="p9">Repræsentanter fra Københavns Kommune var til stede på dialogmødet og oplyste bl. a., at kommunen ikke har planer om at udbedre krydset, før hele området er færdigudviklet i 2019. Situationen vil imidlertid blot forværres, da udviklingen af området i den kommende tid vil medføre mange lastbiler.</p><p id="p10">Lokaludvalget tager sagen meget alvorligt og finder det helt uacceptabelt, at kommunen ingen planer har for udbedring af det farlige kryds.</p><p id="p11">Lokaludvalget drøftede derfor sagen på sit møde torsdag den 27. august og har efterfølgende rettet henvendelse til Teknik-og Miljøborgmester Morten Kabell. Lokaludvalget mener, det er nødvendigt at tage borgernes opråb alvorligt og øjeblikkeligt forbedre borgernes sikkerhed - inden der sker alvorlige ulykker.</p><p id="p12">Lokaludvalget opfordrer til, at der i forbindelse med kommunens budgetforhandlinger afsættes midler til at etablere et lyskryds.</p><p id="p1">SUNDBY: Kampen mod Næstved/ Herlufsholm lørdag handlede om, hvem der skulle hænge fast i toppen af 2. division.</p><p id="p2">Både Amager SK og gæsterne havde otte point inden opgøret, som blev godt et kvarter forsinket på grund af en grim knæskade i damekampen forinden.</p><p id="p3">Sundbyøsterhallen emmede af forventning og de omkring et par hundrede tilskuere varmede grundigt op med trommer og klapsalver, da musikken dundrede og holdene endelig kom på banen.</p><p id="p4">ASK-træner Thomas Schou havde indprentet sig mandskab, at selv om sæsonens trup er særdeles stærk, skal man aldrig undervurdere en modstander, som det var sket ugen forinden, hvor ASK overraskende tabte 26-25 til Lammefjorden.</p><p id="p5">Alligevel blev det en nervøs start fra hjemmeholdet, som var bagud 1-3 efter fem minutters spil. Men herefter tog Amager over -stort set alle angreb gav scoringer -flere ganske spektakulære på både krydsspil til stregen og fløjangreb.</p><p id="p6">Omkring de 20 minutter stod der 10-6 på det nyrenoverede halur, og ved pausen hed scoren 15-9.</p><p id="p7">ASK stod solidt, men ganske elegant og uden unødigt hårde midler, i forsvaret, hvor både parader og tacklinger fik gæsternes fejlprocent løftet i vejret -det gav basis for flere gode kontra-scoringer. Og i den anden ende gjorde et energisk angrebsspil, at Næstved til tider virkede stationære. Amager holdt føringen og øgede endda til et syvmåls-forspring, som holdt til sidste fløjt, hvor der stod 28-21 på tavlen.</p><p id="p8"><br /><em style="bold">Høje tanker om sig selv</em></p><p id="p9">Stemningen i hallen var løssluppen efter kampen, og det forstås -det er lang tid siden, at hjemmeholdet i Sundbyøsterhallen har leveret så levende og sublimt håndboldspil som i lørdags. Sejren bragte Amager SK op på tabellens andenplads, og træner Schou var glad igen: » Hele oplægget i dag var, at hvis vi skulle dø i dag, så skulle det være med støvlerne på.</p><p id="p10">For det gjorde vi ikke i søndags, hvor vi tabte til et hold, som -med al respekt -er meget langt fra vores niveau. Så det var fedt at se, at hele holdet samlede handsken op, selv om vi startede nervøst og presset -folks ambitioner og tanker om sig selv er jo høje, og det skal vi passe på.</p><p id="p11">Vi vidste jo godt, at vi spiller os selv halvvejs ud af festen, hvis vi ikke holder vores hjemmekampe. Vi har et af rækkens allerbedste forsvar, så når de står godt, får vi mange kontra-muligheder, og det skal slide de andre op..</p><p id="p12">Ja, jeg vil ikke engang fremhæve nogen i dag -man kunne ikke have ønsket det bedre, « roste træneren.</p><p id="p13">Meget sigende for kampen blev det da også holdleder Jan Bøgh, der løb med fanklubben Torsdagsbordets hæder som dagens fighter..</p><p id="p14">På søndag gælder det endnu en svær udekamp, nemlig mod Ydun, inden der er en ny håndboldfest i sigte i Sundbyøsterhallen søndag 28. november klokken 15.00, når Team Tissø kommer på besøg.</p><p id="p1">" Omend alt ser grønt og godt ud, ændrer det ikke ved det faktum, at vi her på bygningsarealet på den gamle strandeng har det bedste område på hele Amager Fælled med den største biodiversitet, som med dette projekt vil blive ødelagt. Alle de initiativer, man vil tage for at bygge dette kvarter og integrere det i naturen, vil ikke rede biodiversiteten.</p><p id="p2">Man vil selvfølgelig kunne integrere den eksisterende grønne natur til en vis grad i den nye bebyggelse, men hele dette økosystem af dyr, planter og insekter vil ikke overleve.</p><p id="p3">Flere arter vil gå tabt både på Amager Fælled og i København generelt. Et projekt som dette vil kun kunne skabe en park. Den vilde natur vil forsvinde fra området", siger Steffen Rasmussen fra Amager Fælleds Venner til Havnefronten, efter at mødet er slut.</p><p id="p4">Inden mødet begyndte havde cirka 100 borgere taget opstilling foran Ørestads Gymnasium som en fredelig demonstration mod projektet, som i sin grundform blev besluttet allerede i 1995.</p><p id="p5"><br /><em style="bold">Grundig gennemgang</em></p><p id="p6">Indenfor redegjorde By &amp; Havns direktør, Jens Kramer Mikkelsen, for projektets fremtid sammen med andre repræsentanter fra By &amp; Havn, Københavns Kommune og arkitekterne fra vinderprojektet Team Vandkunsten.</p><p id="p7">Hvis deltagerne havde håbet, at deres bekymring om biodiversitet blev imødegået, så blev de skuffet. Til gengæld var der en detaljeret gennemgang fra arkitekterne af det arbejde, der ligger bag de kommende byggerier.</p><p id="p8">Ifølge arkitekterne har man forsøgt at få naturen og bebyggelsen til at smelte sammen og skåne miljøet.</p><p id="p9">Københavns Kommune regner med, at processen vil forløbe således, at man primo 2018 er klar til at sælge grundene til bebyggelse.</p><p id="p10">Ifølge Københavns Kommunes egen rapport " Viden indsamling Natur 2013 Amager Fælled" er det kommende Amager Fælled Kvarter det område, hvor naturen har det bedst.</p><p id="p11">Området er gammel strandeng og har bortset fra forsvarets brug af området som skydeterræn ligget uberørt i næsten 5.000 år.</p><p id="p12">Ifølge Danmarks Naturfredningsforening København så burde området ikke bebygges før om tidligst ni år som følge af den aftale flere parter indgik tilbage i 1995 i forbindelse med helhedsplanen for Ørestad. By &amp; Havn afviser, at teksten fra 1995 skal tolkes på den måde.</p><p id="p1">Et statsligt udvalg foreslår nu, at der bygges en splinterny erhvervsby på Amager. Byen skal skabe økonomisk grundlag for en baneforbindelse mellem København og Amager. Byen - kaldet Ørestad - vil over nogle år komme op på at rumme 30.000 arbejdspladser, og den skal ligge i et byzone-område tæt på Bella Center, oplyser finansminister Henning Dyremose (kons.). Han siger, at det er udsigterne til en snarlig fast forbindelse over Øresund, der gør planerne om Ørestad aktuelle. Området er ejet af staten (45 pct.) og Københavns kommune (55 pct.) i fællesskab.</p><p id="p2">Københavns overborgmester Jens Kramer (Soc.) er begejstret for ideen: »Erhvervsbyen vil skaffe tusindvis af hårdt tiltrængte arbejdspladser, den vil forbedre trafikken både på Amager og i det indre København, og den vil skabe grundlag for en bedre udnyttelse af de store rekreative arealer på Amager,« siger han. Ideen er, at erhvervsbyen skal betale den længe diskuterede baneforbindelse mellem København og Amager. Der er tale om en såkaldt letbane, en mellemting mellem S-tog og sporvogn. Letbanen ventes at koste det halve af det meget omdiskuterede tunnelbane-projekt. »Den faste Øresunds-forbindelse, beliggenheden tæt ved lufthavnen og Københavns centrum vil gøre Ørestad til et utroligt attraktivt erhvervsområde. En erhvervsby vil også kunne bane vej for en udvikling af de rekreative muligheder på Vestamager,« siger Henning Dyremose. Han oplyser, at området omkring Bella Center rummer både fredet landzone og en byzone. Men han understreger, at erhvervsbyen vil komme til at ligge i byzonen og derfor ikke komme i konflikt med natur- og frednings-interesser. Socialdemokraten J.K. Hansen: »Det er en god idé at skaffe penge til bane- forbindelsen på denne måde. Men erhvervsbyen må ikke være til gene for områdets rekreative områder.«</p><p id="p1">I Movias nye køreplaner pr. 28. marts er den mest markante ændring på Amager, at bus 35 ikke længere kører på Islands Brygge. Ruten er blevet forkortet, så bussen i stedet kører mellem DR Byen station og Lufthavnen. Fra DR Byen standser bussen ved Grønjords Kollegiet og genoptager derfra sin gamle ruteføring. I den anden retning fra Lufthavnen mod DR Byen standser bussen efter stoppestedet på Ingolfs Allé ved stoppestederne Englandsvej, Tingvej, Brydes Allé inden endestationen DR Byen.</p><p id="p2">Movia anbefaler på movia.dk, at passagerer fra Islands Brygge i stedet for den tabte bus 35 kan benytte linje 250 S og har man tidligere taget linje 35 fra Njalsgade og Amager Fælledvej, kan man i stedet benytte linje 33.</p><p id="p3">I Dragør er der sket en lille tilføjelse i ruteføringen for bus 35, idet bussen mellem de hidtidige stoppesteder D.B. Dirchsens Allé på Nordre Dragørvej og A.P. Møllers Allé får endnu et stop, der sjovt nok også hedder A.P. Møllers Allé, men det ligger på en lille stikvej lige vest for den store A. P. Møllers Allé, hvor bussen nu skal frekventere et mindre industriområde.</p><p id="p4">To natbusser tager ikke længere vejen ud på Amager. Tidligere kørte natbus 82N mellem Tingbjerg og Femøren Station, men ruten er nu forkortet, så natbussen kun kører mellem Tingbjerg og Rådhuspladsen. På samme måde er ruten for natbus 96N, der før kørte mellem Farum og Lufthavnen, blevet forkortet, så ruten nu går mellem Farum og Rådhuspladsen.</p><p id="p5">Linje 500 S til og fra Kokkedal, som lige stikker snuden indenfor på Amager på Ørestad station, har fået flere afgange i myldretiden.</p><p id="p6"><br /><em style="bold">hahb-l.dk</em></p><p id="p1">Fremad Amager, der til daglig spiller i Viasat Sport Divisionen, skifter fra 2008 navn til FC Amager. Det skriver Kunsport på deres hjemmeside. Samtidig går klubben sammen med to øvrige Amager-klubber.<br /><br />Ny direktør i klubben bliver Nikolai Kaas Heilmann, der kommer fra en stilling som direktør hos HIK.<br /><br />
Fremad Amager var senst i landets bedste række for over ti år siden, og det vil den tidligere FCK-spiller Todi Jönsson være med til at lave om på. <br />Todi Jönsson har købt 51 procent af aktierne i klubben.</p><p id="p2"><br /><a target="_blank" href="http://sporten.tv2.dk/article.php/id-6441802.html?infomedia">Klik her for at åbne originalartiklen på TV2.dk</a></p><block><p>Det skriver Kommunen.dk på baggrund af en omfattende aktindsigt. </p></block><p id="p1">Vinderen blev Sofie Sønderup.</p><p id="p2">Sofie blev nomineret af rigtig mange til månedens helt af Facebook-brugerne på We Love Amager. Sofie er nomineret for hendes store arbejde for de svageste i samfundet for både mennesker og dyr. Hun står blandt andet bag Facebook-gruppen " Forsvunde personer" med 21.000 medlemmer, der hjælper med at finde efterlyste personer i samarbejde med politiet og Dansk Civil Hundeførerforening, " Fie's indsamling til de udsatte og hjemløse" er også oprettet af Sofie og er, som navnet siger, indsamling af alt muligt til udsatte og hjælpeløse. Endelig giver hun dyr, der står til aflivning, en ekstra chance.</p><p id="p3">Skal et dyr aflives på grund af formodet sygdom, får hun sammen med en dyrlæge vurderet, om der kan være andet i vejen i stedet for, så man ikke behøver at aflive dyret.</p><p id="p4">" Jeg blev overrasket og meget rørt, da jeg blev nomineret og vandt. Jeg kneb en tåre", fortæller Sofie Sønderup. Til hverdag arbejder Sofie i børnehaven Burlunden på Amager, hvor hun lærer børnene, hvordan man behandler dyr.</p><p id="p5">Sofie er lykkelig giftog har tre børn. Til spørgsmålet om, hvordan hun får tid til alle sine projekter, svarer hun, at hun har lidt dårlig samvittighed en gang imellem over for familien, men det er til gengæld det eneste hun bruger sin fritid på -det er hendes hobby at hjælpe andre, da hun ganske enkelt godt kan lide at gøre det.</p><p id="p1">- Så tæt på en kæmpe overraskelse kommer RBBC forhåbentlig aldrig igen uden at gøre alvor af at vinde.</p><p id="p2">Sådan lyder det ærgerligt fra RBBCs pressechef Hans Holmegaard efter weekendens møde med BK Amager på favoritholdets hjemmebane.</p><p id="p3">Sølle 2,9 sekunder før tid kunne RBBCs nye profil Luke Granato have sikret Roskildeholdet sejren, da han gik til straffelinjen ved stillingen 93- 92.</p><p id="p4">Men trods stor træfsikkerhed på dagen brændte amerikaneren det første af de to forsøg. Han sikrede dog forlænget spilletid med scoringen til 93- 93, da en basketballkamp som bekendt ikke kan ende uafgjort. Overtiden blev et antiklimaks for Roskilde, der hurtigt mistede Dean Thibodeau.</p><p id="p5">Den 203 cm høje canadier udgik med for mange fejl på kontoen.</p><p id="p6">Fuser i overtiden BK Amager stak regulært af med et såkaldt run bestående i syv point i streg, uden at RBBC kom til fadet.</p><p id="p7">Ligakampen endte 116- 108 og RBBC, der er oprykker, har stadig sit førte point til gode efter den generelt gode indsats i weekenden, der fremtvinger langt mere respekt, end sæsonpremieren weekenden før mod Svendborg.</p><p id="p8">RBBC var endda svækket af at mangle den spillende træner Martin Hermansen. Han måtte tage plads på bænken med en skade efter bare tre minutter.</p><p id="p9">RBBC tager torsdag 23.oktober mod holdet på fjerdepladsen, Randers, på hjemmebanen i RoskildeHallerne.</p><p id="p10" /><p id="p1">Børnebasket startede sidste år på Frederiksberg med stor succes. I foråret var det så børnene på Vesterbro, som havde mulighed for at prøve kræfter med børnebasket.</p><p id="p2">Der spilles med særligt designet bolde til små hænder og kurvene på banen er sat i en højde, så alle kan opleve glæden ved at skyde bolden i kurven. " Formålet med det hele er, at få børn i bevægelse gennem basketball og at udbrede kendskabet til sporten blandt børn og unge", siger Jens Laulund, der er tidligere landholdsspiller og hovedarkitekten bag Børnebasket København". " Vi har oplevet en stor interesse for basketball i denne aldersgruppe og vil derfor gerne medvirke til at udbrede basketball til børnenes nærområde, så flest mulige får chancen for at opleve glæden ved dette fantastiske spil", uddyber han.</p><p id="p3"><br /><em style="bold">Samarbede med flere skoler på Amager</em></p><p id="p4">Børnebasket København har nu indgået et samarbejde med Amager Fælled Skole, Skolen på Islands Brygge, Dyveke skole, og Peder Lykke skole, som alle i det næste halve år vil modtage baskettræning i idrætstimerne. Der er første foreningstræning torsdag 12. november, kl 17 - 18 på Amager Fælled Skole.</p><p id="p5">Her vil dygtige trænere fra Børnebasket København stå for træningen, som vil være sjov og lærerig. Prisen frem til jul er 50 kroner.</p><p id="p1">BYGGERI Hvis Amager er hele Københavns forhave, så er Strandholmen det hyggelige ' sweet spot' med læ, hygge, privatliv, sol og en perfekt udsigt.</p><p id="p2">Sådan skriver Horsensentreprenørfirmaet Casa i en pressemeddelelse om sit nyeste projekt, der ligger på Strandlodsvej blot 500 meter fra Amager Strandpark og fire kilometer fra Rådhuspladsen.</p><p id="p3">Strandholmen støder op til den nedlagte Amager-bane, som bliver forvandlet til en stemningsfuld, grøn cykelsti, der løber direkte ind til city.</p><p id="p4">Casa starter med at bygge ' Glenten' - en bygning sammensat af forskudte bygninger med forskellige højder, der står sammen i grupper. I Glenten kommer der 40 boliger fra 93 kvadratmeter til 126 kvadratmeter på henholdsvis 3 og 4-værelser og penthouse-lejligheder.</p><p id="p5">Dertil kommer altan eller terrasse.</p><p id="p6">Strandholmen er tegnet af Holscher Nordberg Arkitekterne, der også står bag søsterprojektet Strandlodden på nabogrunden, Strandlodsvej 13, hvor Casa også er totalentreprenør.</p><p id="p7">Bygningerne i de to projekter er forskellige, men har genkendelige geometriske Tetris-former for at skabe sammenhæng i området.</p><p id="p1"><br /><em style="bold">Åben invitation</em></p><p id="p2"> FCA-formand Todi Jónsson appellerer nu til fodbold-øen om at bakke op:</p><p id="p3"> "Jeg tror meget på, at vi kan skabe en fælles ånd omkring en storklub på Amager - også at de unge kan have noget at se op til. De skal føle, at FC Amager giver dem en fælles identitet.</p><p id="p4">Og det er rent faktisk gratis at komme med og der er også mulighed for at træde ud uden at det skal koste noget. Det er FC Amager A/S, der dækker risiko og omkostninger på seniorplan, og når økonomien tillader det, vil vi også være med til at dække udgifterne til ungdomsholdene på eliteplan," fortæller Todi.</p><p id="p5">Frem til 1. juli kan eventuelle nye klubber kobles på projektet og således være med fra første fløjt i det amagerkanske fodboldeventyr.</p><p id="p1">Men Lemvig hentede altså sejren på en scoring af Ivana Udovalieva med 4,2 sekund tilbage af kampen, og dermed fik vestjyderne den første hjemmesejr i Dameligaen og den 3. sejr i alt i sæsonen. Den første hjemmesejr var en forløsning for både spillere og publikum, og den blev fejret behørigt.</p><p id="p2">Inden det kom så langt skulle spillere og tilskuere dog gennem en spændende kamp, hvor Lemvig i første halvleg var et lille skridt foran store dele af tiden. Med effektivt angrebsspil kom hjemmeholdet foran 13-8 midt i første periode, men Lemvig lavede også for mange turn-overs, hvilket gav BK Amager muligheden for at komme tilbage og efter de første 10 minutter var Lemvig blot foran 15-13.</p><p id="p3">I anden periode fortsætter jævnbyrdigheden, men efterhånden som perioden skrider frem får Lemvig bedre og bedre fat i forsvaret. Det giver et lille overtag, som udnyttes til at udbygge føringen til 33-24 ved halvlegspausen.</p><p id="p4">Kampen ændrer dog karakter i tredje periode. BK Amager kommer ud med langt mere aggressivt spil, og Lemvig taber tempo i spillet. Samlet betyder det, at BK Amager sætter sig totalt på kampen, og særligt Catharina Palm Jensen giver store problemer for hjemmeholdet. Hun ligger særligt i 3. Periode grundstenen til at blive sit holds topscorer med i alt 21 point. Efter blot lidt mere end 3 minutter af tredje periode har BK Amager indhentet Lemvigs forspring, og de fortsætter overtaget resten af perioden og skaber sig en føring på 41-49 før sidste periode.</p><p id="p5">Selvom situationen ser meget vanskelig ud for Lemvig, så viser spillerne stor styrke ved at gå ind til sidste periode med ny energi og tro på tingene. Særlig i forsvaret blev der kæmpet godt, og det gav ikke BK Amager meget ro til deres spil. Med lidt mere end fire minutter tilbage af kampen får Lemvig igen kontakt med gæsterne ved stillingen 54-56.</p><p id="p6">Lemvig tilspiller sig endda et par gode muligheder for at udligne, men det vil ikke rigtig lykkes. Først i kampens sidste minut lykkedes det at lukke det sidste lille hul. Først scorer Pernille Pedersen to point til 59-58. Kort efter skifter føringen tilbage til BK Amager, da Caharina Palm Jensen scorer. Lemvig mister derefter sin mulighed, da de ikke får en afslutning før de 24 sek. er gået. Heldigvis for hjemmeholdet laver BK Amager også en turn-over, da der dømmes 3-sek. på Sussie Kruuse. Med en time-out 11 sek. før tid forsøger Lemvig at sætte spillet op til den afgørende scoring, og som i kampen på Amager lægges ansvaret i hænderne på Ivana Udovalieva, som hårdt presset får bolden i kurven med 4,2 sek. igen. BK Amager bruger sin time-out, men muligheden løber ud i sandet for dem og Lemvig kan juble over sejren på 61-60.</p><p id="p7">Hos Lemvig var der mange, som tog ansvar og både Claudia Porras, Ivana Udovalieva, Pernille Pedersen og Ashley Wettengel kommer over 10 point. Desuden blev der leveret en stor arbejdsindsats af alle i forsvaret. Det fortjener også at blive nævnt, at Jane Sørensen med 4 point på et afgørende tidspunkt havde en vigtig finger med i spillet, da kampen vendte til Lemvigs fordel.</p><p id="p8">Hos BK Amager var der debut til amerikanske Sydney Scott. Hun mangler dog stadig af finde helt ind på holdet, men giver holdet en del mere tyngde under kurven, hvor Sussie Kruuse ellers er meget alene. Nederlaget betyder, at det bliver mere end svært for BK Amager at komme med i top-4 og deres målsætning må nu være at slutte bedst blandt de nederste og dermed hente en plads i kvartfinalerne.</p><p id="p9">Lemvigs point: Claudia Porras 16p, Ivana Udovalieva 15p, Pernille Pedersen 14p, Ashley Wettengel 12p, Jane Sørensen 4p</p><p id="p10"><br /><em style="bold">Skrevet afblenzh d. januar 25 2009 22:03:44</em></p><p id="p1">SUNDBYERNE: Ugerne 27-30 er fyldt med kreative aktiviteter, sport, dans, gøgl, teater og koncerter med FerieCamp og Børnekulturhus Ama'r. Fra næste uge lukker børnekulturhuset på Øresundsvej ned, gør rent og tager til stranden med to store containere fuld af gode oplevelser.</p><p id="p2">Børnekulturhuset er på stranden hver dag klokken 10.00-16.00 i alle fire uger. Kunstnerne i Børnekulturhuset på stranden skifter aktiviteter løbende efter vind, vejr, publikum og alle de andre aktiviteter.</p><p id="p3">Samtidig har Feriecamp Amager Øst aktiviteter mandag til fredag klokken 11.00-15.00 på stranden og i Prismen, Holmbladsgade -og i uge 30 er der BeachCamp mandag til fredag 12.00-16.00. Derudover er der masser af forestillinger gennem sommeren, eksempelvis tre dage med jazzfestival, en weekend med gøglerier, en uges besøg af Københavns Mobile Museum, teater og meget mere.</p><p id="p4">Der er også FerieCamp i Amager Vest, hvor aktiviteterne foregår i Sundby Idrætspark i ugerne 27, 28 og 29.</p><p id="p5">Du kan læse meget mere om ferieaktiviteterne på Børnekulturhus Ama'rs hjemmeside, Facebook og www.feriecamp.</p><p id="p6">kk.dk / jape.</p><p id="p1">Der er fart på, når MANU SAREEN træder i pedalerne og cykler ned ad Amagerbrogade på sin sorte bedstemorcykel.</p><p id="p2">»Jeg cykler for det meste rundt i byen og ind på Borgen. Med mindre det regner eller sner,« råber han bagud.</p><p id="p3">Manu Sareen har boet på Amager det meste af sit liv. Første sted var Islands Brygge, hvor han og sin familie slog sig ned, da de i 1971 kom til Danmark fra Indien.</p><p id="p4">»Vi landede i Kastrup - og så kom vi ligesom ikke rigtigt videre,« griner Manu Sareen.</p><p id="p5">Efter en hurtig optælling kan han oplyse, at det igennem årene er blevet til hele ni forskellige adresser på øen. Kun én gang har han boet et andet sted i København - nemlig på Nørrebro.</p><p id="p6">»Da jeg flyttede tilbage efter at have boet en periode på Blågårdsgade, føltes det meget trygt at være på Amager igen. Det var sådan helt ' aahhh, hjemme',« siger han.</p><p id="p7"><br /><em style="bold">Rulleskøjter i strandparken</em></p><p id="p8">Manu Sareen synes, at Amager som bydel har en masse gode ting at byde på. Bl. a.</p><p id="p9">kort afstand til både by og natur.</p><p id="p10">»Man kan hurtigt komme i skoven eller ud til vandet. Og hvis jeg tager metroen, så står jeg midt i Magasin efter syv minutter.</p><p id="p11">Det har jeg stor optur over!« siger han.</p><p id="p12">Især den korte afstand til vandet er vigtig for Manu Sareen, og han mener, at strandparken er noget af det bedste, der er sket for Amager i mange år.</p><p id="p13">»Jeg elsker strandparken! Jeg står på rulleskøjter og løber med mine børn derude.</p><p id="p14">Og om sommeren ligger jeg i sandet eller løber hjemmefra og ud på stranden og hopper i vandet,« fortæller folketingspolitikeren, som generelt er vild med at dyrke sport. Lige nu går han f. eks. og glæder sig til at fodboldsæsonen begynder om kort tid.</p><p id="p15">Manu Sareen spiller i Kløvermarken en gang om ugen.</p><p id="p16">»Det bedste er simpelthen sådan en varm sommerdag, hvor man løber svedig rundt derude på græsset, solen er ved at gå ned, og man kan se tårnene inde fra byen i horisonten. Det er så fedt!« Røvirriterende dræberhunde Manu Sareen drejer ned ad en sidevej til Amagerbrogade og stiller cyklen fra sig uden for Ingolfs kaffebar, som har været hans stamsted i de 11 år, caféen har ligget der. Lokalet er næsten fyldt op, og Manu Sareen går hjemmevant op til disken og bestiller en kop kaffe med mælk. Hilser på en flok, der sidder omkring et langt bord med rødternet dug.</p><p id="p17">»Jeg bor cirka 400 meter herfra, så jeg kommer her rigtig tit. Nogle gange spiser jeg morgenmad hernede,« fortæller han og lægger tryk på ordet ' morgenmad'.</p><p id="p18">»På Amager spiser vi morgenmad - ikke brunch,« fastslår han.</p><p id="p19">Selv om Manu Sareen er vild med at bo på Amager, er der dog én ting, der generer ham ved bydelen. Nej, faktisk er der to, når han lige tænker sig om.</p><p id="p20">»Jeg er ked af, at Amager har en tendens til at være et sted, som man bare kører igennem for at komme ud til motorvejen.</p><p id="p21">Det har været meget trafikkeret her, men heldigvis er det blevet bedre,« siger han.</p><p id="p22">Og så den anden ting: »Der er alt for mange dræberhunde herude! Taberponyer kalder jeg dem. Det er røvirriterende.«.</p><p id="p23">I foråret sætter Urban Bolig fokus på en række bydele i København.</p><p id="p24">Vi finder ud af, hvad bydelen har at byde på og snakker med folk, der bor der.</p><p id="p25">»MAN KAN HURTIGT KOMME I SKOVEN ELLER UD TIL VANDET.</p><p id="p26">OG HVIS JEG TAGER METROEN, SÅ STÅR JEG I MAGASIN EFTER SYV MINUTTER.</p><p id="p27">MANU SAREEN, POLITIKER.</p><p id="p28"><br /><em style="bold">MANU SAREEN ER</em></p><p id="p29"> født i Indien i 1967 og kom til Danmark i 1971.</p><p id="p30"> medlem af Folketinget for Radikale Venstre og spidskandidat til Folketingsvalget.</p><p id="p31"> vokset op på Amager, hvor han i dag bor i en villalejlighed med med sin familie.</p><p id="p32"> gift med Anya Degn Sareen, og har børnene Cilja, Felix og Alvin.</p><p id="p1">Han afløser Thomas Monberg, der fremover arbejder som menigt bestyrelsesmedlem.</p><p id="p2">Michele Guarini har tidligere arbejdet som manager for FB og har i den egenskab tillige fungeret som fund raiser, fremgår det på Fremad Amagers hjemmeside.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=17040&amp;OpointData=1c1ac9a5ef928ac86c2cf9edbed677adJmlkX3NpdGU9OTIzMCZpZF9hcnRpY2xlPTMwODgyJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Bolddk.com</a></p><p id="p1">Et skilt på en bænk på Store Høj sydvest for Ørestad har i årevis undret folkene i Naturpark Amager og nu er de gået i offensiven for at finde frem til ophavsmanden.</p><p id="p2">Bænken har udsigt ud over de Nordre Klapper og København og på skiltet, der er i messing, står der: 'Vil du gifte dig med mig'. Skiltets alder understreges af de rustne skruer og ifølge Naturpark Amager er forklaring nok romantisk, men de vil gerne høre hele historien. "Blev der sagt"JA"?? Blev der hvisket"nej"??Var svaret et nølende"måske"??Og lever de stadig lykkeligt sammen?," lyder det i efterlysningen på Facebook.</p><p id="p3">Historien har også været bragt i TV 2 flere gange men hidtil uden resultat. En læser foreslår, at bænken ikke direkte er en bestemt historie, men blot en romantisk mulighed, hvis man har lidt svært ved at få det sagt, og så kunne gøre det i smukke omgivelser med en fantastisk udsigt.</p><p id="p4">Naturvejleder i Naturpark Amager Jes Aagaard har for nyligt skærpet jagten på historien med en videoefterlysning.</p><p id="p1">HELE ØEN: Der er stadig et par dage til at nå at deltage i Amager Bladets nytårsquiz 2015. På kuponen her på siden skal du forsøge at tippe tretten rigtige om begivenheder i 2015.</p><p id="p2">Det gælder selvfølgelig om at få flest muligt rigtige svar, og til 1. præmien er der et gavekort fra Amagerkort på 2.500 kroner, til 2. præmien et gavekort på 1.000 kroner og til tredjepræmien et på 500 kroner.</p><p id="p3">Den opmærksomme læser vil bemærke, at vi i år har skåret lidt ned på antallet af spørgsmål. Har flere deltagere samme antal præmiegivende rigtige svar, bliver der trukket lod.</p><p id="p4">Udfyld kuponen og send den til Amager Bladet, Ebertsgade 2, 1., 2300 København S eller aflevér den i Amager Bladets skranke eller i vores postkasse udenfor, så vi har den senest på torsdag 22. januar.</p><p id="p5">Vi ønsker læserne rigtig god tippelyst og held og lykke med spørgsmålene!.</p><block><p>Den kriseramte affaldsvirksomhed Amager Ressourcecenter (ARC) skal have sit eget nye sorteringsanlæg til 150 mio. kr. Dermed er ARC, der står bag skandaleprojektet Amager Bakke, det seneste blandt mange kommunale affaldsselskaber, der vender private aktører ryggen for at bygge nye anlæg og sortere affaldet selv. </p></block><p id="p1">Basen i sundhedshuset vil være et stort lægehus med 20 praktiserende læger, således at sundhedshuset fungerer som indgang til det primære sundhedsvæsen helt på linje med den rolle, de praktiserende læger har i dag. Sundhedshuset skal være døgnåbent, nemt tilgængeligt og have attraktive og indbydende lokaler med gode rammer for dem, der arbejder der.</p><p id="p2">Mogens Lønborg har hentet inspiration til sundhedshusene flere forskellige steder fra og har haft det i tankerne et stykke tid: "Vi skal gennemtænke, hvordan hospitalerne fungerer i dag og hvilke funktioner, der kan flyttes over i et sundhedshus. Sundhedshuset skal indrettes, så det bliver effektivt, og vi får mere kvalitet for pengene. Der er selvfølgelig tale om voldsomme strukturelle ændringer, og det kræver da også en ændring af den nationale lovgivning. Men situationen i dag er, vi får mere og mere specialiserede hospitaler, og der bliver færre af dem. Afstanden bliver større for den enkelte borger, og derfor skal sundhedshuset varetage flere af de opgaver, der i dag er på hospitalet. Det kan være ambulante opgaver og den løbende kontrol. Alt skal ikke længere være i hospitalsregi, men være i sundhedshuse, der på sigt skal samle alle funktioner. Sundhedshusene skal være kommunalt drevne med 20 praktiserende læger i hver, og på sigt skal vi have 17 sundhedshuse i København, også flere på Amager. Min vision er, at der er sundhedshuse i hele København i løbet af 8-10 år, og det er et koncept, der kan bruges på landsplan," siger Mogens Lønborg.</p><p id="p3"><br /><em style="bold">Møder skepsis</em></p><p id="p4">Nogle af sundhedshusene skal være mere specialiserede end andre ligesom tankegangen er med nærhospitaler og områdehospitaler som for eksempel Amager Hospital og Hvidovre Hospital.</p><p id="p5">Det skal også være relativt let at transportere sig hen til et sundhedshus, og der skal der være mulighed for at blive afhentet, hvis man ikke selv kan møde op. Man skal kunne møde en læge med det samme og kunne komme med alle slags problemer, uanset om det drejer sig om sundhedsforebyggelse eller helbredsmæssige problemer. Det er dog ikke alle, der er lige begejstrede for tanken om sundhedshuse.</p><p id="p6">"Formanden for de praktiserende læger, Michael Dupont, har udtrykt skepsis over for tanken omkring sundhedshusene. Blandt andet mener han, det vil være svært at holde døgnåbent. Men vi taler altså om levende mennesker af kød og blod, hvor der skal være til at få fat på en læge, når der er brug for det. Hvis der ikke er patientunderlag for at holde åbent om natten, så skal der heller ikke for enhver pris være åbent. Jeg er åben for diskussion, og det er ikke et religiøst spørgsmål for mig," siger Mogens Lønborg.</p><p id="p7">Han tror også på, at der vil være opbakning blandt læger og andet sundhedspersonale til at arbejde tættere sammen. Som eksempel nævner Mogens Lønborg lægepraksissen i Amager Centret, der åbnede i 2005, som er en af landets største lægepraksisser med seks praktiserende læger, seks sygeplejersker, en lægesekretær samt tre læger under uddannelse til 10.000 patienter.</p><p id="p8"><br /><em style="bold">Uafklarede spørgsmål</em></p><p id="p9">Planen er, at det første sundhedshus skal åbne på Amager til næste år. Valget af Amager sker, dels fordi der allerede er planlagt at placere et sundhedscenter på øen, og dels fordi der er egnede bygninger på det gamle Sankt Elisabeth Hospital på Hans Bogbinders Allé.</p><p id="p10">"Valget skal derfor ikke ses som, at amagerkanerne har mest brug for et sundhedshus eller på grund af lukninger af flere afdelinger og den døgnbemandede skadestue på Amager Hospital. Sundhedshuset skal åbne i etaper, og så vil det være en god ide at se på, hvordan det fungerer og få luget ud i de værste børnesygdomme, inden vi starter sundhedshuse op i resten af København. Men før det kan bliver til noget, må vi blandt andet ind og se på lovgivningen og overenskomsten for de praktiserende læger. Der skal også nogle penge på bordet, og jeg ved endnu ikke, om der er et flertal for det i Borgerrepræsentationen. Jeg tror dog på, der er stemning for at gøre noget for at samle indsatsen omkring forebyggelse og sundhedstiltag," siger Mogens Lønborg .</p><p id="p1">HØJE . TAASTRUP: Det vakte stor undren hos den fælles hospitalsdirektion for Hvidovre og Amager Hospital, at Høje-Taastrup Kommune i en pressemeddelelse forleden meldte ud, at byrådet ville protestere mod et forslag om at flytte medicinske sengepladser fra Glostrup til Amager Hospital. Det forslag er nemlig droppet for flere uger siden, lyder det nu.</p><p id="p2">-Vi har faktisk allerede lyttet til kommunerne og taget forslaget af bordet. Derfor er det meget beklageligt, at Høje-Taastrup Kommune ikke har fået orienteringen om ændringerne i forslaget, inden de meldte ud, siger hospitalsdirektør Torben Ø.</p><p id="p3">Pedersen.</p><p id="p4">Han fortæller, at kommunernes socialchefer for et par uger siden fik en orientering om ideen om at flytte sengepladser til Amager, men at der fra flere kommuner lød kritiske røster. Dem har man lyttet til, og derfor flytter man ikke sengepladser til Amager, men vil i stedet finde en løsning internt på Hvidovre Hospital, så sengepladserne kan blive flyttet hertil. Herved får borgerne i blandt andet Høje-Taastrup Kommune ikke så langt til behandling, som byrådet ellers havde frygtet.</p><p id="p5">Men den melding fik Høje-Taastrup Kommune tilsyneladende først torsdag -to dage efter, Ældre-og Sundhedsudvalget havde behandlet sagen, og pressemeddelelsen var sendt ud.</p><p id="p6">Er ikke optimalt Løsningen med at samle pladserne i Hvidovre er dog heller ikke umiddelbart optimal for Høje-Taastrup, mener formanden for Ældre-og Sundhedsudvalget, Flemming Hansen (DF).</p><p id="p7">-Vi er glade for, at man har reageret på kommunernes bekymring, men vi er ikke færdige med sagen endnu.</p><p id="p8">En løsning med sengepladser i Hvidovre er bedre, end hvis de blev flyttet til Amager, men den er fortsat ikke optimal. Vi vil jo gerne have pladserne så tæt på Høje-Taastrup som muligt, da denne type pladser ofte bruges af vores ældre og mere svage borgere, og den lange transport kan være en udfordring for mange, siger Flemming Hansen.</p><p id="p9">Byrådet i Høje-Taastrup vil derfor stadig debattere sagen på sit næste møde, ligesom der skal indgives et formelt høringssvar, når hospitalsplanen er på plads.</p><p id="p10">Mangler læger Forslaget om at nedlægge sengepladser på Glostrup Hospital kommer, fordi det kan vise sig svært at rekruttere kvalificeret personale til den medicinske enhed på Glostrup Hospital, hvis der skal være medicinske afdelinger på både Glostrup, Amager og Hvidovre hospitaler.</p><p id="p11">Den udfordringer vil hospitalet altså imødese ved at nedlægge sengepladser på Glostrup og flytte dem til Hvidovre.</p><p id="p12">Derudover er det planer om at oprette et særligt afsnit for psykiatriske patienter med somatiske sygdomme på Amager Hospital -et pilotprojekt med 12 sengepladser, som skal sikre denne gruppe patienter en bedre behandling med færre tvangsforanstaltninger.</p><p id="p13">Endvidere understreger hospitalsdirektøren, at der kun er planer om at flytte sengepladser fra Glostrup, men at man vil opretholde det ambulante tilbud på hospitalet.</p><p id="p14">Det endelige forslag til Hospitals-og Psykiatriplan 2020 vil blive forelagt Regionsrådet i Region Hovedstaden den 14. april, og det er herefter op til rådet, om forslaget skal sendes i høring hos kommunerne.</p><p id="p1">Selv om den nye Øresundsmotorvej fra Sjællandsbroen til Kastrup Lufthavn stort set lever op til forventningerne, slår trafikplanlæggerne i Sund &amp; Bælt nu alarm. Det sker, efter at en ny opgørelse viser, at trafikken på Amager Strandvej stik imod alle intentioner er steget med over 25 procent. Mens der i dag kører godt 20.000 færre køretøjer dagligt på Kongelundsvej og Englandsvej i forhold til tidligere, er trafikken på Amager Strandvej taget til med 2.200 køretøjer i døgnet, siden Øresundsmotorvejen åbnede i september 1997. Da Sund &amp; Bælt i 1993 fik tilladelse til at bygge motorvejen, var det en foruddsætning, at anlægget ikke måtte belaste Amager Strandvej og den planlagte strandriviera.</p><p id="p2">»Motorvejen har i meget vid udstrækning haft den forventede effekt, men vi må konstatere, at trafikken er steget på Amager Strandvej. Folk planlægger deres rute på baggrund af tid og afstand, og vi må erkende, at den korteste vej fra city til lufthavnen går via Amager Strandvej,« siger koordineringschef i Sund &amp; Bælt, Ole Christensen. Driftselskabet forsøger ved hjælp af computerstyrede prognosemodeller at tage højde for udviklingen, når motorvejen fra sommeren år 2000 forlænges til Skåne. Men Ole Christensen siger, at det alligevel er svært at forudsige, hvordan strømmen af køretøjer nøjagtigt vil fordele sig. »Det bliver ikke muligt at køre direkte fra Øresundsforbindelsen til Amager Strandvej. Og der kommer heller ikke en tilslutningsvej fra strandvejen mod Sverige. Bilisterne ledes i stedet hen til rundkørslen i lufthavnen. Men vi er bekymrede for, at nogle trafikanter alligevel synes, det kunne være sjovt at tage en karruseltur fra rundkørslen og køre tilbage til Amager Strandvej, så der opstår en lokal overbelastning af systemet,« siger Ole Christensen. Når forbindelsen til Sverige åbner, ændres signalanlæggene ved Kystvejen, og i den forbindelse kommer det til at tage længere tid at blive sluset ind på strandvejen. Dermed opstår der let trafikpropper, som kan få flere bilister til at vælge alternative ruter. »Trafik har det altid ligesom vand: Den løber derhen, hvor det er nemmest at komme igennem,« siger Ole Christensen. Sund &amp; Bælt vil ved hjælp af effektiv skiltning forsøge at få bilister fra Skåne til København city til at benytte motorvejen frem til Sjællandsbroen. Motorvejen vil også være den mest naturlige vej for svenskere på dagligvareindkøbstur, da den har forbindelse til det kommende storcenter på Københavns Fisketorv og det planlagte butiks- og oplevelsescenter i Ørestaden. Grafik: Trafikken flytter sig.</p><p id="p1">KØGE: Ved forrige lørdags danske mesterskaber i Køge blev Amager Judo Skole den mest vindende klub, præcis som sidste år. Det blev til tre mesterskaber, tre sølvmedaljer og to gange bronze til klubben, som netop er flyttet til Strandlodsvej 18. I -90 kilo herrer, som er en af de hårdeste vægtklasser, viste klubbens kæmpere igen i år, at Amager sidder tungt på denne vægtklasse. Finalen var en gentagelse af sidste års finale, hvor 20-årige Emil Sinkjær mødte 25-årige Stig Midtiby i en ren Amager-dyst.</p><p id="p2">Det blev en tæt og spændende finale, hvor Emil kom foran med syv point på et rygliggende kast. Stig kom dog stærkt igen med et kraftfuldt benkast til fuld score -det sikrede så Stig Midtiby karrierens første DM-titel.</p><p id="p3">Damien Hannerz sikrede den totale Amager-dominans i vægtklassen ved at vinde bronzekampen meget sikkert på et flot hoftekast. Emil Sinkjær vandt også en sikker bronzemedalje i åben vægtklasse.</p><p id="p4">21-årige Tine Møllerskov kan igen kalde sig Danmarks bedste judokvinde, da hun overbevisende vandt titlen i -70 kilo og siden den åbne vægtklasse -Møllerskov har nu vundet ni danske seniormesterskaber i en alder af bare 21 år. Hun vandt sikkert over Sabina Mathiesen, der er juniorverdensmester i jiu-jitsu, Nete Dehlendorff fra Hillerød og Katja Lau, Vejle. 16-årige Andreas Krühlmann fortsætter med at imponere, denne gang med en flot bronzemedalje i -60 kilo.</p><p id="p5">Det var endda meget tæt på et dansk mesterskab, da kæmperne slog hinanden i puljen, så alle havde lige mange sejre, men Andreas havde færrest point.</p><p id="p6">24-årige Miguel Lopes, som er kommet til klubben i løbet af efteråret fra Portugal, stillede op til sit første DM. Han opnåede en ærefuld femteplads i -73 kilo, som var stævnets stærkest besatte vægtklasse.</p><p id="p7"><br /><em style="bold">Veteran-forbilleder</em></p><p id="p8">En af klubbens trænere, Thor Rasmussen, valgte for første gang at kæmpe i super seniorklassen over 33 år, og han vandt sikkert denne gruppe.</p><p id="p9">Anja Lunding og Thomas Johansson var begge direkte i finalen, da der kun var to deltagere i deres vægtklasse. De tabte begge deres finaler i henholdsvis -57 kilo og + 100 kilo.</p><p id="p10">Amager Judo Skoles sportschef Henrik Hemmingsen var efter mesterskaberne en særdeles tilfreds mand. De senere år har klubben satset hårdt på talentudviklingen, og det bærer nu frugt, fortæller han: » Amager Judo Skole dominerede dette DM, og efter 10 års hårdt arbejde med talentudvikling har vi nu en relativ stor seniorgruppe på Amager Judo Skole. Dette gavner naturligvis vores fortsatte talent-og elitearbejde, da vi nu har mange gode voksne elitekæmpere , som er forbilleder og sparring for vores mange unge talenter. « Amager Judo Skoles næste store mål er at vinde hold DM i marts.</p><p id="p1">Nu husker ingen bødkermester Carl Rasmussen.</p><p id="p2">Men for 100 år siden var han verdensberømt - i hvert fald på Amager.</p><p id="p3">I århundreder havde øen været endestation for hovedstadens latrinære efterladenskaber, og i et forsøg på at gøre sig fri af den tvivlsomme reputation, der knyttede sig til renovationspladserne, foreslog Sundbyernes Grundejerforening at udskifte navnet Amagerbrogade med Sønderbrogade. Det lød finere, men blev aldrig til noget, og Amager blev ved med at være Amager.</p><p id="p4">Da Sundbyerne i 1902 blev en del af Københavns Kommune, opførte Rasmussen en villa ved landevejen nær den nye bygrænse, som i dag er området omkring Gerbrandskolen. Bødkermesteren drømte om at få sin egen forlystelseshave, og pinsedag 1903 åbnede Cyklistpavillonen - et udflugtsmål med plads til 300 mennesker, hvor man kunne nyde indholdet i madkurven til musikalsk underholdning. Cyklen gik i de år sin sejrsgang som transportmiddel for de sportsbegejstrede, og allerede året efter måtte pavillonen udvides.</p><p id="p5">Stor succes, og så fik han ideen til en cykelbane - et sportspalads med fodbold-og tennisbane i inderkredsen og med tribuner til brydekampe. »Når det står færdigt, vil Amagers ikke ret store tiltrækningskraft på københavnerne være ganske betydeligt forøget«, skrev den lokale avis. Uden tvivl en rigtig forudsigelse. Men interessen for cykelbanen kølnedes, og i stedet fik iværksætteren lyst til at lave et forlystelsesetablissement, som fik navnet Alhambra, og hvor der foruden karruseller, skydebaner og keglebaner også var serveringspavillon og en sportsarena. Sportsfolk bliver tørstige, det vidste han, og han entrerede med det lokale Amager Bryghus, som var leveringsdygtig i skibsøl. En periode var der forbud mod brydning i Cirkusbygningen, fordi nogle drabelige kampe havde udviklet sig til optøjer i gaderne, og så var det i Alhambra, mesterbryderen Bech-Olsen kastede rundt med sine modstandere. 3.000 tilskuere var der plads til, og med Amagerbanen var der tog til døren. »Alhambra vil sikkert med årene blive en alvorlig konkurrent til det københavnske Tivoli«, skrev Amager Avis og kaldte haven »Amagers stolthed«. Mere forbeholden var Berlingske Tidende efter have besøgt »den yderste forpost i hovedstadens forlystelsesliv«, hvor man ikke stillede urimelige krav til de optrædende kunstnere: »En original varieté, hvis mage ikke findes i København, men damerne burde være smukkere og have en bedre sangstemme.« I begyndelsen af 1900-tallet var der noget i vejen med vejret i Danmark. Somrene var kolde og regnfulde, og så var det vanskeligt at lokke københavnerne til Amager. I 1916 brændte Cyklistpavillonen og Alhambra, og året efter blev tomten udstykket til byggegrunde og anlæg af nye veje.</p><p id="p6">jln@berlingske.dk </p><p id="p1">HELE ØEN: Traditionen tro har Amager Bryghus begået en julebryg. Den er dog aldrig ens fra år til år, og denne gang har bryggerne Jacob Storm og Morten Lundsbak begået en såkaldt ' American ESB' (Extra Special Bitter), som holder 6,5 procent alkohol.</p><p id="p2">Historien om Amager Bryghus er også historien om de to venner Morten Valentin Lundsbak og Jacob Storm, som bestemte sig for at gøre en passion for godt øl til deres levevej.</p><p id="p3">De åbnede bryghuset i april 2007, og til deres egen -og kundernes -overraskelse lykkedes det dem at brygge øl så velsmagende, at det rent faktisk kunne sælges, fra Sundby til Sydney.</p><p id="p4">I december 2011 blev det første bryganlæg dømt for småt, et nyt blev indkøbt og sammen med ansættelsen af den assisterende brygger René Hulgreen førte det til mere end en fordobling af produktionen. Trods ansættelsen af kommunikationschef Henrik Papsø i 2013 går det fortsat bryggeriet godt.</p><p id="p5">I dag er Amager Bryghus en strømlinet og professionelt drevet virksomhed, hvis yderligere ekspansion og fremdrift ligger defineret i de aldeles fasttømrede rammer af en målrettet fem-årsplan, hvor begrebet ' kaosledelse' er den faktiske og særdeles effektive ledestjerne.</p><p id="p6">VIND BRYGGEN: Amager Bryghus udlodder fire æsker med hver tre julebryg.</p><p id="p7">Alle der ' synes godt om' om Amager Bladets Facebookside deltager automatisk i lodtrækningen, der trækkes inden 1 december.</p><p id="p8">Vindernavne offentliggøres både i Amager Bladet og på Facebook.</p><p id="p9">Gevinsten skal afhentes på Amager Bladet, Ebertsgade 2, inden for en uge.</p><p id="p10">Du finder Amager Bladets Facebook-side på www.</p><p id="p11">facebook. com/ amagerbladet.</p><p id="p1">ØRESUNDSVEJ: Det legendariske danske doom/ death-band Saturnus er tilbage på dansk grund for at fejre 20 år i metallens tjeneste -og hvor bedre end fødeøen for bandet eksistens, nemlig Amager? Amager Bio spiller efteråret ind med et eksklusivt dansk metal-jubilæum. Lørdag 31. august holder spillestedet nemlig dobbeltkoncert med Saturnus og Corpus Mortale, der begge fejrer 20 års jubilæum i 2013, og som begge er pladeaktuelle efter små seks års pladepause.</p><p id="p2">Saturnus er et af Danmarks mest respekterede doom/ death metal-navne. Bandets historie strækker sig tilbage til 1991, hvor forsanger Thomas A. G.</p><p id="p3">Jensen indledte sin søgen efter musikere at spille sammen med.</p><p id="p4">Siden dengang har gruppen udsendt et album cirka hvert femte år i skiftende line-ups, men da comebackpladen » Saturn in Ascension « udkom i fjor, var der gået seks år siden sidst.</p><p id="p5">Koncerten bliver en anledning til at præsentere det nye album for det danske publikum -som dog ikke er fremmed for udlandet, for Saturnus har de seneste flere år spillet koncerter i lande som Rumænien, Ukraine, Rusland og Grækenland.</p><p id="p6">Corpus Mortale er et andet af Danmarks mest sejlivede metalnavne. Bandet udgøres nu af tre mand, men stilen er den samme som i starten af 90' erne: Rå og aggressiv dødsmetal.</p><p id="p7">Den danske trio tager udgangspunkt i klassiske navne som Cannibal Corpse og Malevolent Creation, og gjorde albumcomeback i januar med » FleshCraft « , der allerede har fået masser af positiv omtale.</p><p id="p8"><br /><em style="bold">Vind billetter</em></p><p id="p9">De to bands vil i anledningen give ekstra lange koncerter, så der bliver god tid til at dykke helt ned i de respektive bands omfattende bagkataloger lørdag 31. august klokken 20.00 i Amager Bio.</p><p id="p10">Amager Bladet udlodder i samarbejde med Amager Bio 5x2 billetter til koncerten.</p><p id="p11">Vil du deltage, så send en mail til jape@b-l. dk, så vi har den senest tirsdag 27. august klokken 12.00. Skriv ' Metal-jubilæum' i emnefeltet, husk desuden at opgive navn og adresse og ikke mindst at svare på konkurrencespørgsmålet: » Hvad hedder Saturnus' forsanger? « Vinderne får direkte besked på mail og skal kvittere for gevinsten inden for tre dage.</p><p id="p12">Billetter à 150 kroner plus gebyr kan købes via billetnet.dk.</p><p id="p1">En 23-årig mand blev søndag morgen blevet ramt i armen under en skudveksling på Amager.</p><p id="p2">- Vi får ved 04-tiden anmeldelse om, at der bliver skudt i Dalslandsgade på Amager, siger Jørgen Lyster, der er central efterforskningsleder ved Københavns Politi.</p><p id="p3">Senere dukker en 23-årig mand op på Rigshospitalet. Han er blevet ramt af skud i den ene arm, men er uden for livsfare.</p><p id="p4">- Han er blevet behandlet og udskrevet igen, fortæller Jørgen Lyster.</p><p id="p5">Kort før klokken 13 kan efterforskningslederen ikke sige meget om, hvad der er foregået i Dalslandsgade.</p><p id="p6">Det ligger dog fast, at der er affyret flere skud, men det er uvist hvor mange. Politiet kan heller ikke fortælle, hvor mange personer der var involveret i skudepisoden.</p><p id="p7">Ingen vidner har tilsyneladende set personer eller biler forsvinde fra området i forbindelse med skyderiet.</p><p id="p8">- Vi er stadig i gang med vores undersøgelser og forsøger at finde hoved og hale i det hele, forklarer Jørgen Lyster.</p><p id="p9">Den 23-årige, der blev ramt, er kendt af politiet, men efterforskningslederen kan først på eftermiddagen ikke sige, om skyderiet var banderelateret.</p><p id="p10">/Ritzau/</p><p id="p1">Nu kan du sammen med mange andre på Amager hjælpe med at gøre Amager lidt renere. Netværkssamarbejdet Amagerbro arrangerer nemlig affaldsdag i området ved Kvickly og flere andre steder omkring Amagerbrogade, Peder lykkes vej og Amagerfælledvej d. 17 april. kl. 10.00 Der vil blive invitere borgere og frivillige til morgenmad og kaffe og derefter vil folk blive delt op i de områder, de er nærmest knyttet til. De vil så få udleveret, hapsere, poser, handsker, veste mm, og så er formålet, at man rydder op for hvad der nu måtte være på gader og stræder. Der vil til sidst være en happening på Skotlands Plads, hvor der vil være afvejning af det indsamlede affald og en præmie til dem, der har samlet mest affald fra deres område.</p><p id="p2">"Vi håber på, at der kommer rigtigt mange også familier med børn som derigennem kan lære at passe på deres nærmiljø og i det hele taget tænke over hvordan man skaffer sig af med affald i dagligdagen", forklarer Rene Rasmussen fra Netværkssamarbejdet Amagerbro.</p><p id="p3">Projektet støttes af Kvickly og helhedsplanen Amagerbro samt Kbh. kommune.</p><p id="p1">Støttefest for Arbejderen med soljanka og andre lækkerier, taler og Kim Jezus på harmonikaen.</p><p id="p2">Du er inviteret med til støttefest for Arbejderen på Amager. Det foregår hos 3F Kastrup, Saltværksvej 68.</p><p id="p3">Henrik Bay-Clausen, formand for 3F Kastrup, byder velkommen, og senere taler en repræsentant for Arbejderens redaktion om den "nye" avis.</p><p id="p4">Musikken er lagt i gode hænder hos Kim Jezus og hans harmonika.</p><p id="p5">Der er soljankasuppe til forret, derefter lækker buffet og til slut dessert/kagebord med te og kaffe. Alt dette får du for 150 kroner. For børn er prisen 30 kroner.</p><p id="p6">Husk at fylde pungen godt op inden festen. Der vil være kinesisk auktion og lotteri med masser af flotte præmier.</p><p id="p7">Det er let at komme til 3F Kastrup, også selvom man ikke bor på Amager. Busserne 2A, 5A og 36 holder tæt ved fagforeningen, og der er heller ikke langt at gå fra metroen (stoppested Kastrup).</p><block><p>"Nu er det jul igen, og nu kan du få en julekonto med kun en procent i rente." </p></block><p id="p1">Ørestad, Islands Brygge og Sundbyvester har i det nystiftede lokaludvalg i Amager Vest fået et nyt fælles samarbejdsforum, men man har ikke erfaring med et samarbejde mellem disse bydele. Så det 23 mand store lokaludvalg valgte på sit første møde i onsdags en forsigtig start med et foreløbigt formandsskab. Først til april konstituerer man sig endeligt for perioden frem til næste kommunalvalg.</p><p id="p2">Formand blev Lars Rimfalk Jensen og næstformand Preben Poulsen. De er valgt af henholdsvis Det Radikale Venstre og Enhedslisten i Borgerrepræsentationen. Så ingen af de repræsentantskabsvalgte 16 medlemmer fra lokalområdets foreninger og brugerbestyrelser fik sæde i det foreløbige formandsskab. Om det siger den nye formand: </p><p id="p3">"Vi skal lige lære hinanden at kende, og derfor valgte man nogen, der kan være neutral i opstarten. Mange medlemmer repræsenterer små grupper, og der er tre bysamfund, som skal finde sammen, så vi valgte en måde, hvor én bydel ikke føler sig mere end andre. Der er ikke noget odiøst i det, man har gjort det samme i lokaludvalgene i Vanløse og Bispebjerg, og folk her syntes, det var en god måde at gøre det på," fortæller Lars Rimfalk Jensen.</p><p id="p4"><br /><em style="bold">De første høringer</em></p><p id="p5">Lokaludvalget Amager Vest holder til marts et fremtidsseminar og nedsætter først da arbejdsgrupper og underudvalg. Til at løse opgaver her og nu er der etableret to ad-hoc udvalg til høringer dels om en lokalplan for et femetagers boligbyggeri på Amagerfælledvej ved Hørgården, dels om den omdiskuterede strukturtilpasning på skole- og institutionsområdet.</p><p id="p6">Øens andet nye lokaludvalg Amager Øst holdt deres konstituerende møde i tirsdags. Foreningsfolk og brugerbestyrelser på østsiden af Amagerbrogade har haft en del samarbejde om kvarterløft i Holmbladsgadekvarteret og områdefornyelsen på Øresundsvej. </p><p id="p7">I øst blev formandsskabet udpeget blandt de repræsentantskabsvalgte medlemmer - nemlig Ole Pedersen fra Prismens bestyrelse som formand og Randi Sørensen fra brugerbestyrelsen for Amager Kulturpunkt som næstformand - og for hele perioden frem til næste kommunalvalg.</p><p id="p8">Lokaludvalget Amager Øst har nedsat fire fagudvalg, der skal arbejde med: 1. Demokrati og borgerinddragelse; 2. Børn, unge, kultur, idræt og fritid; 3. Trafik, miljø, byudvikling, bolig og erhverv samt 4. Frivilligt socialt arbejde, integration og ældre. </p><p id="p9">Lokaludvalget har givet sine første høringssvar til et forslag fra teknik- og miljøforvaltningen om renovering af Øresundsvej, og til økonomiforvaltningen om byudvikling af området mellem Krimsvej og Amager Strandvej. </p><p id="p10"><br /><em style="bold">Godt for demokratiet</em></p><p id="p11">De nyvalgte formænd er enige om, at lokaludvalgene er et dygtigt skridt fremad i lokaldemokratiet i forhold til de gamle lokalråd. </p><p id="p12">"Nu er der ikke bare mulighed for, at en sag sendes til høring lokalt, vi skal høres," siger Lars Rimfalk Pedersen.</p><p id="p13">"Jeg er overbevist om, at politikerne vil tage vores input seriøst. Og så er det jo op til os at vise, at vi er leveringsdygtige med kvalificeret input," siger Ole Pedersen.</p><p id="p14">Foruden høringspligten skal lokalrådene i samarbejde med Københavns Kommunes økonomiudvalg udarbejde bydelsplaner.</p><p id="p15"><br /><em style="bold">Henover stregen</em></p><p id="p16">Skillelinjen mellem de to lokaludvalg i Amager Vest og Amager Øst er Amagerbrogade, men der er også lagt op til samarbejde på tværs. For eksempel er det oplagt for de to lokaludvalg at drøfte, om en kommende servicebus skal placeres i hver bydel, eller om man skal samarbejde om 1-2 servicebusser på tværs af øen.</p><p id="p17">"Borgerrepræsentationen har trukket linjen mellem de to udvalg, og det skal vi agere ud fra, men vi skal selvfølgelig ikke lade Amagerbrogade være en ny Berlinmur. Allerede i næste uge (denne uge, red.) stikker de to lokaludvalg hovederne sammen om servicebusserne," siger Lars Rimfalk Pedersen.</p><p id="p18">"Der vil komme mange projekter, hvor det vil være naturligt med et samarbejde. Opdelingen i øst og vest er jo administrativ, og folk vil jo i hverdagen opføre sig, som de plejer," siger Ole Pedersen.</p><p id="p19"><br /><em style="bold">hahb-l.dk</em></p><p id="p1">Heldet tilsmilede ikke HIK, da der  blev trukket lod til 3. runde i landspokalen. HIK skal møde Fremad Amager hjemme på Gentofte Stadion onsdag den 24. august. Da det er samme aften som Brøndbys returmøde med Ajax, forventes kampen afviklet tidligere end kl. 19.</p><p id="p1">11, 22 og 15 point. Amager haltede et stykke efter Brøndby i de to klubbers 1. semifinale. I aften skal sidste års bronzevindere forsøge at vende semifinalelykken, når de gæster Stadionhal 1 i Brøndby.</p><p id="p2">-Den korte fortælling er, at Brøndby er storfavoritter til at spille sig videre til DM-finalen,- Casper Ahlehoff Hansen, der kommenterer kampen på Volley TV.</p><p id="p3">-Men når det så er sagt, så har vi set momentvise perioder med udfald fra de regerende danske mestre. De perioder skal Amager udnytte og samtidig ramme deres absolutte topniveau, hvis de vil lave en overraskelse,- siger han.</p><p id="p4">Semifinalerne spilles bedst af fem kampe.</p><p id="p1">KASTRUP/ ØRESTAD: Ved halv otte-tiden i fredags, da mørket havde sænket sig over Amager, stod Jann Kuusisaari klar på togstationen i lufthavnen for at tage imod en stafet, en lille sten fra Arktis, som ankom med endnu en stafetløber fra Sverige.</p><p id="p2">Jann gik sin lille bid af det 4.300 kilometer lange klimaløb ' Run for your life', som startede 9. november i fløjtende frostvejr i Kiruna i Nordsverige, og som slutter 29. november i Paris som optakt til klimakonferencen COP21.</p><p id="p3">Jann Kuusisaari er oprindeligt fra Finland, men bor på Amager og har et særligt forhold til Amager Fælled. Her arrangerer han planteture, hvor man finder spiselige planter.</p><p id="p4">» Det har jeg gjort i to år, og man kan på spisamagerfaelled. dk også selv læse om fælledens spiselige planter, downloade en oversigt og gå ud på egen hånd og finde dem, « fortæller han.</p><p id="p5">Alle deltagere i Run for your life fortæller på løbets hjemmeside om, hvorfor de deltager. For Jann er netop Amager Fælled i fokus.</p><p id="p6">» Jeg vil gerne gøre opmærksom på, at vi har det her dejlige område i gåafstand fra København. Amager Fælled er truet af to ting: Af klimaforandringerne -fælleden er et af de første steder, der vil stå under vand, hvis havene stiger. Og af byens udvikling. Bid efter bid forsvinder den.</p><p id="p7">Der kommer snart en campingplads, der er planlagt endnu en bydel i Ørestad, og så kommer havnetunnelen nok også en dag. Jeg er ikke imod udvikling, men jeg er ked af, at den sidste natur forsvinder og at man laver den om til en park. « Jann er også aktiv i Hjerteforeningen som hver søndag klokken 10.00 går en motionstur for alle på Amager Fælled fra DRByens metrostation. Og så er han medlem af Københavns Kogræsserlaug, som har kvæg gående på Amager Fælled.</p><p id="p8">» Landbruget er en af de store klimasyndere, fordi de bruger en masse vand til fodermarker. Her er det lidt omvendt, for kvæget bruges til naturpleje -de holder plantevækst og buskads nede. Og vi får godt kød, som vi ved, hvor kommer fra, « siger Jann.</p><p id="p9">UFælleden er et af de første steder, der vil stå under vand, hvis havene stiger.</p><p id="p10">JANN KUUSIAARI, amagerkansk deltager i klimaløbet Run for your life.</p><p id="p11">Jann Kuusisaari fra Amager deltager i klimastafetløbet ' Run for your life', der går fra Kiruna i Nordsverige til Paris Løbet streames online på www.runforyourlife.nu, hvor man kan læse om, hvorfor den enkelte løber deltager Løbet var i går mandag nået et pænt stykke ned i Tyskland.</p><p id="p1">Topholdet i SAS-Ligaen, OB, kom i uventet modstand mod Viasat Divisionsholdet fra FC Amager, der dog måtte sluge et 1-3-nederlag i pokalturneringen.</p><p id="p2">Mere end en halv time tog det, før OB bragte sig foran på et mål af Peter Utaka, og først i anden halvleg vågnede topscorer Djiby Fall op og satte sit aftryk på kampen i form af en 2-0-scoring.</p><p id="p3">Den blev dog kort efter reduceret af FC Amagers Søren Nielsen, før OB's Espen Ruud gjorde det til 3-1./ritzau/</p><p id="p1">Det er hverken hverdagskost eller søndagsmad i Svebølle BI, at klubben på sin hjemmebane får besøg af en klub, der har været i den danske pokalfinale, har spillet i europæisk fodbold og endda er ubesejret. Og har ligget i Superligaen.</p><p id="p2">Men det sker søndag eftermiddag, når Fremad Amager kommer til danmarksseriekamp på stadion i Svebølle.</p><p id="p3">Da FC Amager med Todi Jónsson som direktør -og som det senere også skete for en anden københavnsk arbejderklub, Frem -gik konkurs i foråret 2009, kostede det en tvangsnedrykning til københavnsserien for Fremad Amager.</p><p id="p4">I juni i år fejrede klubben sit 100 års jubilæum og vandt samtidig københavnsserien.</p><p id="p5">Oprykningen var første skridt på vejen tilbage.</p><p id="p6">Er ubesejret i fem kampe I danmarksserien tabte oprykkerne -med en del tidligere divisionsspillere i truppen -de to første kampe i denne sæson til Avedøre og B1903, men er ubesejret i de næste fem, hvoraf fire er vundet.</p><p id="p7">Sidste weekend vandt Fremad Amager med 3-2 over FC Øresund, som runden forinden havde slået Svebølle med 3-0. Foran næsten 650 tilskuere i Sundby Idrætspark spillede Fremad en blændende første halvleg og førte med 3-0 ved pausen på mål af Mikkel Christoffersen, Anton Smedegaard og Mohammed Abdalas.</p><p id="p8">Hjemmeholdet blev dog i anden halvleg straffet for sin offensive indstilling med de høje backpositioner, og FC Øresund reducerede to gange.</p><p id="p9">Fremad Amager avancerede med sejren til femtepladsen inden de to udekampe mod Svebølle og FB.</p><p id="p10">Tabte til Vejle i pokalfinalen Og hvad er så det for noget med pokalfinale, europæisk fodbold og Superligaen? Jo, Fremad Amager var i 1972 i pokalfinalen som 2. divisionsklub og tabte med 0-2 tilVejle. Jyderne -med en ung Allan Simonsen på holdet -var danske mestre, så Fremad Amager fik pladsen i pokalvindernes Europa Cup.</p><p id="p11">De spillede 1-1 hjemme og 0-0 ude mod et albansk hold, så Fremad røg ud på reglen om udebanemål -men er ubesejret i Europa. Og det blærer de sig stadig lidt med i Sundby Idrætspark, der engang var kendt som Københavns største morgenværtshus, når der blev spillet hjemmekamp søndag i kirketiden.</p><p id="p12">Med flere tusinde tilskuere.</p><p id="p13">Dér havde navne som Frank Arnesen, Søren Lerby, Henrik Andersen og Ivan Nielsen hjemmebane, inden de blev store fodboldnavne.</p><p id="p14">To sejre over FCK i Superligaen Superligaen var klubben i en kort periode -ja, faktisk kun en halvsæson på grund af en strukturændring.</p><p id="p15">Det var i 1994, hvor holdet røg hurtigt ud. Som den eneste Superliga-klub nogenside har Fremad Amager aldrig spillet uafgjort. Det blev til fire sejre og 14 nederlag.</p><p id="p16">Men halvdelen af sejrene faldt mod FC København, som Fremad Amager aldrig har sat point til mod. Fremad vandt begge kampe med 3-2 -og dét hygger de sig også stadig med ude på Amager.</p><block><p></p></block><p id="p1">Amager Bryghus frigiver den 23. oktober to nye julebryg. Det foregår på bryghuset fra kl. 16 til 19, hvor den eksisterende Secret Santa også frigives.</p><p id="p2">Amager Bryghus Amager Julebryg 2014 (6,5%): Amerikansk inspireret klosterjuleøl.</p><p id="p3">Vi har mistet kontakten til Kurt Julemand. Jo, det er rigtigt. Vores gamle ven Kurt, der hvert år i december træder til som julemand - med sine 12 rensdyr fra Amager Fælled. Sidste år var han jo blevet altmuligmand på Westmalle-klosteret i Belgien, hvorfra han "organiserede" en fin, fin opskrift som vi brugte til sidste års juleøl. Men siden foråret har der været absolut radiotavshed. Altså.... der går rygter. Rygter om at Kurt har fundet sig en lille nonnefrille og holder til i et kælderrum på Diakonissestiftelsen på Frederiksberg. Men når vi ringer til dem, så benægter de hårdnakket. Så brygmester Jacob var lettere desperat, da årets julebryg skulle kreeres. Faktisk gik han mentalt i baglås og måtte sygemeldes i netop julebrygdagene, hvorfor Julebryg 2014 måtte skabes over en hurtig brainstorm blandt bryghusets øvrige ansatte. Og det gik slet ikke så ringe endda. Men vi savner altså Kurt.</p><p id="p4">Ingredienser: Vand. Malt: Pilsner, Hvede, CaraAroma, Light Chocolate, Crystal 400, Crystal 150, Light Crystal. Humle: Cascade. Demerara sukker. Gær: Lallemand Abbaye.</p><block><p>De partier, der ikke vil være med til at bygge på fælleden, kommer ikke med til budgetforhandlingerne, siger partiets politiske ordfører, Jonas Bjørn. </p></block><p id="p1">- Det kan virke, som om i (red. By &amp; Havn) forsøger at få sagen til at gå væk, ved at give den et andet navn.</p><p id="p2">Men sagen forsvinder jo ikke uanset navn.</p><p id="p3">Sådan skriver direktør i Teknik-og Miljøforvaltningen Torben Gleesborg i en mail til sekretariats-og kommunikationschef i By &amp; Havn Rikke Enderlein, som Bryggebladet har fået aktindsigt i. I mailkorrespondancen fra starten af december 2016 orienterer Rikke Enderlein om, at By &amp; Havn fremadrettet ønsker at bruge navnet Ørestad Fælled Kvarter om udviklingsselskabets projektområde, der indtil dette tidspunkt har været kendt som Amager Fælled Kvarter.</p><p id="p4">- Vi har registreret, at en del forveksler Amager Fælled med Amager Fælled Kvarter -og altså at det er hele Fælleden, vi udvikler.</p><p id="p5">Derfor giver navnet Amager Fælled (kvarter) ifølge kloge hoveder, vi har konfereret med, associationer til grønne og oftest fredede arealer, skriver Rikke Enderlein og afslutter: - Vi er derfor bagud alene med navnet.</p><p id="p6"><br /><em style="bold">Navnemix</em></p><p id="p7">I sit svar stiller Torben Gleesborg sig imidlertid tvivlende overfor, om navneskiftet vil opklare de misforståelser, Rikke Enderlein beskriver.</p><p id="p8">- Et navneskifte vil måske tydeliggøre, at det kun er noget af Fælleden, der er i spil. Men navnet indikerer, at Fælleden nu hører til Ørestad, og det er jo ikke tilfældet -det vil jo stadig være hele Amagers fælled og ikke kun " Ørestads".</p><p id="p9">Så på den måde kan det nye navn også være negativt.</p><p id="p10">I den konstruktive kritiks navn supplerer Torben Gleesborg sin skepsis med en række alternativer til nye navne til kvarteret: - Der er lidt bydels navne mix uanset om i vælger det ene eller det andet. Måske skulle der være en mere grundlæggende overvejelse -altså syd, city, fælled, nord og nogen vil måske indføje Bella. (...) Endelig hedder stationen Sundby, og det er slet ikke afspejlet.</p><p id="p11">Rikke Enderlein følger ikke op på Torben Gleesborgs refelktionene på mail, men hun forklarer i en mail til Bryggebladet, at der efterfølgende har været afholdt møder, hvor der har været fælles fodslag om at bruge navnet Ørestad Fælled Kvarter.</p><p id="p12">På spørgsmålet om, hvilket indtryk kritikken af navneskiftet fra forvaltningens side har gjort på hende og By &amp; Havn svarer hun: - Vi har vendt for og imod, og vi noterede os, at navneskiftet kunne bidrage til en tydeliggørelse af hvilket område, der reelt tales om.</p><p id="p13">Ifølge Rikke Enderlein har der ikke efterfølgende været flere drøftelser speci-fikt om navnet.</p><p id="p14">Undgår misforståelser I det materiale, Bryggebladet har fået indsigt i, dukker navneforandringen da også først op i korrespondancen igen på den anden side af juleferien, hvor specialkonsulent i Byplan Syd, der hører til Teknik og Miljøforvaltningen, Kim Florian Rahbek skriver: - Som det fremgår af nedenstående mail, er det besluttet at ændre navn fra Amager Fælled Kvarter til Ørestad Fælled Kvarter.</p><p id="p15">Jeg kan se, at det er ændret på By &amp; Havns hjemmeside og i alt materiale, de sender ud. Jeg tænker, at vi også ændrer til Ørestad Fælled.</p><p id="p1">140 ÅR: For 140 år siden var Danmark sluppet af med enevælden og på vej til at blive et demokrati. Det var i de år Louis Pio og andre gode folk stiftede Socialdemokratiet. Det var dengang, vi fik Dansk Kvindesamfund, og grunden blev lagt til en stærk kvindebevægelse.</p><p id="p2">Og her på Amager fik I Amager Bladet. En lokal avis, som er vigtig for det nære demokrati og fællesskab.</p><p id="p3">Det siges, at jeres avis er intet mindre end Danmarks ældste lokalavis.</p><p id="p4">Vi lever ellers i en tid, hvor det globale fylder meget. Men det har ikke slået ugeaviserne ud. I Danmark bliver der udgivet 235 lokalaviser over hele landet. Og de har til sammen mere end 3 millioner læsere. Ja, de lokale blade er faktisk bedre til at holde på læserne end de store dagblade.</p><p id="p5">Det forstår jeg godt. Vi har brug for lokale nyheder -også i globaliseringens tidsalder. Amagerkanerne vil vide, hvem der optræder på kræmmermarkedet i Dragør, om der er gode tilbud i supermarkedet, og hvad folkeskolereformen betyder for Amagers børn, når de begynder skolen efter sommerferien. Alt det kan man læse om i Amager Bladet.</p><p id="p6">Amager er en del af København, men I er også noget helt særligt. Og det skal I blive ved med at være.</p><p id="p7">I har fået metro, Den Blå Planet, Ørestadeog en fantastisk strandpark.</p><p id="p8">Ama'r er blevet hot. Hvem havde troet det? Men I er også det gamle Amager, kolonihaverne og naturen. Jeg håber, at I vil holde fast i både det nye og det gamle. Det er en opgave for jeres avis.</p><p id="p9">Der er fortsat meget at skrive om.</p><p id="p10">Et stort til lykke til Amager Bladet.</p><p id="p1">I en tredje og afgørende finale handler det om vilje og fight.
Det forstod Amager-spillerne, og derfor blev de i aftes danske mestre ved at slå Hørsholm med 86-76 i K.B.  Hallen.
Det var klubbens anden DM-titel i træk, og den er helt fortjent.  Amager har sæsonen igennem været det bedste og mest konstante hold i premierdivisionen.
Kampen blev i realiteten allerede afgjort i første halvleg, hvor Amager gik fra 14-11 over 33-18 til føring på 40-29 ved pausen.  Hørsholm kom bedre med i anden halvleg, hvor nordsjællænderne satsede voldsomt, men rigtigt truet var Amager aldrig.</p><p id="p2">Mestrene spillede solidt og velorganiseret, mens Hørsholm-spillerne ikke virkede nær så tændte som i det andet finale-opgør i sidste uge.
Eileen Shea og Anne Thorius havde begge lidt af influenza op til kampen og var ikke så dominerende fra starten.
Heller ikke Pernille Dalgaard spillede nogen fremtrædende rolle, og på den baggrund havde de rutinerede Amager-folk relativt let ved at bevare overtaget kampen igennem.
I forhold til kampen sidste onsdag var Amagers spillere langt mere bevægelige og aggressive i defensiven, og derfor kom de ikke i de fejl- problemer, som skabte slinger i valsen i den anden DM-finale.
I offensiven var Tine Freil - 24 point - en suveræn og koldblodig organisator, som sørgede for at køre lange og gennemtænkte angreb.  Samtidig trådte holdets amerikanske spiller Pamela Pember - ligeledes 24 point - for alvor ind på scenen, hvilket gav
Amager flere strenge at spille på.
Lisbeth Feldvoss - 15 point - viste klassen med et par afgørende trepoints- scoringer, da Hørsholm var ved at få kontakt i anden halvleg, og en tilsvarende solid indsats leverede Marianne Keller med 18 point.
Langt mere svingende var Hørsholm-spillerne.  Eileen Shea - 24 point - og Signe Antvortskov - 20 point - gjorde det hæderligt, men derudover var det gråt i gråt.</p><p id="p1">Viljen til et Amager FC er fortsat til stede. De seks Amagerklubber - Fremad A, Kastrup, Tårnby, Sundby, AB 1970 og Sundby - diskuterede sig i går aftes frem til en overbygningsaftale, der skal udmunde i Amager FC pr. 1. juli 1993. En advokat havde lavet et udkast til overbygningsaftalen. Klubberne gennemgik nøje det juridiske fundament og nåede frem til 17 punkter, som man ønsker advokaten omskriver i begyndelsen af næste uge. Klubberne har hver især indkaldt til ekstraordinær generalforsamling den 26. maj. Bestyrelserne vil arbejde på at få mandat til at arbejde videre med sammenslutningsplanerne.</p><p id="p2">»Jeg tror fortsat på ideen, selv om mange problemer skal overvindes, inden projektet bliver en realitet,« siger Palle Knudsen, Fremad Amagers formand. »Først skal den enkelte klub have medlemmernes opbakning til videre forhandling. Derefter skal det sportslige være i orden, hvilket minimum vil sige et hold i 1. division, og endelig skal vi have et kapitalgrundlag på fem millioner kr. Mange lokale erhvervsvirksomheder har vist interesse, men de har naturligvis svært ved at tage stilling til Amager FC på nuværende tidspunkt, fordi alt endnu er så usikkert. Det bliver vanskeligt at skaffe pengene, men økonomien skal være i orden. Vi kan simpelt hen ikke gå konkurs en gang til,« siger Palle Knudsen.</p><p id="p1">Team FOG Næstved spiller i dag sæsonens tredje turneringskamp på udebane mod BK Amager. Og med en sejr tirsdag i pokalkampen mod Solrød Comets, er der optimisme i truppen.</p><p id="p2">- Vi har en masse selvtillid, og vi er inde i en god stime. Så vi forventer at kunne gøre en god indsats mod Amager. Og især efter at Herlev har slået dem, tror jeg, vi har en god chance. Vi sammenligner os lidt med Herlev i denne sæson, fortæller Team FOG Næstved-spilleren Rasmus Mikkelsen.</p><p id="p3">Og det er ikke så underligt. Herlev er nemlig ligesom Team FOG Næstved oprykkere i Basketligaen. Og sidste sæson lå de to klubber og kæmpede om førstepladsen i 1. division.</p><p id="p4">BK Amager lagde ellers godt ud med to sejre i sæsonens to første kampe. I den ene kamp blev Aabyhøj blandt andet sendt til tælling med et nederlag på 58-112. Men det resultat skræmmer ikke.</p><p id="p5">- Nej, Aabyhøj manglede flere spillere, men jo Amager er da gode, og de er favoritter, og hvis ikke vi spiller op til vores bedste, kan vi godt gå hen og få en lussing, forklarer Rasmus Mikkelsen.</p><p id="p6">BK Amager går efter en top tre placering, og klubben tæller da også flere spillere, som har eller har haft tilknytning til landsholdet. Det er spillere som Peter Johansen, Jens Laulund og Jesper Sørensen. n</p><p id="p1"><br /><em style="bold">Af Thomas Pyndt31 Mar, 2009</em></p><p id="p2">Tirsdag var det forbi for Viasat Divisions-udgaven af FC Amager. Trods weekendrygter om en redning i sidste sekund indgav Todi Jónsson som ventet konkursbegæring for det økonomisk nødstedte fodboldprojekt.</p><p id="p3">Men alligevel er det ikke sikkert, at det er helt forbi med FC Amager endnu. For de fire klubber, der lagde grunden til overbygningen, er indstillet på at arbejde videre med samarbejdstanken.</p><p id="p4">- Vi har møde i aften om det, og det er stadig en mulighed. Så vidt jeg har forstået, er de tre andre klubledere også positive overfor at fortsætte samarbejdet på en eller anden måde, og så må vi se, hvad vi kan finde ud af, siger Fremad Amager-formand Erik Truelsen til tipsbladet.dk.</p><p id="p5">- Det kan være, at vi i første omgang tager et par år på ungdomssiden, mens vi trækker vejret på seniorsiden, og det kan også godt være, at vi beholder navnet FC Amager. Vi må se på mulighederne, siger formanden om det mulige, fortsatte samarbejde med de gamle ærkerivaler fra Kastrup Boldklub samt Dragør Boldklub og Kløvermarkens FB.</p><p id="p1">Om et år har Amager fået et kulturhus. Den gamle Amager Bio bygges om og skal fungere som et fleksibelt kulturhus, der kan huse både film, teater og musik. Københavns kommune har netop bevilget en million kroner til kultur- kontor på Amagerbrogade samt tre lønninger for det oprettede Amager kulturråd, der sammen med myndighederne skal stå for indretningen af Amager Bio. Projektleder Thomas Howalt oplyser, at medborghuset på Norgesvej, ligesom Nye Røde Kro Teater, flyttes til det nye kulturhus, og at man derudover satser på at kunne genoptage bygningens funktion som biograf samt bruge den til at huse et ældre-center.</p><p id="p2">»Ideen er, at vi ikke skal fastlåses i en bestemt form. Huset skal kunne ændre sig med tiden og de mennesker, der bruger det,« siger Thomas Howalt. kas</p><p id="p1">Skicentret på Amager Bakke er afleveret til Fonden Amager Bakke, og Dansk Halbyggeri lægger nu sidste hånd på byggeriets finish. Det 600 kvm store skicenter blev indviet den 25. november 2018, hvor der var indbudt til gratis skatedag på den splinternye parkeringsplads.</p><p id="p2">Den ønskede patina på corten stålet, frembragt af tidens tand, lader vente på sig, men ellers står skicenteret for foden af Amager Skibakke nu færdigt. Dansk Halbyggeri har bygget skicenteret i hovedentreprise og kan dermed skrive endnu et utraditionelt halbyggeri på sin referenceliste.</p><p id="p3">NB! Vedvarende energi og optimering af byg og ejendom. Kurset afholdes d. 5. marts 2019.</p><p id="p4">- Patineret Corten stål og rullende asfalt er ikke just det, man forbinder mest med halbyggeri. Men at imødekomme særlige ønsker fra bygherrer, rådgiver og arkitekter er hverdagskost. Vi har i samarbejde med arkitekter og rådgivere kombineret arkitektur med optimeret bygbarhed. For os er skicenteret et godt eksempel på, at halbyggeri er mange ting, lyder det fra Bent Storgaard, bygningsingeniør og projektchef i Dansk halbyggeri.</p><p id="p5">Der er stadig håndværkere på pladsen, hvor man er i gang med corten stål på facaden samt andre småting - en proces, der vil stå på til udgangen af december 2018.</p><p id="p6">NB! Cirkulær økonomi i byggeri og ejendom. Kurset afholdes d. 4. april 2019.</p><p id="p7">Skicenteret er tegnet af BIG-Bjarke Ingels Group og er en del af Amager Ressource Center, Københavns nye vartegn, Amager Skibakke. Det moderne skicenter ligger for bunden af skibakken, der har vundet den prestigefyldte European Steel Design Award. Skicentret byder på enkle, rå byggematerialer men de primære er beton og ubehandlet træ, mens store glaspartier giver frit udsyn til skibakken.Skicentret er indrettet med rum til omklædning, café, loungeområde og skileje.</p><p id="p8">Bygningen integreres om en forhøjning i forbrændingsanlæggets parkeringsplads, hvis overflade af hård asfalt vil fungere som bygningens tag og i hjørnet give indtrykket af "rullende asfalt".</p><p id="p1">Både unge og gamle fik et gratis tjek af deres lunger, da sygeplejersker og læger fra afdeling M3 Lunge onsdag var rykket væk fra Amager Hospital og hen til Amager Centret.</p><p id="p2">KOL er en snigende sygdom, som over 300.000 danskere er ramt af. I begyndelsen viser det sig kun ved let nedsat lungefunktion og hoste. Men hvis ikke den opdages tidligt, vil den efterhånden give alvorligt nedsat lungefunktion og være invaliderende. Den rammer i 85 procent af tilfældene rygere eller eks-rygere.</p><p id="p3">"Vi fik målt lungefunktionen hos 210 personer, men der var plads til langt flere, hvis vi have været der i flere timer. Nogle vidste på forhånd, at de havde dårlig lungefunktion, men ville gerne tjekkes alligevel. En del kom bare for at blive tjekket, men havde normal lungefunktion. Generelt er folk blevet mere opmærksomme på deres helbred, og især tidligere rygere er blevet mere bevidste," siger sygeplejerske fra Amager Hospital Lise Mortensen.</p><p id="p4"><br /><em style="bold">Rygestop</em></p><p id="p5">Udover målingen af lungefunktionen var der også en stand med rygestop, hvor personer med en dårlig lungefunktion blev sendt over til. Her kunne de få skriftlig information og smagsprøver på nikotintyggegummi, og de mest grelle eksempler blev desuden tilset af en læge.</p><p id="p6">"Sidste år var der 130 personer, der fik tjekket deres lunger på Amager Hospital, så der har helt klart været en fremgang i antallet af personer, som har fået målt deres lungefunktion. Jeg tror, det både hænger sammen med, at flere har set, at vi har annonceret om lungetjekket, og at folk i forvejen har været ude og handle. I alt fald har vi tænkt os at være her igen i Amager Centret til næste år," siger hun.</p><p id="p1">Min seneste lokale kulturoplevelse: Amager konference på Bella sky,.</p><p id="p2"><br /><em style="bold">Min næste kulturoplevelse:</em></p><p id="p3">Har ingen idé om, hvornår næste kulturoplevelse bliver.</p><p id="p4">Måske juleoptog på Amagerbrogade med min datter.</p><p id="p5"><br /><em style="bold">Mit lokale yndlingssted:</em></p><p id="p6">Jeg har mange steder, men Amager Strand hører til en af mine absolut yndlingssteder.</p><p id="p7"><br /><em style="bold">Det lytter jeg til lige nu:</em></p><p id="p8">Jeg lytter meget blandet, hvad mit humør er til på dagen. Ellers P3.</p><p id="p9"><br /><em style="bold">Det læser jeg for tiden:</em></p><p id="p10">Jeg læser nyheder, mest om sundhed og trivsel, da det er mit fokus og hvad jeg arbejder med.</p><p id="p11">Det ser jeg for tiden (i  ernsyn eller streaming-tjeneste): Når der er tid, ser jeg film eller serier. Men igen nok mest nyheder.</p><p id="p12">Eller DR K.</p><p id="p13"><br /><em style="bold">En kultur-anbefaling:</em></p><p id="p14">Amager Bio.</p><p id="p15">Jeg læser nyheder, mest om sundhed og trivsel, da det er mit fokus Rudy Markussen.</p><p id="p1">Junior Chamber International, JCI Amager og Amager Erhvervsråd stod bag kåringen af Snedkermester Jens Goodman som årets erhvervsleder på Amager. Kåringen forgik i Vilhelm Lauritzen terminalen i Københavns Lufthavn. Der var fem nomineret, som alle var fra amagerkanske virksomheder.</p><p id="p2">-Det er en flot titel at blive kåret til, men jeg vil dog give den videre til hele holdet bag GoodmanService. Lige fra lærlinge, arbejdsmænd, svende og formænd, sagde snedkermester Jens Goodman efter kåringen.</p><p id="p3">-Bag en hver god leder står ét stærkt hold af loyale og gode medarbejdere og det er det vores medarbejderstab består af.</p><p id="p4">Med titlen gik firmaet videre til en national konkurrence om at blive Årets Unge Erhvervsleder 2014 i Danmark.</p><p id="p5">Den nationale kåring foregik midt i november i Århus.</p><p id="p6">-Vi kom blandt de fem bedste unge erhvervsledere i Danmark, men vi gik desværre ikke med 1. pladsen.</p><p id="p7">Men bare det at komme i top 5 ser vi alle på GoodmanService - holdet som et kæmpe skulderklap og vi har jo stadigvæk den lokale 1. plads, sagde Jens Goodmann efter femtepladsen.</p><p id="p8">Firmaet blev kåret til Årets Tømrerfirma 2013 af anmeldhåndværker.</p><p id="p9">dk.</p><p id="p10">spanger.</p><block><p>Allerød Orienteringsklub arrangerede søndag endnu et af sine populære supersøndag-arrangementer, der i sagens natur kom til at stå i søndagens virkelig gode forårsvejrs tegn. </p></block><p id="p1">Torsdag var en sejr for Amager Fælled. SF og Radikale fik alle partier med til at undersøge alle alternativer til byggeri -herunder afbetaling til By og Havn og en uvildig undersøgelse af, hvad der skal betales.</p><p id="p2">SF har været forrest i kampen for fælleden, lige fra opstarten af Amager Fælleds Venner. Fælleden er Københavns store, grønne lunge. Den skal ikke punkteres af tæt byggeri.</p><p id="p3">Heldigvis er vi ikke alene.</p><p id="p4">Kampen har resulteret i et flertal for at friholde Strandengen, og Borgerrepræsentationen nu vil have undersøgt alle alternativer, samt en habitatvurdering af hele fælleden. Det er en kolossal politisk omvæltning på blot to år.</p><p id="p5">Sammen med Amager Fælleds Venner og naturforeninger har vi rykket diskussionen og sikret en bred politisk opbakning -som kan holde uanset kommende kommunalvalg.</p><p id="p6">Byggeri andre steder på Fælleden skal fortsat undersøges.</p><p id="p7">Vi tror at de undersøgelser vil bekræfte, hvor ødelæggende og kompliceret det vil være at bygge på Fælleden. Ørestadens Vandlaug fortæller, at det koster et trecifret millionbeløb at bygge langs kanalerne ved DR-Byen. Det får vi nu belyst.</p><p id="p8">Nogle spørger hvorfor SF og Radikale ikke bare stemte for, at der ikke skal bygges på Borgerrepræsentationsmødet i torsdags.</p><p id="p9">Det gjorde ikke, fordi det villle være at tage en beslutning i blinde og den ville risikere at smuldre, når de økonomiske spørgsmål skal løses.</p><p id="p1">Den danske folkeskole er under pres. Flere og flere kritiske københavnske forældre vælger at sætte deres børn i en skole uden for deres eget skoledistrikt eller i privatskole. Undervisningsministeriet og Danmarks Lærerforening har i fællesskab besluttet sig for at forbedre folkeskolens omdømme ved at udnævne » Månedens gode eksempel « - en skole som har et bud på, hvordan man kan løse nogle af folkeskolens udfordringer.</p><p id="p2">Udvælgelsen sker ved, at skolerne indstiller sig selv til den kommunale skoleforvaltning, som sender indstillingen videre til ministeriet.</p><p id="p3">Og i sidste måned udpegede ministeriet og Danmarks Lærerforening Amager Fælled Skole som Månedens gode eksempel.</p><p id="p4">Under visningsminister Bertel Haarder ( V), børneog ungdomsborgmester Bo Asmus Kjeldgaard ( SF), formanden for Danmarks Lærerforening, Anders Bondo Christensen, samt repræsentanter fra Københavns Lærerforening og Børneog Ungdomsforvaltningen kvitterede ved at besøge skolen den 28. september.</p><p id="p5">» Amager Fælled Skole har vist, at man med god og visionær ledelse kan udrette små mirakler. Den er et billede på, at ingen skole skal acceptere, at forældrene vælger den fra, fordi kvaliteten ikke er i orden. Med engagement, gode idéer, og en bevidst strategi har Amager Fælled Skole vendt den negative udvikling. Det glæder mig meget, « siger Bertel Haarder ifølge pressemeddelelsen fra Undervisningsministeriet.</p><p id="p6">I ansøgningen, som kan ses på Undervisningsministeriets hjemmeside, skrev Amager Fælled Skole blandt andet, at » skolens elevtal er stigende « , hvilket Undervisningsministeriet ligeledes skrev i en artikel. Tal fra skolens hjemmeside viser, at elevtallet samlet set endnu ikke er steget, men der er igen begyndt at komme flere elever i børnehaveklassen og første klasse.</p><p id="p7">- Elevtallet er steget nedefra.</p><p id="p8">Alene det at vi har oprettet tre bæredygtige klasser to år i træk i modsætning til tidligere, hvor der kun har været to, siger skoleleder Yasar Cakmak.</p><p id="p9">Han begyndte som skoleleder på Amager Fælled Skole den 1. juni 2007. Ved skoleårets begyndelse i august 2007 oplevede han, at over 30 familier blev udskrevet.</p><p id="p10">- Ja, det var sådan, at jeg tog en snak med næsten samtlige familier. Jeg ville vide, hvorfor de ville skifte skole. For jeg ville lige høre, hvad det var for nogle historier, der blev fortalt. Nogle af dem sagde oven i købet: Ja, vi kan godt se, at du vil noget med skolen, men det har været længe undervejs, fortæller Yasar Cakmak.</p><p id="p11"><br /><em style="bold">Op og ned</em></p><p id="p12">Skolen skrev i sin ansøgning, at man for første gang i fem år oprettede tre børnehaveklasser.</p><p id="p13">Men ud af de fem årgange begyndte tre af dem ligeledes med tre klasser, viser et blik i skolens gamle årbøger. Gang på gang er skolen efter sommerferien begyndt - på nær på to årgange - med tre børnehaveklasser, men uden at elevtallet er steget, da der har været mange klassesammenlægninger efterfølgende.</p><p id="p14">- Det er uheldigt og beklageligt, særligt når man prøver at gøre tingene på en ordentlig måde og så godt, man kan. Men for at være helt ærlig så havde jeg ikke i min vildeste fantasi drømt om, at elevtallet på en årgang kan falde så meget, siger Yasar Cakmak om skolens oplysninger i ansøgningsskemaet vedrørende de tidligere årgange, før han kom til som skoleleder.</p><p id="p15">- Vi går ud fra, at de indstillinger, som vi får fra skolerne, er korrekte, og det gør vi også, fordi de både er skrevet under af skoleinspektøren og tillidsrepræsentanten, siger pressechef i Undervisningsministeriet, Line Aarslund. Hun forklarer, at en udnævnelse til Månedens gode eksempel ikke nødvendigvis sker ud fra nogle taloplysninger.</p><p id="p16">- Det er jo vores indtryk, at det er lykkedes at vende eller at skabe en bedre stemning på skolen, siger Line Aarslund.</p><p id="p17">Yasar Cakmak fortæller, at skolen de sidste to år ikke har haft behov for klassesammenlægninger i indskolingen.</p><p id="p18">- Om det er et øjebliksbillede eller en tendens, må tiden vise. Vi arbejder hårdt på at skabe en god skole og har fokus på fastholdelse og kvalitet i hverdagen, så det ikke bliver nødvendigt med for mange klassesammenlægninger i fremtiden, siger Yasar Cakmak. For ham er det både udfordringen og opgaven, og det bedømmer han ud fra den kampgejst, han oplever på skolen, lærernes engagement og de forskellige pædagogiske tiltag, skolen har gang i.</p><p id="p19">- Jeg mener bestemt, at vi har gode grunde til at være stolte og optimister, siger han.</p><p id="p20"><br /><em style="bold">Attraktiv skole</em></p><p id="p21">Amager Fælled Skole har valgt tre indsatsområder: Faglighed, trivsel og attraktiv skole.</p><p id="p22">- Attraktiv skole indebærer, at vi ønsker at blive en attraktiv skole i den betydning, at vi gerne vil afspejle vores distrikt og tiltrække de børn og familier, der bor i vores skoledistrikt. Vi vil gerne afspejle den befolkningssammensætning, der er i distriktet, siger Yasar Cakmak og oplyser, at elevsammensætningen i børnehaveklasserne har ændret sig. D esuden skal Amager Fælled Skole også være en attraktiv arbejdsplads for medarbejderne, og skolens fysiske rammer er ved at blive sat i stand.</p><p id="p23">Børne-og Ungdomsforvaltningen har desuden udpeget skolen til at være en af kommunens fem madskoler, og der er bevilget 3,4 millioner kroner til skolens sundhedsindsats over de næste fire år.</p><p id="p24"><br /><em style="bold">Pres på skoler</em></p><p id="p25">Fra 2005 til 2009 er folketallet i skoledistrikt Amager steget med 9.432, hvilket er den største stigning i samtlige københavnske skoledistrikter, viser kommunens egne tal.</p><p id="p26">Hvis man ser på folkeregisteropgørelsen for Amager Vest, kan man se, at der er sket en stigning i antallet af børn i førskolealderen de sidste par år i takt med, at Ørestaden og Havnestaden er blevet udbygget. Det har betydet et pres på flere af distriktets skoler og medført nogle høje klassekvotienter i indskolingen på Peder Lykke Skolen og på Skolen på Islands Brygge. Sidstnævnte er netop blevet fuldt udbygget og huser også klasser fra Ørestaden. Sønderbro Skole og Amager Fælled Skole gik fra to til tre børnehaveklasser sidste skoleår.</p><p id="p27">Tal fra Børne-og Ungdomsforvaltningen viser, at Amager Fælled Skole frem til skoleåret 2008/ 09 havde en fortsat faldende procentdel fra eget skoledistrikt i indskolingen, der valgte at gå på skolen. Sidste skoleår var dette tal faldet til 29 procent, og skolen havde dermed den laveste andel i hele distrikt Amager af elever fra eget skoledistrikt i børnehaveklassen til og med 2.</p><p id="p28">klasse.</p><p id="p29"><br /><em style="bold">MÅNEDENS GODE EKSEMPEL</em></p><p id="p30">» Folkeskolen landet over kommer hver dag med mange gode bud på at løse de udfordringer, skolen står over for. Derfor har Undervisningsministeriet og Danmarks Lærerforening valgt at fortsætte samarbejdet om at få alle de gode eksempler frem i lyset til glæde og inspiration for andre. « Kilde: www.uvm.dk.</p><p id="p1">KØBENHAVN FC Amager havde store ambitioner, da den københavnske klub blev stiftet i sommeren 2008 som en overbygning af Fremad Amager, Kastrup Boldklub, Dragør Boldklub og Kløvermarkens Forenede Boldklubber.</p><p id="p2">Men nu er det slut for den ambitiøse klub.</p><p id="p3">-Vi kan ikke se, hvordan vi på baggrund af klubbens nuværende økonomiske situation, kan drive forretningen videre. Derfor ser vi os desværre nødsaget til at indgive konkursbegæring hos Sø-og Handelsretten, siger direktør Todi Jónsson til klubbens hjemmeside.</p><p id="p4">DBU vil senere tage stilling til, hvilke konsekvenser konkursen vil få for klubberne bag FC Amager.</p><p id="p5">Reglerne tilsiger dog, at klubben vil blive tvunget til at rykke to rækker ned, og da FC Amager i forvejen ligger til nedrykning, vil klubben blive rykket tre divisioner ned.</p><p id="p6">FC Amagers konkurs er den anden, som rammer en 1. divisionsklub denne sæson. Tidligere har Køge kapituleret.</p><p id="p1">Københavns Tryghedsundersøgelse 2016 viser, at langt de fleste københavnere føler sig trygge, når de færdes i deres nabolag. Igen i år melder færre københavnere om utryghed, og færre københavnere udsættes for kriminalitet. Kun 6 % af københavnerne fortæller, at de er utrygge i deres nabolag. Amager Vest bevarer det høje tryghedsniveau fra sidste år, mens Amager Øst er steget en anelse fra 3 % i 2015 til 4 % i 2016. Det skyldes, at Amager Øst i 2015 har oplevet uro blandt grupper af unge, og Københavns Kommunes ungdomsklubber og gadeplansmedarbejdere har haftekstra opmærksomhed på de unge, ligesom der den seneste tid har været ekstra fokus på Islands Brygge, hvor havneparken tiltrækker tusindvis af unge. " Vi har arbejdet målrettet med at øge trygheden, og det ser vi generelt gode resultater af. Den seneste tid har vi set en del uro på Islands Brygge, som politi og SSP arbejder tæt sammen om at lægge låg på. Alle københavnere skal føle sig trygge, og derfor skal der fortsat sættes ind, hvor der er udfordringer", siger overborgmester Frank Jensen.</p><p id="p2"><br /><em style="bold">Amager er er stadig meget trygt område</em></p><p id="p3">Amager er dog fortsat en af Københavns tryggeste bydele. Trygheden har generelt været støt stigende i København siden 2009, hvor Københavns Kommune målte københavnernes tryghed første gang og hvor 11 % meldte, at de følte sig utrygge i deres nabolag. Og selvom årets undersøgelse viser, at nogle københavnere er blevet påvirket af terrorhændelsen i slutningen af sidste år i København, fortsætter den positive udvikling. Kun ca. 6,3 % af de adspurgte københavnere giver udtryk for, at terrorhændelsen i København har påvirket deres færden. " Tryghed er grundlaget for at leve et godt og frit liv. Men det er ikke noget, vi kan tage for givet. Derfor er jeg glad for at se, at københavnerne generelt ikke lader sig kue af de tragiske hændelser, vi har været vidne til", siger overborgmester Frank Jensen (S).</p><p id="p1">Der var trængsel ved Amager Fælled Skole tirsdag aften. Så meget at nyankomne vælgere valgte at vende om igen og opgive at sætte deres kryds. </p><p id="p2">Det fortæller vælger Dorthe Fog Svendsen, der ankom til skolen klokken 19.30 sammen med sit barn for at stemme.</p><p id="p3">"Der var så lang kø, at det var fuldstændig håbløst at komme til at stemme, hvis man har børn med. Det ville tage omkring en time, og det er simpelthen for lang tid at stå med et barn," fortæller Dorthe Fog Svendsen.</p><p id="p4">Selv om alle i køen fik lovning på, at de kunne komme ind og stemme, selv om klokken ville blive over otte, valgte Dorthe Fog Svendsen at forlade køen og sin stemme, og det er hun træt af:</p><p id="p5">"Jeg har det rigtig dårligt med, at jeg ikke fik stemt. Jeg har tidligere oplevet lange køer, men aldrig så lange, at jeg opgav. Det er simpelthen for dårligt."</p><p id="p6">Ifølge hende udvandrede mange fra valgstedet uden at få sat deres kryds.</p><p id="p7"><br /><em style="bold">Forhold strammer</em></p><p id="p8">At der var lang kø ved Amager Fælled Skole bekræfter sekretariatschef ved Københavns kommune, Thomas Jakobsen, der har ansvaret for valget. </p><p id="p9">Da Berlingske.dk talte med ham omkring klokken 20.30, var der stadig folk i stemmeboksene. Han fastslår, at alle i køen selvfølgelig får lov til at afgive deres stemme. Og kalder det rigtig trist, at folk kom til at stå så længe i kø.</p><p id="p10">"Det er de fysiske rammer, der begrænser os på Amager Fælled Skole. Der var ikke plads til mere end otte stemmebokse, og det har givet kø. Det er en kedelig situation," siger han.</p><p id="p11">Han havde ellers håbet på, at de digitale valglister ville afhjælpe kø, da folk ved dette kommunalvalg ikke skulle gå til bestemte borde eller vente på, at deres oplysninger blev tjekket. </p><p id="p12">Men Thomas Jakobsen fortæller, at køen nu er rykket videre til stemmeboksene. Og med kun otte stemmebokse på Amager Fælled Skole var det svært at undgå kø. Det vil de kigge på til næste valg.</p><p id="p13">"Men det er ikke unormalt, at vi ved de større valgsteder har køer."</p><p id="p14">Han har dog ikke fået meldinger om andre steder, der har været lige så belastet som Amager Fælled Skole.</p><p id="p15"><br /><em style="bold">karaberlingske.dk</em></p><p id="p1">MARGRETHEHOLM: Siden 4. marts 2013 -eller i mere end to et halvt år -har byggeriet Amager Ressource Centers nye forbrændingsanlæg med tilhørende skibakke og klatremur, Amager Bakke, stået på. For tiden arbejder omkring 600 mand på byggepladsen, og projektet holder fortsat både tidsplan og budget.</p><p id="p2">Der bliver monteret facade og beslag uden på bygningen, mens der udføres ventilations-, el-og afløbsarbejde inde i bygningen.</p><p id="p3">Derudover forbinder og trækker elektrikerne kabler alle vegne. Desuden er turbinen, der skal producere strøm, netop kommet på plads inde i bygningen.</p><p id="p4">Bygningen skyder cirka 55 meter op i luften, og mangler fortsat på sit højeste punkt omkring 30 meter.</p><p id="p5">Det næste bliver skorstenen, som ankommer i sammenlagt 11 elementer.</p><p id="p6">Skorstenen bliver 70 meter høj og monteres 55 meter over terræn. Dermed når den samlet set 125 meter op i luften.</p><p id="p7">Byggeriet kommer til at have en lang række rekreative formål, blandt andet skibakke med fire løjper -samtidig med at man vil konstruere verdens højeste klatrevæg med kopier af bjergpassager fra en række af verdens kendte stigninger.</p><p id="p8">I samarbejde med ARC laver fotograf Christoffer Regild en fotobog om tilblivelsen af Amager Bakke -fra første spadestik til indvielsen i 2017. Amager Bladet bringer løbende billeder fra den kommende fotobog, som projektet skrider frem.</p><p id="p9">Amager Bladet bringer de næste fotos i serien om cirka tre måneder.</p><p id="p1">Byens flotteste løb langs stranden og gennem Øresundsvejkvarteret - Ø-løbet - finder sted 13. september, og man kan stadig tilmelde sig.</p><p id="p2">Børneløbet starter kl. 14.30, hvor distancen er 2 km. Voksenløbet starter kl. 15, og her kan man vælge at løbe 5,2 km eller 10 km. </p><p id="p3">Start og mål til børneløbet (børn indtil 15 år): Amager Strandpark for enden af Øresundsvej. Start for 5,2 km &amp; 10 km: ved Amager Kulturpunkt, Øresundsvej 6 - løbsruten går via hele Øresundsvej og på stierne i den nyanlagte Amager Strand. På 10 km. ruten runder løberne Kastrup Havn, syd for Amager Strand.</p><p id="p4">Der vil være præmier til nr. 1-2-3 m/k på 5,2 km. &amp; 10 km. Derudover lodtrækningspræmier. Præmie til vindere dreng/pige i Børneløbet. Prisen for at deltage i børneløbet er 50 kr. Deltagelse i voksenløbet koster 75 kr. Der er løbsposer med forskellige godter til alle, samt t-shirts til de voksne og medaljer til alle børnene. Eftertilmeldte får så længe lager rækker.</p><p id="p5">Samtidig vil der være Kulturdag ved startområdet/Amager Kulturpunkt med mange forskellige aktiviteter for børn og voksne.For at deltage i konkurrence skal man sende en e-mail til japeb-l.dk og svare på, hvad ø'et i Ø-løbet står for. </p><p id="p6">Vi skal have besvarelsen senest fredag 5. september, hvorefter vinderne vil blive udtrukket.</p><p id="p7">Læs mere om Ø-løbet og tilmelding på www.oresundsvej.dk</p><p id="p1">Jan Nørgaard og Niels Kjøngsdal Bladet, og filialdirektør Dorthe SUNDBY: Vinylpladen er død.</p><p id="p2">Længe leve cd'en. Sådan tænkte mange, da de gode gamle lpog singleplader blev fortrængt på musikmarkedet. Men efterspørgslen er aldrig helt stoppet og i årene efter finanskrisen har vinylpladen fået en ny opblomstring. Alene i 2013 og 2014 steg salget af vinylplader med 52 procent.</p><p id="p3">» Ny musik produceres på vinylplader i et begrænset oplag og bliver ofte til samlerobjekter.</p><p id="p4">Men ældre musik findes også på vinylplader som geoptryk, « fortæller øens største pladespillere -skrevet med et glimt i øjet -Jan Nørgaard og Niels Kjøngsdal.</p><p id="p5">I 2016 gik de sammen om Amager Records på Kirkegårdsvej 27, der byder på et orgie af roterende musikskiver fra en svunden tid. Nu er butikken kåret af Amager Bladet og Danske Bank til ' Månedens Amagerbutik' for november.</p><p id="p6">Passioneret vinylsamler Det var Niels Kjøngsdal, der som passioneret vinylsamler lagde rillen til Amager Records.</p><p id="p7">Han havde drevet en lille butik med genbrugsvinyl, bøger og retro-ting i ejendommen, hvor han selv bor. Men så indledte han et samarbejde med Jan Nørgaard, og det blev startskuddet til Amager Records.</p><p id="p8">» Interessen og behovet for at købe, sælge eller bytte vinylplader er stort. Der er noget autenticitet over at lytte til en ridset lp-plade. Og lytte til numre, som man tidligere hoppede forbi, men nu lyder helt anderledes, « fortæller Niels Kjøngsdal.</p><p id="p9">Der kan være mange penge i at handle med gamle plader, men hvis du har en lp med for eksempel Supertramp, så giver den ikke mange kroner på kontoen.</p><p id="p10">» De fleste pladesamlere har en Supertramp-lp derhjemme.</p><p id="p11">I det hele taget er plader med nogle af de allerstørste bands ikke i så høj kurs. Til gengæld kan der være rigtig mange penge i plader, hvor der kun er få eksemplarer tilbage. Det kan også være, at det er coveret, der gør pladen helt unik, « forklarer Niels, og peger på en hylde, hvor der er lp'er til salg for 1.000 til 2.000 kroner. For nogle af klassikerne koster en bondegård som originaler.</p><p id="p12">Finanskrisen gav et boost Jan og Niels kan få julelys i øjnene, når en kunde dukker op med en kasse gamle plader.</p><p id="p13">De er begge to opflasket med vinylplader. Og måske var det i virkeligheden finanskrisen, der for alvor fik gang i pladespillerne igen: » Finanskrisen fik alle til at tænke mere på genbrug. Vi så næsten hele retrobølgen skylle ind over landet, og det fik vinylpladerne tilbage i folks bevidsthed.</p><p id="p14">Men ærligt talt: Vi er måske også ved at blive trætte af, at alt skal streames fra nettet.</p><p id="p15">Jeg har købt mange plader for bare et enkelt nummer, mens resten var noget bras.</p><p id="p16">Men det fede ved at streame er, at man finder ud af, at man slet ikke fik lyttet godt nok til skiven, men nu får mulighed for at fordybe sig mere i musikken og teksterne, « siger Niels.</p><p id="p17">C. V. Jørgensens fejltryk Den dyreste plade i butikken -her og nu -er C. V. Jørgensens ' Fraklip fra det Fjerne', som er et fejltryk.</p><p id="p18">» Da den kom blev den hevet tilbage samme dag, fordi den var for lys i trykket. Men den nåede at blive solgt i nogle få eksemplarer. Og vi har tilfældigvis et fejltryk, der sælges for 2.000 kr., « fortæller Niels.</p><p id="p19">» Det er årstiden, der afgør, hvad der er mest populært. Nu er det jo snart jul. Sidste år ved denne tid var det faktisk Frank Sinatras ' Old Fashioned Christmas'.</p><p id="p20">Den har været udgivet i gamle dage af flere omgange, og efterhånden svær at finde.</p><p id="p21">Senere har Sinatra indspillet flere julesange og de er nu samlet i et nyere genoptryk, « understreger Jan, inden han vender endnu en skive.</p><p id="p22">UÅrstiden afgør, hvad der er mest populært. Sidste år ved denne tid var det faktisk Frank Sinatras ' Old Fashioned Christmas'.</p><p id="p23">JAN NØRGAARD, Amager Records UVi har mange loyale kunder.</p><p id="p24">Vi havde f. eks. en kunde, der kom ned til os med hjemmelavet marmelade i julegave med navn på og det hele.</p><p id="p25">NIELS KJØNGSDAL, Amager Records.</p><p id="p26">Amager Bladet og Danske Bank står bag kåringen af Månedens Amagerbutik.</p><p id="p27">Du kan anbefale en butik på Amager Bladets Facebook-side: https:// www.</p><p id="p28">facebook.com/ amagerbladet Skriv en kort anmeldelse om hvorfor netop din favoritbutik skal udvælges til Månedens Amagerbutik. Kriterierne er; god service, smilende personale, bedste udsmykning og produkter af god kvalitet.</p><p id="p29">Et dommerpanel bestående af Amager Bladets chefredaktør Jan Jeppesen, salgschef Henrik Clausen og filialdirektør Dorthe Ankersen, Danske Banks Amager-afdeling, vil udvælge Månedens Amagerbutik på baggrund af anbefalingerne.</p><p id="p30">MARTS Delikatessebutikken Broders.</p><p id="p31">APRIL Dametøjsbutikken Stella Alice.</p><p id="p32">MAJ Skønhedsklinikken NoRush.</p><p id="p33">JUNI Brugskunstbutikken Laura Ella.</p><p id="p34">SEPTEMBER Hundebutikken Gadekrydset.</p><p id="p35">OKTOBER Bristol Blomster.</p><p id="p36">NOVEMBER Amager Records.</p><p id="p1">Forslaget om at fyre private skraldefirmaer og tage affaldsindsamlingen i København tilbage på kommunale hænder er blevet lanceret under falske forudsætninger.</p><p id="p2">Sådan lyder kritikken i den opsigtsvækkende sag, hvor Københavns Kommune vil gå stik imod regeringens politik og opgive en vellykket privatisering af skraldeindsamlingen, som har sparet kommunen for over 100 mio. kr.</p><p id="p3">Planen om at kommunalisere skraldeindsamlingen blev præsenteret i forrige uge som en del af redningsplanen for det skandaleramte forbrændingsanlæg Amager Bakke. Men nu viser det sig, at man godt kan opnå de positive effekter for Amager Bakke uden at fyre de private selskaber, som indsamler københavnernes affald i dag.</p><p id="p4">Det bekræfter Amager Bakkes bestyrelsesformand, Lars Weiss, der samtidig er gruppeformand for Socialdemokraterne på Københavns Rådhus.</p><p id="p5">Oplysningen kommer bag på De Radikales gruppeformand, Mette Annelie Rasmussen, der stemte ja til den omvendte privatisering efter et internt forligskredsmøde med overborgmester Frank Jensen (S) og teknik og miljøborgmester Ninna Hedeager Olsen (EL).</p><p id="p6">»Jeg fik den opfattelse på mødet, at den eneste mulighed for at gennemføre en redningsplan for ARC (selskabet bag Amager Bakke, red.) var at opsige aftalerne med de private firmaer og gøre skraldemændene til kommunalt ansatte,« siger Mette Annelie Rasmussen, der beskylder Enhedslisten for at udnytte problemerne på Amager Bakke til at gennemtrumfe partipolitik.</p><p id="p7">»Det er brandærgerligt, at Enhedslisten på den måde forsøger at snige sin politik ind ad bagdøren,« siger hun.</p><p id="p8"><br /><em style="bold">Amager Bakke-manøvren</em></p><p id="p9">Redningsplanen handler om at øge omsætningen i ARC.</p><p id="p10">Selskabet har brug for at importere enorme mængder affald og biomasse for at få økonomien til at løbe rundt i anlægget, der er blevet bygget alt for stort, men ifølge EU må mængden af importeret affald og biomasse højst udgøre en femtedel af omsætningen for ARC.</p><p id="p11">Ved at få skraldemændene ind under selskabet øger man omsætningen og får derved mulighed for at øge mængden af importeret affald og biomasse.</p><p id="p12">Derfor hjælper det Amager Bakke, at ARC overtager skraldeindsamlingen, men ARC kan godt nøjes med at overtage kontrakterne med de private vognmænd - og behøver altså ikke overtage selve driften.</p><p id="p13">Enhedslistens teknik-og miljøborgmester erkender, at hun tog ønsket om at kommunalisere skraldemændene med ind i forhandlingerne om Amager Bakke.</p><p id="p14"><br /><em style="bold">Ikke smørrebrødsseddel</em></p><p id="p15">»Enhedslisten kunne ikke se os selv i en løsning, hvor vi bare flyttede administrationen af kontrakterne over til ARC, men fortsatte med en model, hvor kontrakterne ville blive udbudt til private.</p><p id="p16">Men jeg fornemmede ikke, at der (hos Frank Jensen, red.) var voldsom modstand mod, at kontrakterne ikke skulle genudbydes, i takt med at de udløb,« siger Ninna Hedeager Olsen.</p><p id="p17">Ninna Hedeager Olsen og Frank Jensen blev derfor enige om en model, hvor ARC overtager kontrakterne fra begyndelsen af 2019, og efterhånden som kontrakterne udløber, skal ARC selv overtage driften uden at gå i konkurrence med private selskaber.</p><p id="p18">Det har ikke været muligt at få en kommentar fra overborgmester Frank Jensen.</p><p id="p19">Men ifølge Lars Weiss er der intet galt i processen. Han henviser til, at det var en aftale, der også skulle landes med de andre fire ejerkommuner bag ARC.</p><p id="p20">»Der er jo ikke tale om en smørrebrødsseddel, hvor man kunne krydse af efter det, som man nu ønsker,« siger Lars Weiss.</p><p id="p21">Den foreslåede redningsplan skal drøftes på et møde i Københavns Kommunes teknik-og miljøudvalg i næste uge.</p><p id="p22">niels.sandoe@finans.dk jakob.j.martini@finans.dk </p><p id="p23"><br /><em style="bold">Fakta: KULDSEJLET REDNING</em></p><p id="p24">I foråret 2016 konkluderede konsulenthuset PWC, at Københavns nye prestigebyggeri affaldsforbrændingsanlægget Amager Bakke styrede mod et tab på 1,9 mia. kr., fordi der ikke var affald nok til, at anlægget til 4 mia. kr. kunne løbe rundt.</p><p id="p25">I juni 2016 vedtog man en redningsplan mellem borgmestrene i de fem ejerkommuner: København, Frederiksberg, Dragør, Hvidovre og Tårnby.</p><p id="p26">Redningsplanen gik bl. a. ud på at importere ca. 100.000 tons affald om året. Men importen er begrænset af EU's regler om, at import kun må udgøre 20 pct.</p><p id="p27">af selskabets økonomi.</p><p id="p28">Derfor gik redningsplanen samtidig på, at Københavns Kommune skulle flytte 45.000 tons husholdningsaffald fra Vestforbrænding i Glostrup til Amager Bakke. Samtidig skulle man forsøge at fusionere ARC (selskabet bag Amager Bakke) med et af naboforsyningsselskaberne CTR eller Hofor.</p><p id="p29">Planerne om at flytte affaldet og fusionere er mislykket, og derfor foreslår borgmestrene i de fem ejerkommuner nu at lade ARC overtage affaldsindsamlingen i foreløbig København, Tårnby og Dragør.</p><p id="p30">Forslaget vil øge ARC's samlede økonomi og derfor give mulighed for at øge importen af affalds og biomasse, hvilket kan øge indtjeningen.</p><p id="p1">Museum Amager er helt afhængig af de mange frivillige, der bruger kræfter på at øse af deres viden og give vore museumsgæster en god oplevelse, når de besøger museet.</p><p id="p2">Visionen for Museum Amager er: »At skabe en dynamisk, sammenhængende, levende og interaktiv fortælling om livsformer på Amager gennem tiderne. En fortælling som styrker identitet, lokalt engagement og udvikling.« Dette gøres blandt andet ved at levendegøre og udvikle nye historier til en ny sammenhængende historie om livsformerne i Hollænderbyen og søfartens historie i Drag ør.</p><p id="p3">De frivillige på museet er en uvurderlig hjælp for vores virke som et statsanerkendt museum, hvilket også blev bemærket af Slots-og Kulturstyrelsen i forbindelse med kvalitetsrapporten i 2016.</p><p id="p4">Bestyrelsen for Museum Amager har iværksat kompetenceudvikling af vore frivillige og ønsker ikke mindst at tiltrække nye frivillige, som kan være med til at udvikle museet og bidrage til fortællingen om det enestående kulturmiljø, der findes i St. Magleby og Drag ør.</p><p id="p5">Bestyrelsen i Museum Amager værdsætter dette arbejde meget højt og har fra det første møde drøftet, hvordan vi kan understøtte dette arbejde og videreudvikle de kompetencer, som alle de aktive frivillige vil kunne bidrage med.</p><p id="p6">På vores temalørdag den 19. november 2016 inviterede vi Per Lunde Lauridsen, der på Ringkøbing-Skjern Museum har erfaring med arbejdet med frivillige grupper, og som har fået støtte fra Kulturministeriet og fra Kulturaftalen i Midt-og Vestjylland til udbrede de erfaringer til andre dele af landet.</p><p id="p7">Derfor har formidlingsinspektør Per Lunde Lauridsen og museumsformidler Lisbeth Lunde Lauridsen fra Ringkøbing-Skjern Museum været oplægsholdere på et to dages seminar torsdag den 31. august og fredag den 1.</p><p id="p8">september i Havnepakhuset i Drag ør. De har med mange spændende oplæg og workshops inspireret og dygtiggjort vore frivillige i kulturarbejdet på Museum Amager. Et arbejde, som naturligvis også er en del af den organisation, der sammen med vores leder Søren Mentz skal sikre, at alle de fem søjler i Museumsloven bliver opfyldt.</p><p id="p9">Vi havde to gode dage med et tætpakket program, og seminariet bidrog til, at vores frivillige på seminariet fik en større viden om deres virke i levendegørelsen, men fik også mulighed for at lære hinanden bedre at kende på tværs af foreninger og lav under Museum Amager.</p><p id="p10">Mange af de frivillige er organiseret i lav under Museum Amager. Alle kender de frivillige på Amagermuseet, der laver den enestående levende formidling omkring livet på gårdene i St. Magleby.</p><p id="p11">Vi har netop etableret et levendegørelsesakademi med studerende fra Københavns Universitet, der som led i deres uddannelse også medvirker i denne formidling.</p><p id="p12">Lodslavet, der er meget aktive omkring formidling af lodseriet, vedligeholder Lodshuset og afholder Lodsens Dag på havnen.</p><p id="p13">I lavet omkring isbåden Mågen er det gamle drenge, der drømmer om at blive sømænd, der er aktive omkring renoveringen.</p><p id="p14">Derudover er der et modelskibslav bestående af fingernemme nørder, der aldrig fik lov til at sejle ud i den vide verden.</p><p id="p15">Elisabethlavet, der holder til bag dukkede ruder i Larsens gamle skur i Stejlerækkerne, vedligeholder og sejler Elisabeth - et skib, der er en rejsende ambassadør for Museum Amager. Elisabeth er en enestående kulturarv fra 2.</p><p id="p16">verdenskrig, som denne sommer har sejlet med betalende gæster og fortalt historien om de mange, der blev reddet hin oktoberdage 1943 og senere modstandsfolk og piloter.</p><p id="p17">Salte-og røgelavet eksperimenter med gamle retter og arrangerer den årlige middag i Havnepakhuset og seneste skud på stammen er Mølstedlavet, der frivilligt åbner Mølsteds Atelier om søndagen i somm erperioden, og som ønsker at udbrede kendskabet gennem temaudstillinger til Mølsted både som kunstner og som den person, der levede sit liv i Drag ør.</p><p id="p18">At være frivillig på Museum Amager er også at være en del af et større socialt fællesskab, og vi håber, at flere har lyst at deltage i levendegørelsen på vore museer. Alle kan bidrage, så hermed en opfordring til at kontakte Museum Amager for at høre nærmere om opgaven, og måske samtidig fortælle hvordan og hvad man gerne vil bidrage med.</p><p id="p19"><br /><em style="bold">Tulipanmarken søger frivillige</em></p><p id="p20">Tulipanmarken på Amagermuseet skal have ny udformning.</p><p id="p21">De mange løg er ved at blive gravet op - for at blive lagt på ny.</p><p id="p22">Hvis man er interesseret i tulipaner og har lyst til at hjælpe museets gartner, kan man kontakte Tina Overgaard på tlf.: 30 10 88 66 for yderligere information.</p><p id="p1">Efter fire som træner i Fremad Amager stopper John » Faxe « Jensen i jobbet, når kontrakten med 1. divisionsklubben udløber efter sæsonen.</p><p id="p2">Det oplyser landsholdslegenden i en pressemeddelelse.</p><p id="p3">-Når vi siger farvel til hinanden efter denne sæson på mit initiativ, er det fordi man som træner altid må mærke efter, hvornår det er rigtigt at lade andre komme til og selv søge nye udfordringer.</p><p id="p4">-Det har ikke været en nem beslutning, men jeg er nået frem til, at tidspunktet er efter denne sæson.</p><p id="p5">-Jeg har brug for ny inspiration, og for Fremad Amager er det helt sikkert også sundt, at der kommer en ny cheftræner med nye idéer og en eventuelt anden retning end den, jeg har stået for, siger John Faxe Jensen.</p><p id="p6">Jensen, der scorede til 1-0 for Danmark i EM-finalen mod Tyskland i 1992, har i sin Fremad Amager-tid været med til at rykke op i 1. division, hvor klubben lige nu ligger nummer ni i behagelig afstand til nedrykningsstregen.</p><p id="p7">Derfor sætter Fremad Amager-direktør Flemming Rosenkrantz pris på perioden med » Faxe « . -Vi har haft fire fantastiske år med John, og han har været med til at flytte os meget langt i den periode. Han har været vigtig for hele vores setup, ikke kun det sportslige, siger Flemming Rosenkrantz.</p><p id="p8">Han kan endnu ikke sige noget om, hvad cheftræneren hedder efter sommerpausen.</p><p id="p9">-Vi er i gang med at lægge rammerne for vores fremtidige setup, og der kan være andre som har noget at skulle have sagt i den sammenhæng.</p><p id="p10">-Vi taler i øjeblikket med forskellige mulige investorer, og kommer de om bord, kan tingene jo se anderledes ud, siger Flemming Rosenkrantz.</p><p id="p11">/Ritzau/</p><p id="p1">HELE ØEN: Borgerne skal have bedre muligheder for at få naturoplevelser og nyde friluftslivet i Naturpark Amager, der består af naturområder på Amager Fælled, Kalvebod Fælled, Dragør Sydstrand samt i Kongelunden Det er målsætningen forNaturpark Amager, som derfor skal udvikles i de kommende år i et samarbejde mellem Københavns, Tårnby og Dragør Kommuner samt Naturstyrelsen og udviklingsselskabet By og Havn.</p><p id="p2">Et af projekterne er etablering af tre nye hovedindgange til naturen: En til Amager Fælled ved DR Byen Metrostation og to til Kalvebod Fælled henholdsvis ved Asger Jorns Allé og Vestamager Metrostation.</p><p id="p3">Desuden skal der etableres blå støttepunkter ved kysten -altså steder, hvorfra man let kan sætte sin kano, kajak og andre småbåde i vandet eller gøre holdt med samme. Tre blå støttepunkter er planlagt ved Kalvebod Fælleds sydvestlige kystlinje og et nord for Slusen, tæt ved Sjællandsbroen.</p><p id="p4">Teknik-og miljøudvalget i Københavns Kommune har netop godkendt, at processen hen mod realisering sættes i gang, og at der frigives to millioner kroner til denne proces.</p><p id="p5">Arkitektur og samspil Projektet kræver en del planlægning -i april i år blev opgaven med at være rådgiver på projektet sendt i udbud, og når det er afsluttet til december, skal en projektkonkurrence for etableringen af hovedindgange og blå støttepunkter sættes i gang.</p><p id="p6">I projektkonkurrencen skal deltagerne blandt andet komme med konkrete forslag til arkitektoniske principper for de nye hovedindgange og blå støttepunkter og deres samspil med omgivelserne.</p><p id="p7">De konkrete forslag til projektering af de nye hovedindgange og blå støttepunkter forventes at blive forelagt for teknik-og miljøudvalget til godkendelse i marts 2019.</p><p id="p8">Så skal Københavns Kommune og Naturstyrelsen have de fysiske faciliteter etableret, og det ventes at være på plads i 2021. I denne sidste fase får nuværende og fremtidige brugere mulighed for at påvirke den detaljerede udformning af faciliteterne.</p><p id="p9">Projektet bygger på donationer fra Nordea-fonden og Friluftsrådet samt medfinansiering fra Københavns Kommune, Naturstyrelsen og By og Havn.</p><p id="p1">ØENS EGEN KAFFE. Danmark er blevet en kaffenation. Hver dansker drikker i gennemsnit mindst fem kilo kaffe om året, og efter olie er kaffe den næstmest handlede vare i verden.</p><p id="p2">Det har fået to amagerkanere, Theis Morales og Morten Blankschön, til at etablere firmaet Øens Kaffe. Målet er at sælge kvalitetskaffe til virksomheder og private og brande Amager som kaffeøen. Firmaet har i dag aftaler med blandt andre Nationalbanken, Udlændingestyrelsen og Beskæftigelsesministeriet. / 16.</p><p id="p1">-Vi havde for nylig udenlandske gæster, der ville have os ud at bygge et anlæg.</p><p id="p2">Det kan vi jo ikke som kommunalt selskab, men nogen burde gøre det.</p><p id="p3">Det fortæller direktør Ulla Röttger, der er glad for at arbejde på et værk, der forsyner Storkøbenhavn med varme og el uden brug af kul og olie.</p><p id="p4">Men nu fører hun også ARC ind i fremtiden med byggeriet af et hypermoderne kraftvarmeværk med indlagt skibakke.</p><p id="p5">-Skibakken søger vi stadig penge til, og vi håber at få den, fortæller Ulla Röttger.</p><p id="p6">For skibakken vil forbinde det nye anlæg med naturen og samtidig give borgerne et ekstra plus.</p><p id="p7">Den fremtidige Amager Bakke er et arkitektonisk mesterstykke af arkitekt Bjarne Ingels og har på forhånd skabt international opmærksomhed. Men anlægget bliver også forsynet med den ypperste, kendte teknologi.</p><p id="p8">-Vi har de bedste ingeniører med og bruger den bedste teknologi, vi kan få. Der bliver to linjer med ovne, og rensningen bliver endnu bedre, fortæller direktøren.</p><p id="p9">Hun er selv uddannet civilingeniør inden for stærkstrøm, så hun kan tale med om teknologien og ikke mindst forklare andre om den. Det er vigtig funktion for en direktør inden for det offentlige.</p><p id="p10">Da Amager Bakke var på vej igennem det politiske system i de fem ejer-kommuner, slog en gruppe i Københavns Borgerrepræsentation pludselig knuder og ville have mere genbrug.</p><p id="p11">-Byggeriet blev vedtaget, og man vedtog at genbruge meget mere end i dag. Det kan jeg sagtens leve med, når beslutningen er truffet på et oplyst grundlag, fortæller direktør Ulla Röttger.</p><p id="p12">Hun forstår godt argumenterne og arbejder selv for grøn teknologi. I Sønderjyllands Højspændingsværk var hun med til at anlægge vindmølleparker og biomasse-anlæg. Så hun finder genbrug fornuftigt, men vanskelig på nogle områder.</p><p id="p13">-De forsøg, man har lavet, viser, at kun 60 procent af det indsamlede biologiske affald kan anvendes. Resten er forurenet, fortæller direktøren for ARC.</p><p id="p14">Hun håber dog på bedre metoder.</p><p id="p15">-Det er noget af det, jeg venter mig af fremtiden.</p><p id="p16">Men man skal tænke på, hvad der er bedst for miljøet.</p><p id="p17">Der er jeg optaget af at få det mest forurenende ud af cirkulation. Fordelen ved at brænde for eksempel gammel plastic med bromerede flammehæmmere er, at de giftige stoffer forsvinder, fordi vi renser ret effektivt, forklarer Ulla Röttger.</p><p id="p18">Hjemme i Lejre Kommune er hun også optaget af det grønne og bifalder politikernes økologiske linje.</p><p id="p19">-Naturen betyder meget og var grunden til, at vi kom hertil i 2001, fortæller Ulla Röttger.</p><p id="p20">Hun bor ved Kirke Saaby med sønnen Alfred, der trods sine 18 år allerede er dansk mester i taekwondo for seniorer, så hun støtter op og kører ofte.</p><p id="p21">Så ser hun frem til Amager Bakke, hvor byggeriet er så langt, at der er hamret 2.500 pæle i jorden og betonen støbt.</p><p id="p22">-Vi har otte kraner på stedet, og næste år kommer maskiner som turbiner, generatorer, kedel og røgrensning. I 2016 skal anlægget køres ind. Det vil tage et halvt år for hver af de to linjer, så i midten af 2017 kan vi indvi Amager Bakke, fortæller Ulla Röttger.</p><p id="p23">» Man skal tænke på, hvad der er bedst for miljøet. Der er jeg optaget af at få det mest forurenende ud af cirkulation. Ved at brænde gammel plastic med bromerede flammehæmmere forsvinder de giftige stoffer.</p><p id="p24">Ulla Röttger, direktør for Amager Ressource Center .</p><p id="p25"><br /><em style="bold">FAKTA</em></p><p id="p26">Amager Ressource Center leverer strøm og varme til ca.</p><p id="p27">150.000 borgere.</p><p id="p28">ARC ejes af fem kommuner og bygger Amager Bakke, tegnet af Bjarke Ingels Group, BIG.</p><p id="p29">Amager Bakke bliver verdens første energianlæg med et rekreativt område på toppen og det mest miljørigtige, baseret på affald.</p><p id="p30">Amager Bakke bliver 85 meter højt, får skibakke, grønt område og udsigt.</p><p id="p31">Lærlinge bidrager med 60 årsværk, prisen er 3,5 mia., og det bliver færdigt i 2017.</p><p id="p1">Med panoramaudsigt til havnefronten fra Nordeas hovedsæde i Strandgade kunne formanden for det lokale bankråd afsløre, at Amager Kulturpunkts centerleder Jesper Nordahl er kåret til Årets Amagerkaner 2008. Det er 13. gang, at prisen bliver uddelt, og onde tunger vil vide, at det betyder sort uheld. I Nordahls tilfælde er det omvendt. Det er et lykketal.</p><p id="p2">"Jeg er overrasket og glad for kåringen, selvom det er svært at tage hele æren for det arbejde, der foregår på Øresundsvej," siger Jesper Nordahl, der også er blevet 25.000 kroner rigere.</p><p id="p3">"Det er stadig så nyt, at jeg ikke ved, hvad pengene skal bruges til," forklarer han.</p><p id="p4">Bankrådets formand Niels Jørn-Hahn nævnte i motiveringen, at "Jesper Nordahl er den samlende faktor for udviklingen af et kulturmekka," men prismodtageren ser gerne, at der kommer mere turbo på kulturlivet på hele Amager.</p><p id="p5">"Planerne om at samle et varieret kulturtilbud på Øresundsvej er helt unikt, men jeg savner, at kulturen udvikler sig på tværs af kommunegrænser," siger han.</p><p id="p6">Det er først og fremmest planerne om opførelsen af et nyt Musiktorv, der har fået dommerkomitéen til at hædre 'Kulturfabrikken Nordahl A/S', som egentlig er den rette betegnelse for virksomheden Amager Kulturpunkt, der er bindeledet mellem Amager Bio, den lille musikscene Cafe Kino og Børnekulturhus Ama'r. Musiktorvet skal flytte mange af kulturaktiviteterne ud i det åbne rum, og der er også planer om at inddrage Røde Kro Teater-bygningen:</p><p id="p7">"Vi forhandler i øjeblikket om at få overdraget bygningen. Det er for tidligt at udtale sig om indholdet, men det er oplagt, at bygningen kan rumme kulturelle aktiviteter," forklarer Jesper Nordahl.</p><p id="p8"><br /><em style="bold">Arkitektonisk perle</em></p><p id="p9">Første spadestik til Musiktorvet går i jorden i 2009. En arkitektonisk perle inden for lydkunst, akustik og belysning vil forvandle pladsen til tre zoner; en zone kaldet "Dagligstuen", der er smøgen mellem RUSK og Amager Kulturpunkt, som skal være et intimt byrum med borde, bænke, planter og hyggelig belysning. </p><p id="p10">En anden zone kaldet "Plænen" med græsplæne, og endelig en zone med åbning ind til Cafe Kino, så caféen smelter sammen med pladsen og aktiviteterne. Kulturhuset er også med i planerne samt en ny indretning af RUSK, hvor der åbnes ind til øvelokalerne, så de bliver mere synlige fra pladsen.</p><p id="p11">"Vi rummer i dag Danmarks bedste koncersted, Amager Bio, som ikke mindst er blevet et stærkt brand på grund af det gode samarbejde med Musikforeningen 5-Øren, men paletten af kulturtilbud skal rumme mere og andet end musik, og omdannelsen af området og integrationen af de forskellige kulturinstitutioner vil give hele kulturlivet et løft," mener Jesper Nordahl.</p><p id="p12">Der mangler endnu et par millioner kroner til at realisere projektet, men Nordahl er den fødte optimist:</p><p id="p13">"Projektet ligger klart. De første penge er i hus, så nu skal vi ud og søge fonde for at rejse de sidste penge, og jeg er meget fortrøstningsfuld. Specielt efter i dag!"</p><p id="p14"><br /><em style="bold">'Talentspotter'</em></p><p id="p15">Traditionen tro uddelte Nordea-Amagers bankråd to sidegevinster i form af påskønnelsespriser på hver 7.500 kroner.</p><p id="p16">Den ene påskønnelsespris tilfaldt Fremad Amagers ungdomsformand, Michael Flindt, for sin evne til at spotte talenter og integrere unge mennesker med social slagside til at fokusere på sammenhold og fodbold.</p><p id="p17">Klubben har rigtig mange børne- og ungdomsspillere med indvandrerbaggrund, og fordelingen er cirka fifty-fifty mellem danskere og indvandrere. Det hænger sammen med klubbens naboskab til Urbanplanen. </p><p id="p18">Michael Flindts evne er at spotte, om nogle spillere er på vej ud i uføre, og få de unge til at koncentrere sig om fodbolden. En rollemodel og mønsterbryder er 19-årige Mohammed Abdalas, der i dag er på kontrakt i FC Amager, og som er blevet en ledestjerne for mange børn med indvandrerbaggrund.</p><p id="p19"><br /><em style="bold">'Bondeknolden'</em></p><p id="p20">Den anden påskønnelsespris gik til manden med det kærlige tilnavn 'bondeknolden', Bjørn Bo Hansen, der er leder af legepladsen Bondegården i Remiseparken. Han har kæmpet et brav kamp for at bevare den bemandede legeplads, efter lukning af legepladsen blev nævnt i et sparekatalog. Det skabte så meget utryghed blandt ansatte og brugere på legepladsen, at en større underskriftsindsamling blev sat i gang som protest mod at være spareobjekt. </p><p id="p21">Bondegården har åbent syv dage om ugen året rundt, og en måling viste for nogle år tilbage, at stedet havde 80.000 besøgende på et år.</p><p id="p1">Hvis alt går efter planen, så glider de første skiløbere ned af Amager Bakke om præcis et år. Taget på det 85 meter høje forbrændingsanlæg, som Amager Ressource Center er ved at bygge på Kraft-værksvej, bliver nemlig udformet som et stort rekreativt område med skibakke, klatrevæg, cafe m. m., og nu er der sat navn på den operatør, der skal stå for aktiviteterne.</p><p id="p2">Copenhill A/ S er et nystiftet selskab, som har indgået partnerskaber med en række stærke aktører. For eksempel er der lavet aftale med det svenske skisportssted Vallåsen om at stå for service af skilifter, mens det bliver spisestedet Skank, der får ansvaret for caféen på toppen af Amager Bakke.</p><p id="p3">" CopenHill A/ S er en professionel operatør, der kan drive både de kommercielle og almennyttige aktiviteter ved Amager Bakke. En af deres styrker er, at de har formået at samle et yderst kompetent hold af troværdige underleverandører, som vil levere en serviceoplevelse af meget høj kvalitet," siger Fonden Amager Bakkes direktør, Patrik Gustavsson.</p><p id="p4"><br /><em style="bold">" Et sted man vil besøge igen og igen"</em></p><p id="p5">Den nye driftsoperatør vil gøre Amager Bakke til Københavns foretrukne udflugtsmål.</p><p id="p6">" Vi vil sammen med et forenet ski-Danmark tilbyde skiinstruktion, skoleidræt og faste ugentlige hold, så man kan gå til skiløb, ligesom man går til fodbold og badminton osv.," siger Christian Ingels, direktør for CopenHill A/ S.</p><p id="p7">Han understreger, at Amager Bakke vil byde københavnerne på meget andet end skiløb: " Hvad enten det er kombinationen af vandreturen i bjerglandskabet op af bakken, en uspoleret unik udsigt, stemningsmusik og klassiske retter på toppen af anlægget i 85 meters højde, eller med lounge, afterski bar og koncerter for foden af bakken, så bliver Amager Bakke et sted, man vil opleve og besøge igen og igen på grund af det brede udbud af aktiviteter til en bred gruppe af borgere," siger han i en pressemeddelelse.</p><p id="p8">Amager Bakke bliver et sted, man vil opleve og besøge igen og igen på grund af det brede udbud af aktiviteter til en bred gruppe af borgere Christian Ingels, direktør for CopenHill A/ S.</p><p id="p9"><br /><em style="bold">FAKTA</em></p><p id="p10">Copenhill A/ S har lavet aftaler med flere etablerede samarbejdspartnere om driften af Amager Bakke: -Café/ restaurant på toppen af Bakken -Spisestedet Skank og Juicy Café -Skiudlejning og butik samt lounge og event område i grundplan -Steep &amp; Deep -Skiinstruktion og holdundervisning -Den Danske Skiskole samt skiklubberne i Københavnsområdet, KS og Skiklubben Hareskov mm.</p><p id="p11">-Events og firmaarrangementer med kombination af kulinariske oplevelser på toppen af Kbh. samt fysiske udfordringer -Quistgaard &amp; Co -Service af skilifter - Vallåsen.</p><p id="p1">Efter i mere end 10 år at have været til debat er der endelig ved at være lys for enden af tunnelen for en direkte busrute mellem Amager og Hvidovre Hospital.</p><p id="p2">Drøftelserne om en ny busrute har efter Amager Lokalavis ´ oplysninger være til debat i forbindelse med en temadrøftelse i Region Hovedstadens miljø-og tra-fikudvalg. Her rejste Dansk Folkepartis Finn Rudaizky sagen igen og denne gang var der positive toner fra flere partier. " Det ser for første gang lovende ud. Godt nok har samtlige partier i Københavns Borgerrepræsentation - med undtagelse af Enhedslisten - stemt for en sådan rute. Men uden penge ingen bus. At flere partier i Regionen nu er positive, får helt klart ruten til at rykke nærmere. Det er vist første gang i 10 år, at vi er så langt", siger Finn Rudaizky, der sammen med de konservative tilbage i 2010 fik politisk opbakning i Københavns Borgerrepræsentation til at undersøge sagen. Ifølge Amager Lokalavis' viden er det blandt andet flytningen af flere specialer fra Amager Hospital til Hvidovre Hospital, der har fået stemningen til at vende. Således var såvel de Radikale samt Venstre i Region Hovedstaden positive over for ønsket -ligesom hverken SF eller Enhedslisten udtalte sig imod.</p><p id="p3">Godt nyt for ældre Det er især de ældre på Amager, som har efterlyst den direkte rute. For mange ældre - især gangbesværede - er det, at skifte bus undervejs, ikke helt enkelt. Derfor har en rute direkte fra Amager til Hvidovre hospital stået højt på listen ved mange af de offentlige møder med politikerne. Netop fordi det hovedsageligt er borgere i København, der formodes at bruge ruten, har Hvidovre Kommune ikke udvist nogen større interesse for busruten.</p><p id="p4">" Det vil jeg ikke klandre Hvidovre for. Det er overvejende amagerkanere, der får glæde af ruten. Nu tager vi sagen i Region Hovedstaden og håber, at de positive signaler holder hele vejen til budgetforhandlingerne.</p><p id="p5">Det har i hvert fald aldrig før set så lyst ud ", siger Finn Rudaizky.</p><p id="p6"><br /><em style="bold">FAKTA</em></p><p id="p7">I 2010 vedtog Københavns Borgerrepræsentation at rette henvendelse til Movia med henblik på at få foretaget beregninger på omkostningen ved at etablere en direkte buslinje fra Sundbyvester Plads på Amager til Hvidovre Hospital. Hvis bussen skal komme, så må Region Hovedstaden selv betale, da Københavns Kommune ikke har afsat penge i budgettet.</p><p id="p1">Københavns Politi er kommet tættere på opklaringen af to grove voldtægter og et 20 år gammelt kvindedrab på Amager. De tre forbrydelser blev i forgårs koblet sammen af en identisk DNAprofil på gerningsmanden, og sidenhen er henvendelserne strømmet ind til politiet. Det fortalte politikommissær Steffen Thaaning Steffensen i går eftermiddag på en pressebriefing.</p><p id="p2">»Jeg er mere optimist i dag, end jeg var i går i forhold til den videre efterforskning. Vi har modtaget 197 henvendelser, og det er gode og interessante henvendelser,« sagde Steffen Th. Steffensen.</p><p id="p3">Han kunne afsløre, at der blandt andet er kommet henvendelser fra syv voldtægtsofre, der ikke tidligere har anmeldt forbrydelserne, men som nu har taget kontakt til politiet. Flere af voldtægterne er blevet begået på Amager, og politiet undersøger nu, om gerningsmanden kan være den samme.</p><p id="p4">Desuden har politiet fået navne på 44 mænd, som kan være interessante for sagen.</p><p id="p5">»Vi har fået 44 henvisninger til nogle navngivne personer, hvor der er borgere og politifolk, som af forskellige årsager retter henvendelser og siger, vi skal prøve at kigge nærmere. Vi prioriterer sporerne, og de vigtigste tager vi selvfølgelig først,« sagde Steffen Th. Steffensen.</p><p id="p6">Alle navnene bliver nu kørt igennem politiets systemer for at udelukke dem, der sad i fængsel på gerningstidspunkterne.</p><p id="p7">Resten vil politiet aflægge et besøg. I går havde politiet talt med mindst ti af de navngivne personer.</p><p id="p8">Det afgørende gennembrud i sagen mangler dog fortsat. Derfor vil politiet gerne have flere henvendelser fra offentligheden.</p><p id="p9">»Vi vil hellere have 50 eller 100 henvendelser for meget frem for, at der mangler én,« sagde Steffen Th. Steffensen og efterlyste samtidig den lyshårede kvinde på en cykel, der muligvis var vidne til den seneste voldtægt på Amager.</p><p id="p10">Oplysninger kan gives til Københavns Politi på tlf 114.</p><p id="p11">pewe@berlingske.dk </p><p id="p12"><br /><em style="bold">Fakta: BRIEFING.</em></p><p id="p13">Drab. I 1990 bliver en 40-årig kvinde voldtaget og dræbt i Fasanskoven på Amager. Mordet er ikke opklaret.</p><p id="p14">Voldtægt. I 2005 bliver en 24-årig kvinde groft voldtaget i sin kollegielejlighed på Amager. Voldtægten er ikke opklaret.</p><p id="p15">Voldtægt. Den 24. september i år bliver en 17-årig pige voldtaget i en kolonihaveforening på Amager. Gerningsmanden efterlader DNA-spor, som viser sig at være identisk med gerningsmanden fra mordet i 1990 og voldtægten i 2005.</p><p id="p16">Efterlysning. Politiet efterlyser en dansk mand på 35-45 år fra Amager. Henvendelserne fra offentligheden strømmer ind</p><block><p>Der bliver bygget på Amager fælled. Punktum. </p></block><p id="p1">HELE ØEN: Amager Bladet kan i dag dokumentere, at regeringens ønske med betalingsringen om at få bilister til at benytte kollektiv transport og dermed undgå spildtid i trafikken, får den stik modsatte effekt for Amager-borgere.</p><p id="p2">Amager Bladet har foretaget en gps-undersøgelse på en række fra og til-strækninger for at måle tidsforbruget ved kørsel med bil og koblet det med en undersøgelse af tidsforbruget ved kørsel med bus, metro eller tog via Rejseplanen. dk.</p><p id="p3">Undersøgelsen er lavet på forskellige hverdage i tre forskellige tidsrum, og undersøgelsen viser entydigt, at Amager-borgere kommer til at bruge mere tid på transport, når de skifter fra bil til kollektiv transport. Samtidig vil forældre få vanskeligt ved at nå daginstitutioner inden lukketid. / 10-12-14.</p><p>På Amager Fælled har de, der vil stoppe det sidste byggeri i Ørestaden, fordi det skal ligge på en særlig historisk naturgrund, tabt. Men udsigt til et muligt grønt flertal efter næste kommunalvalg er en gamechanger, lyder det.<br /></p><p id="p1">Modtag en e-mail, når Peter Burhøi har skrevet en ny artikel</p><p id="p2">Rørdrum og Rørhøg yngler flittigt ved Grønjordssøen. Du kan plukke havtorn, hyld og æbler.</p><p id="p3">Lige dér, hvor den sidste mand blev henrettet på Amager Fælled i 1845.</p><p id="p4">Amager, Halshug!</p><p id="p5">Christian den fjerde anlagde i 1600-tallet skanser og blokhuse på Amager Fælled og frem til moderne tider har fælleden fungeret som militært område.</p><p id="p6">I dag udgør fælleden det største rekreative område i København, og selv om dele af den fortsat er skydebane, kastes der ikke længere med granater.</p><p id="p7">Men der er stadig krig.</p><p id="p8">I de seneste halvandet år har et hjørne af Amager Fælled været arena for en kamp mellem et flertal i borgerrepræsentationen og udviklingsselskabet By &amp; Havn på den ene side og grønne politikere og københavnere med hang til natur på den anden.</p><p id="p9">Årsagen er en gammel naturgrund lige ved sundby metrostation, hvor By &amp; Havn vil placere den sidste etape af Ørestaden (Helhedsplanen for Ørestaden) med et nyt og bæredygtigt kvarter, Ørestad Fæller Kvarter, der strækker sig ind på Amager Fælled. Pengene fra salget af byggegrunden er for længst brugt til at finansiere byens metrobyggeri.</p><p id="p10">Byggefeltet er ikke fredet. Lov om Ørestad tilsidesatte fredningen, da man politisk i 1992 ønskede at skabe Ørestaden.</p><p id="p11">Resten af Amager Fælled er fredet, men består især af inddæmmet havbund og jord fyldt oven på en gammel losseplads. Den er måske dejlig, men har ringe naturværdi.</p><p id="p12">Men det lille frimærke langs Ørestad Boulevard er historien en anden. Frimærket har ikke været kultiveret, jorden har ikke været vendt af plov, som store dele af Danmark. Det er oprindelig strandeng, flere tusind år gammel jord, nul muld og gødning, men til gengæld hedelyng, sjælder Brændeskærm og sjældne typer af orkide.</p><p id="p13">Det samlede areal på Amager Fælled er ca. 318 ha   svarende til 3.180.000 m2.</p><p id="p14">Det samlede areal på Kalvebod Fælled er ca. 2.000 ha   svarende til 20.000.000 m2.</p><p id="p15">Projektområdet til Ørestad Fælled Kvarter, der er afgrænset i Lov om Ørestadsloven af 1992, er ca. 19 ha, svarende til 187.000 m2. Det udgør dermed cirka seks pct. af Amager Fælled.</p><p id="p16">Ørestadsarealet som fastlagt i »Lov om Ørestaden m.v.« , 1992, er på 310 ha   svarende til 3.100.000 m2.</p><p id="p17">ilde: By &amp; Havns notat om Ørestad Fælled Kvarter.Altså står slagsmålet - skarpt skåret op - mellem kultur og natur, mellem flere huse eller mere natur.</p><p id="p18">Rune Lange, lokalformand i København for Danmarks Naturfredsningsforening, er en indædt modstander af byggeriet og har sammen med facebook-gruppen Amagwr Fælleds venner stået i spidsen for demonstrationerne til fordel for fælleden de seneste år.</p><p id="p19">Sidste sommer deltog 2000-3000 københavnere i en folketing omkring fælleden, i sidste måned deltog 6000. Omkring 30.000 borgere har skrevet under på, at man ikke bør bygge på naturgrunden.</p><p id="p20">»Vi føler, det er salamimetoden. At man skærer Amager Fælled langsomt op. Fælleden er virkelig under pres. Vi synes, at den værdi, som naturen har på det areal, er højere end værdien af nye boliger,« siger Rune Lund.</p><p id="p21">Siden Et flertal bestående af alle partier med undtagelse af Enhedslisten i København i 1992 besluttede at sælge en del af fælleden fra er Ørestaden vokset frem uden de store protester. Men i forhold til Ørestad Fælled Kvarter er både de Radikale og SF vendt på en tallerken og melder sig nu på holdet hos dem, der vil forhindre byggeriet.</p><p id="p22">Men hverken SF har kunnet finde fælles fodlag i borgerrepræsentationen for alternative placeringer eller de rsadikale for en redning. Blå blok og Frank Jensen står på aften og fastholder, at penge er brugt   på metroen.</p><p id="p23">SF, Enhedslisten og Alternativet ønsker, at man igangsætter en større undersøgelse af, hvor man alternativt vil kunne bygge. Det forslag blev nedstemt i Folketinget den 2. juni, og sagen ligger derfor igen hos kommunen.</p><p id="p24">Diskussionen har vakt ærgrelse i Socialdemokratiet, hvor gruppeformand Lars Weiss har understreget, at SF sad med ved bordet i 1992 og har godkendt kommuneplanen helt frem til 2015:</p><p id="p25">»Men nu, hvor regningen for metroen skal betales, springer de fra. Den slags afføder meget lidt respekt i det politiske miljø,« sgade han til netavisen Pio.</p><p id="p26">Men nu vejrer flere mogenluft. Som Berlingske kunne fortælle i går, tegner der et muligt grønt flertal på Rådhuset efter næste lokalvalg, der også ønslker at redde fælleden. Det såkaldte »grønne flertal« bestående af de Radikale, SF, Alternativet og Enhedslisten, har især Enbhedslisten og Alternativet haft øjnene rettet i mod.</p><p id="p27">Samtidig er arbejdet med at få godkendt en lokalplan for området endnu ikke afsluttet og vil først blive det efter valget, da det afventer en vurdering af miljøpåvirkningen fra Miljø- og Teknikforvaltningen.</p><p id="p28">Enhedslisten:</p><p id="p29">Alternativet:</p><p id="p30">»Vores største change er et grønt flertal efter et kommunalvalg. Der bliver sendt en lokalplan i høring lige om lidt for ørestad fælles kvarteret, men den er blevet forsinket. Frank Jensen ville gerne have sendt den i høring siden kommunalvalget, men det har han ikke nået, fordi teknik og miljø har vurderet, at der skulle laves en vurdering af miljøpåvirkningen på området. og den er teknik og miljøforvatlningen ved at lave nu her. Det betyder, at lokalplanen først kansendes i høring efter sommerferien og processen peger længere ud end den21. november. Hvis der er grønt flertal efter 21. november, så kan de stemme nej til lokalplanen for området. Det håber vi på kommer til at ske. Det er vores strå af håb, kommunalvalget er det vigtigste for os, der mener, at Amager Fælled slak bevares,« siger Rune Lund.</p><p id="p31">Socialdemokraterne....</p><p id="p32">Det samlede areal på Amager Fælled er ca. 318 ha   svarende til 3.180.000 m2.</p><p id="p33">Det samlede areal på Kalvebod Fælled er ca. 2.000 ha   svarende til 20.000.000 m2.</p><p id="p34">Projektområdet til Ørestad Fælled Kvarter, der er afgrænset i Lov om Ørestadsloven af 1992, er ca. 19 ha, svarende til 187.000 m2. Det udgør dermed cirka seks pct. af Amager Fælled.</p><p id="p35">Ørestadsarealet som fastlagt i »Lov om Ørestaden m.v.« , 1992, er på 310 ha   svarende til 3.100.000 m2.</p><p id="p36">ilde: By &amp; Havns notat om Ørestad Fælled Kvarter.</p><p id="p1">I Fremad Amagers fanbus mod Hobro er stemningen fra morgenstunden høj. Der drikkes øl, sodavand og Somersby-cider med rabarbersmag fra de medbragte rammer, højttalerne spiller, og fansene snakker ivrigt, når de ikke synger med på Fremad Amager-hymnen »Fremad er Gud«. Når håret bliver gråt i gråt Og vi er gået bankerot - igen Og igen Er det stadig her i Sundby, som vi skal Det er klasseunderholdning Øllet har en dejlig smag Vi elsker Fremad A! Formanden for fangruppen De Blå/ Hvide Engle, Brian Nielsen, synger lavmælt med, mens han enten ser formel 1-løb på sin mobiltelefon eller forsøger at uddele sponsorers merchandise til medpassagererne. Cideren ville være perfekt med et skud vodka, konstaterer han.</p><p id="p2">På turen til Hobro er der rygepause omtrent mellem hvert tredje kvarter og en times kørsel, det er som et fast forventeligt ritual.</p><p id="p3">Ligesom en anden tradition, udebanefarerne har fået opbygget.</p><p id="p4">»Er Wayne med?« råbes det i bussen, når den kører videre fra et stop.</p><p id="p5">For et par år siden faldt Wayne nemlig i søvn på et toilet på en rasteplads. Bussen glemte ham og kørte videre hjem. Da det blev opdaget, ringede de andre til ham for at fortælle, at han skulle blive, hvor han var. Wayne nægtede og begyndte at gå langs motorvejen, indtil han fik et lift. Derfor er det både en nødvendig sikring, men også et fælles grin, at der efter hvert stop skal råbes på Wayne.</p><p id="p6"><br /><em style="bold">Fællesskabet</em></p><p id="p7">Bussen er på vej mod Himmerland for at støtte Amagers bedste fodboldhold i forsøget på at tage den tredje sejr ud af tre mulige mod 1. divisions tophold Hobro. En klub, der har gennemgået netop det, som Fremad Amager helst vil undgå: en så stor og hurtig succes, at fællesskabet og klubbens værdier bliver efterladt i stumper.</p><p id="p8">Fremad Amager har siden klubbens konkurs og tvangsnedrykning i 2009 sejret sig fra Københavnerserien til 1. divison. Klubben har flirtet med oprykningsstregen, der giver mulighed for at spille i landets bedste række, Superligaen. Den har tidligere slået Hobro af to omgange og har med Sundby Idrætspark og ligaens næsthøjeste tilskuertal i ryggen været tæt på at bringe sig i »akut oprykningsfare«, som en tilhænger udtrykker det. For Amager vil ikke rykke op.</p><p id="p9">Klubbens stadion er blevet legemliggørelsen af sammenstødet mellem en mindre, lokalt forankret arbejderklub og toppen af branchens elitestandarder. Mellem semiprofessionelle forhold og professionelle krav. På holdets hjemmebane i Sundby Idrætspark lever Amager-klubbens hundredårige historie nemlig videre. Og det kan blive udfordret, hvis klubben rykker op.</p><p id="p10">Det er en af de få fodboldarenaer, hvor der sælges guldøl. Grillpølserne er enorme, og efter hver Fremad Amager-scoring tordner Kim Larsens »Vi er dem de andre ikke må lege med« ud af højtalerne i Sundby. En sang, der indkapsler Fremad Amagers mentalitet, fortæller speakeren og dj'en.</p><p id="p11">Tilhængerne elsker deres gamle idrætspark med kun en enkelt tribune og beskedne sikkerhedsforhold.</p><p id="p12">Klubbens arbejderværdier som sammenhold og ' begge ben på jorden' spirer fra stadion, hvor afstanden mellem holdets stjerner og tilhængere er så kort, at tilskuerne fra sidelinjen kan klappe træneren på skulderen under en kamp. Men hvis ambitionerne vokser, spillerne overpræsterer, og klubben rykker op i Superligaen, kan det hele risikere at forsvinde.</p><p id="p13">For nok har stadionnet sin charme, men parat til Superligaen er det ikke. Faciliteterne er knap godkendte til at leve i 1. division, da fodboldbanen ikke har spotlys installeret, hvilket klubben har fået en dispensation fra DBU til at undlade i deres første sæson i rækken.</p><p id="p14">Og rykker de op i Superligaen, følger en lang række ekstra krav om f. eks. varme i banen og øgede sikkerhedsforhold.</p><p id="p15">Alligevel er det ikke kun de praktiske omstændigheder, der får selv klubbens direktør, Flemming Rosenkrantz, til at sige, at han ikke ønsker, at klubben rykker op. For det er slet ikke det brand, de sælger, fortæller han.</p><p id="p16">»Det er ultra simpelt. Vi er ikke klar til Superligaen.</p><p id="p17">Og jeg og ejerkredsen har ingen interesse i, at Fremad Amager bliver et yoyohold, som den ene sæson blæser op, fordi vi har klaret det godt, og den anden sæson får så mange rockertæv i Superligaen, at vi ryger direkte ned igen.« Fanformanden Brian Nielsen håber, at holdet vinder deres kampe. Man spiller jo for sejr, som han siger. Men hvis det ender med, at Fremad Amager rykker op i Superligaen, vil det i værste fald betyde, at klubben må skifte det historiske stadion fra 1922 ud med et andet i København. F. eks. i Tingbjerg.</p><p id="p18">»Vi fans kan også se problemet. Vi vil hellere spille 1. division i Sundby end Superliga et andet sted. Det vil jeg i hvert fald. Det er vores hjemmebane, så hvis der var tale om, at vi skulle til Tingbjerg eller Parken, så var det jo ikke Amager længere. Og vi er jo fra Amager, og her bliver vi også,« siger han.</p><p id="p19"><br /><em style="bold">Den nye tilgang</em></p><p id="p20">Fodboldklubben blev stiftet i begyndelsen af det 20. århundrede af folk fra en arbejderbyggeforening på Amager ved navn ' Fremad', som ifølge klubbens arkiv henvendte sig til håndværkere og arbejdsfolk.</p><p id="p21">Den arv er tilhængerne stolte af, men kort før finanskrisen ramte Danmark, blev den sat på prøve. Den tidligere FCK-topscorer og færing Todi Jónsson kom rullende ind på øen med en gruppe andre færinger og en pose penge for at opkøbe et økonomisk presset Fremad Amager.</p><p id="p22">Der skulle bygges et nyt stadion, og flere klubhold på Amager blev samlet til et større, fælles FC Amager. Men de store drømme varede kun for et kort øjeblik, og pludselig var klubben gået konkurs og tvangsnedrykket til Københavnerserien.</p><p id="p23">Da Fremad Amager få år senere havde kæmpet sig op i Danmarksserien, blev forretningsmanden Flemming Rosenkrantz' interesse vakt, og da klubben rykkede op i 2. division, slog han sammen med sin kompagnon Flemming Kjellerup til og købte 80 procent af klubbens aktier. Han er gået til klubben med forretning og vækst for øje, og med sig har han - mener han selv - en for dansk fodbold unik strategi.</p><p id="p24">»Det er meget hjerternes fest, de her topbrands (storklubber, red.). Man er meget styret af følelser, og selv om man forsøger at være forretningsorienteret, så sker der tit det, som sport kan, at det rører folk utrolig meget emotionelt, og det påvirker deres beslutninger,« siger han om resten af fodboldbranchen.</p><p id="p25">Den tankegang er langt fra hans ledelse af Fremad Amager. Fodboldklubben og hele universet omkring den er for ham et produkt, der skal kommercialiseres. Og produktet er autentisk lokalfodbold, som du ikke finder det i F. C. København eller Brøndby IF.</p><p id="p26">»Fodbolddrift som en isoleret enhed er noget, man skal have respekt for. Du kan ikke leve af transfers og folk på stadion, det kan ikke lade sig gøre,« siger Flemming Rosenkrantz.</p><p id="p27">Sportsbrands rummer meget andet end fodbold. Klubber skaber en platform for virksomheders reklamer i form af sponsorater, og i stadions loungeområder bliver sportsoplevelsen brugt som ramme for netværkspleje.</p><p id="p28">Og netværkstanken er netop ejernes forretningsvision for klubben. Hvis det potentiale udnyttes optimalt, kan det være en god forretning, mener Flemming Rosenkrantz. Virksomhederne betaler nemlig for at være med i netværket. Det mindste sponsorat koster 18.000 kroner om året, de største sponsorater begynder på 250.000 kroner, og der er omkring 120 selskaber med i netværket.</p><p id="p29">For Flemming Rosenkrantz handler det om at skabe et produkt, en fodboldklub, der har en anden identitet end de allerede etablerede.</p><p id="p30">Han vil via kommercialisering og med klubbens historik in mente stable en klub på benene, hvis økonomi kan hvile i sig selv. Det ultimative mål er, at amagerkanerne i sidste ende kommer til at eje Fremad Amager via folkeaktier.</p><p id="p31"><br /><em style="bold">Stemmen på stadion</em></p><p id="p32">I bussen på vej mod Hobro er det Jan Kruse, der styrer musikken. Han har været i og omkring klubben hele sit liv, og når holdet ikke spiller på udebane, er det ham, der er stemmen på stadion. Han er nemlig efter eget udsagn den længst sidende stadionspeaker i Fremad Amager - en post, som han har passet med stolthed siden 2009.</p><p id="p33">»Jeg er stolt af, at jeg arbejder for klubben og gør noget for dem. Det ved jeg, at alle, der arbejder på stadion, er. De har jo deres tilhørsforhold til Fremad på en eller anden måde, og de er alle stolte af, at de gør noget for klubben.</p><p id="p34">Jeg synes, det er en vigtig opgave, jeg udfører for klubben også.« Han styrer ølsalget på bussen, og tilhængerne kommer da også til ham, hvis de er utilfredse med, at de unge fans larmer i bussen.</p><p id="p35">Han har en Fremad Amager-træningstrøje på, og han sætter en ære i at bære klubbens værdier og kultur, som selv har rundet ham.</p><p id="p36">»Jeg er vokset op i Urbanplanen (boligområde på Amager, red.) og er altid kommet i Sundby Idrætspark. Det var de gode, gamle 70' ere med Søren Lerby og de der drenge. Så jeg har altid haft en tilknytning til Sundby Idrætspark. Jeg gik i skole lige overfor, så vi rendte rundt og spillede fodbold der,« siger han.</p><p id="p37">Den nådesløse, kommercielle tilgang til den traditionelt arbejderbaserede og amatørdrevne Amagerklub vakte også opsigt på Sundby Idrætsparks tribuner, da de nye ejere kom busende i 2013. Flere fans var i begyndelsen skeptiske.</p><p id="p38">»Først gik det stærkt, fordi de havde en masse ideer, som de også gerne ville have på banen. Men efterhånden har man fundet ind i en måde at gøre tingene på, så man kan følges ad. At fansene også har forståelse for, at ledelsen gør det i et bestemt tempo, og at de har forståelse for, at vi er fra Amager, og at vi gerne vil have, at tingene er, som de plejer at være,« siger han.</p><p id="p39">Den nye ledelse tog en ny forretningsmodel med sig, men det er nu ikke det, fansene tænker mest over. Det er i stedet de mere lavpraktiske forandringer, som de fra tribunen kan se, føle og smage på.</p><p id="p40">»Det kan jo være nye tiltag på stadion, som at lave en flæskestegsburger, som man kalder for ' en sviner'. Man har lavet forskellige tiltag gennem tiden, og det har jo været sådan noget med ølpiger - piger, der serverer øl på tribunen i blå dragter. Klubben var nok mere parat til det, end fansene var, men fansene har vænnet sig til, at der sker nogle nye ting på stadion. Så man skal som fan også være omstillingsparat, ligesom man skal være ude i det virkelige liv,« siger Jan Kruse.</p><p id="p41">»Tingene kan ikke bare være, som de var i 1910.«.</p><p id="p42"><br /><em style="bold">Benneweis kan godt gå hjem</em></p><p id="p43">Gyllestanken hænger i luften, da Fremad Amagers fans i højt solskin træder ud af bussen i Himmerland. De 35 fans finder sig selv foran Hobros fodboldstadion, der ligger i kanten af et lille skovområde.</p><p id="p44">»Det er, som når man vågner på lokummet på et bodega,« udbryder en fan om den uvante lugt.</p><p id="p45">Amager er kommet på landet.</p><p id="p46">»Altid på hjemmebane,« annoncerer et medbragt banner, mens trommen lyder, og støttesangene begynder. Under spillernes opvarmning klapper de ud til deres fans, og ligeså gør direktøren Flemming Rosenkrantz.</p><p id="p47">»Tak, fordi I gør det!« siger han.</p><p id="p48">Hobros fodboldhold har som Fremad Amager taget en eksplosiv tur op gennem divisionerne.</p><p id="p49">Holdet fra Himmerland blev hele Fodbolddanmarks darling, da det tog fusen på Superligaen, besejrede FCK og Brøndby og overlevede den første sæson med overraskende godt spil og gode resultater. Det varede dog ikke ved, fansene oplevede, at klubbens ikoniske fællesskab smuldrede, og året efter stod det allerede klart halvvejs i sæsonen, at Hobros mange nederlag ville tvinge dem tilbage i den næstbedste række. Efter første sæsons succes skiftede træneren klub i et uskønt forløb, spillerprofilerne røg til udlandet, og de tilbageværende stod bombet tilbage til før begyndelsen af eventyret.</p><p id="p50">Fremad Amager er som Hobro en mindre klub, og på trods af muligheden for at udfordre storklubber som F. C. København og Brøndby, øgede indtægter fra tv-rettigheder, sponsorater og besøgende fans, så ønsker Fremad Amager ikke at bevæge sig ud på samme usikre grund, som Hobro gjorde det.</p><p id="p51">På Hobros stadion, DS Arena, kan man altid finde Allan Andersen. Han var sikkerhedschef for klubben i sommeren 2014, da den rykkede op i den bedste række for første gang nogensinde.</p><p id="p52">I dag er han formand for fanklubben Hobro Ik Support, men han husker tydeligt, hvor hårdt og udfordrende det var at omstille klubben fra at kæmpe mod FC Vendsyssel til at huse 1.500 støjende Brøndby-fans. Og han kan sagtens forstå Fremad Amagers bekymringer.</p><p id="p53">»Ud over at der skal adskillige millioner til en ombygning af Sundby Idrætspark, så skal der også geares op over alt. Superligaen er det største cirkus i Danmark, Benneweis kan godt gå hjem og vugge,« siger han.</p><p id="p54">Allan Andersen kunne med sine medfans opleve, at de værdier, som var blevet tilskrevet en hovedrolle i Hobros succes, begyndte at smuldre.</p><p id="p55">»Hvis vi skal tage fankasketten på, så oplevede vi da også, at den der den holistiske tankegang og ' ingen over klubben' så småt begyndte at smuldre,« siger han.</p><p id="p56">For eksempel forlod kulttræneren Jonas Dahl klubben. Derudover skiftede flere af topspillerne til større klubber, og de blev erstattet af udenlandske spillere, som ikke var blevet opdraget med den nærhed, fælleskab og sammenhold, som definerede Hobros fodboldhold.</p><p id="p57">»Og vi står så tilbage i kaos. Resultatmæssigt var vi banket ned. Så der oplevede vi jo bagsiden af medaljen. Vi har altid sagt ' i medgang og modgang', og der må man da sige, at der skulle da være modgang på den hårde måde.« Alligevel var det hele turen værd, mener Allan Andersen.</p><p id="p58">»De to år i Superligaen vil jeg ikke bytte med noget, for ud over at Mariagerfjord Kommune har fået noget brand og reklame, som ikke kan betales for penge, har klubben også fået mange ting og lært mange ting. Vi er ikke her i dag, hvis ikke vi nåede Superligaen i sommeren ' 14. Så kunne vi lige så godt være en middelmådig 2. divisionsklub. Jo, for helvede det var det værd,« siger han.</p><p id="p59">Hobro accepterede i vinteren 2016, at de var på nedrykningskurs og begyndte i stedet at planlægge langsigtet for at sikre sig det bedst mulige udgangspunkt, når de i år forsøger at kæmpe sig tilbage til Superligaen. Og det ser ud til at lykkes. Med 11 kampe tilbage tager Hobro ubestridt føringen i 1. division.</p><p id="p60"><br /><em style="bold">Træneren afviser ikke</em></p><p id="p61">Røvsparks-legenden fra EM ' 92, John ' Faxe' Jensen, overraskede mange, da han blev træner i Fremad Amager, der dengang i 2014 spillede i 2. division.</p><p id="p62">Faconen hos træneren, der har ført Herfølge til mesterskab, gentaget bedriften som assistenttræner for Brøndby og prøvet kræfter i Englands Premier League som assistenttræner i Blackburn Rovers, er gået rent ind hos fansene.</p><p id="p63">Fremad Amager er klubben, hvor F. C. Midtjyllands spilleres omklædningsrum blev bestjålet under en pokalkamp på Sundby Idrætspark, men det er også klubben, hvor træneren tager en kold pilsner med fansene.</p><p id="p64">Klubben og Sundby Idrætsparks gammeldags udtryk tiltalte ham, men rendyrket nostalgi var ikke den eneste faktor. Ejernes visioner var spændende, og selv om kurven med penge, som han fik at råde over, var mindre end så mange andre steder, så tændte det en lyst til udfordring i ham at forsøge at skabe mest muligt med færre midler.</p><p id="p65">»Det afgør, hvor dygtig man er som træner,« siger han.</p><p id="p66">»Men jeg synes egentlig, at da jeg gik ned af trapperne til Rottehullet, som vi jo kalder det dernede, at der var det ligesom at komme tilbage til det gamle. Og det synes jeg er fedt, og det er også sundt for spillerne,« siger han.</p><p id="p67">Rottehullet er klubbens omklædningsrum, der ligger i kælderen under klubhuset og er som taget ud af 1980' ernes Brøndby, hvor ' Faxe' slog igennem som fodboldspiller.</p><p id="p68">John ' Faxe' Jensen har lidt svært ved at tale om, at klubben ikke vil rykke op. Klubbens målsætning er at ende bedre end nummer 10 og dermed overleve deres første sæson i 1. division, og derfor er oprykningen egentlig slet ikke på tale.</p><p id="p69">»Vores intentioner i forhold til projektet er, at vi lægger de rigtige sten - og ikke lægger én kæmpe kampesten. Det er der ingen tvivl om. Så er det klart, at vi sætter en målsætning.</p><p id="p70">Vi er lige rykket op i 1. division, og hvordan det så kommer til at gå, må vi se,« siger han.</p><p id="p71">Han vil dog ikke udelukke, at hvis holdet med tre-fire kampe tilbage stadig er med i opløbet om oprykning, så spiller de for at klare sig bedst muligt. Så er der bare lige problemet med, at DBU's regler ikke tillader et stadion som Sundby Idrætspark i Superligaen.</p><p id="p72">»Hvis man kommer dertil, skal man tage den problemstilling op, og vi kan jo ikke gøre for, at der er nogle regler i DBU og Spillerforeningen, og hvis de fastholder de regler, så er der selvfølgelig et problem,« siger John Faxe Jensen.</p><p id="p73"><br /><em style="bold">Red Rhubarb</em></p><p id="p74">På trods af de mange øl, råb og trommeslag fra Fremad Amagers fans i Hobro bevæger kampen sig den forkerte vej. I anden halvleg falder Amagers drenge sammen, Hobro scorer fire gange, Amager scorer nul, og dermed er afklapsningen fuldendt. Det gør selvfølgelig busturen hjem en smule længere for de medrejste fans, men det er ikke noget, de tager for tungt. Tilbage i bussen knappes endnu en cider op.</p><p id="p75">Men burde tilhængerne egentlig juble, for nederlaget minimerer jo chancerne for den frygtede oprykning? »Nej, det er ikke godt, at vi taber. Det er aldrig godt, vi taber, men det er sådan en af de kampe, som vi godt kan tillade os tabe. Det er topholdet, vi møder, og et af de bedste hold i divisionen,« siger fanformanden Brian Nielsen med en Somersby Red Rhubarb i hånden.</p><p id="p76">- Men hvis I alligevel ikke vil rykke op, så  »Vi vil gerne rykke op!« - Nå, det vil I alligevel gerne? Brian Nielsen trækker på det.</p><p id="p77">»Jaaa, altså  Vi skal bare vinde fodboldkampe, det er derfor, vi spiller. Gør det så, at vi rykker op, ja, så rykker vi op. Men... Der bliver lidt arbejde med.«.</p><p id="p78">rasv@information.dk </p><p id="p79">Det er ultra simpelt.</p><p id="p80">Vi er ikke klar til Superligaen. Og jeg og ejerkredsen har ingen interesse i, at Fremad Amager bliver et yoyo-hold Flemming Rosenkrantz Direktør, Fremad Amager Jeg er stolt af, at jeg arbejder for klubben og gør noget for dem.</p><p id="p81">Det ved jeg, at alle, der arbejder på stadion, er Jan Kruse Stadionspeaker, Fremad Amager.</p><p id="p82"><br /><em style="bold">Fakta: »Jeg er født til at være Fremad Amager-fan«</em></p><p id="p83">Jan Kruse Blå/ hvid engel, stadionspeaker, arrangør af udebaneture, gift med Gurli Kruse og papfar til Steen Sørensen »Det er rigtig rart at have sin familie her på stadion også. Jeg ser ikke så meget til dem, fordi vi laver hver vores ting, men det er jo også dét, vi har omkring det her. Vi har noget at snakke om, når vi kommer hjem søndag eftermiddag. Så sidder vi der og kan snakke om, ' hvor meget kaffe fik du lavet', og ' hvor mange mennesker fik du lukket ind'.</p><p id="p84">Jeg kan godt lide, at jeg gør noget for klubben.</p><p id="p85">Jeg er blevet ved med at komme, fordi jeg har kendt så mange mennesker herovre.</p><p id="p86">Mange af dem, som kommer på Amager og er fra Amager, er folk jeg kender, så vi bliver ved med at komme.</p><p id="p87">Jeg ser hellere, at vi konsoliderer os i 1.</p><p id="p88">division, frem for at vi ligger i bunden af Superligaen.</p><p id="p89">« Gurli Kruse Blå/ hvid engel, kaffebrygger på stadion.</p><p id="p90">Laver mad på udebaneture. Gift med Jan Kruse. Mor til Steen Sørensen »Min mand har været her hele sit liv, og så også min søn, og efterhånden som tiden gik, syntes jeg, at det var lidt kedeligt at sidde derhjemme.</p><p id="p91">I begyndelsen var det ikke så tit. For det var jo rart, når vejret var koldt, at der så var varm mad, når de kom hjem.</p><p id="p92">Men med årene syntes jeg, at der skete ret mange hyggelige ting herovre. Blandt andet begyndte de at lave Engle-ekspressen, hvor vi kørte ud til udekampe. Og der var fest i bussen, og jeg lærte en masse søde mennesker at kende, og så blev jeg grebet af det. Det troede jeg ellers ikke, at jeg ville, men det blev jeg.</p><p id="p93">Det er fint, at vi bare er i 1. division. Når man kommer op i Superligaen, så bliver der stillet andre krav. Både til publikum og måske til dem på stadion, hjælperne. Det er mere professionelt.</p><p id="p94">Nu er det mere på hyggestadiet.« Steen Sørensen Blå/ hvid engel, søn af Gurli Kruse og papsøn til Jan Kruse. Sluser frivilligt tilskuerne ind på Sundby Idrætspark »Jeg blev fan, da min mor fik en kæreste, som har set fodbold her i Sundby Idrætspark, siden han var ganske lille. Så endte det med, at jeg kom herover en søndag, syntes det var lidt hyggeligt, kom igen næste søndag, og så blev det ved.</p><p id="p95">Det er 27 år siden. Dengang spillede man klokken 10.30, og så var man jo tidligt hjemme, og der stod mor så klar med varm mad derhjemme. Så det var jo fantastisk. Mor har været med de seneste fem år.</p><p id="p96">Jeg tænker ikke, hvad Fremad Amager kan gøre for mig. Jeg tænker, hvad kan jeg gøre for Fremad Amager.</p><p id="p97">Det er helt klart bedst, hvis vi ligger og hygger os i 1. division. Jeg tænker ikke, at vi skal derop og slås med de store drenge lige nu.« Brian Nielsen Formand for fangruppen De Blå/ Hvide Engle.</p><p id="p98">Arrangerer udebaneture og sluser tilskuere ind på Sundby Idrætspark »Jeg er født til at være Fremad Amager-fan.</p><p id="p99">Min familie har altid været Fremad Amagerfans, og min storebror spillede på førsteholdet i Fremad Amager.</p><p id="p100">Det første, jeg kan huske om Fremad Amager, er fra 1970, hvor jeg var tre-fire år gammel og var med ovre og se kampene. Jeg kan ikke huske så meget, men jeg kan huske stemningen og alle menneskerne.</p><p id="p101">Jeg nyder, at jeg har været med til at opbygge et hold, fra da vi gik konkurs i 2009.</p><p id="p102">Det har så også været en lang proces.</p><p id="p103">Vi spiller for at vinde, og rykker vi op, ja, så rykker vi op. Vi går ikke ud og taber for ikke at rykke op.«.</p><p id="p1">Til september åbner Amager Æblemosteri på Kofoeds Skole.</p><p id="p2">Her skal udsatte unge og voksne arbejde med at plukke, moste og sælge æ blemost, som produceres efter bæredygtige principper.</p><p id="p3">Mosteriet, som kalder sig Danmarks første sociale æblemosteri, er blevet til i et samarbejde mellem Kofoeds Skole og projektet Frugtplukkerne. Men det involverer også grundejere på Amager, som har et æbletræ.</p><p id="p4">Amager Æblemosteri vil nemlig indsamle overskudsæbler, som skal forvandles til lækker most i stedet for at gå til spilde i de lokale villahaver.</p><p id="p5">" Mosteriet bygger på et princip om bæredygtighed, og omdanner derfor overskudsæbler til den skønneste most. Hvert år går tusindvis af kilo æbler til spilde i de danske haver, også på dårlige æble år, som i år. Mosteriet tager ud og plukker i haverne med små plukkehold, som hjemmefra har øvet sig i god kommunikation med haveejerne såvel som god opførsel ude i haverne. Det er vigtigt, at haveejerne oplever tillid og tryghed i forbindelse med at deres æbler bliver plukket, og flere haver har da også de sidste par år haftbesøg af Frugtplukkerne, som har afprøvet haveejernes interesse for at deltage i projektet," skriver Amager Æblemosteri i en pressemeddelelse Ud over at være arbejdsplads for udsatte unge og voksne, vil Amager Ælblemosteri også undervise folkeskoleelever, som vil få praktisk undervisning i plukke-og mosteprocessen, og mosteriet vil holde Åbne Mostedage, hvor københavnere kan komme og få presset deres æbler.</p><p id="p6">Hvis du har overskudsæbler og gerne vil være æbledonor, så tilmeld dig på www. frugtplukkerne.dk eller ring til Lya Moestrup på 20140116.</p><p id="p1">Den nye affaldsforbrænding Amager Bakke står til at opbygge et milliardunderskud, som der kun er københavnerne til at dække.</p><p id="p2">Ifølge opdaterede prognoser fra værkets ejer, det fælleskommunale Amager Ressource Center, er der slet ikke affald nok i hovedstaden til at fylde de nye ovne. På tre år har selskabet nedjusteret skønnet over affaldsmængden fra godt 550.000 ton til 350.000 ton årligt fra 2024.</p><p id="p3">Ovenikøbet er elprisen faldet, siden værket blev vedtaget for tre år siden.</p><p id="p4">Alt i alt er nutidsværdien for anlægget - hvor man indregner fremtidige udgifter og indtægter - faldet fra plus 1,2 mia. kr. til en negativ værdi på 1,8 mia. kr.</p><p id="p5">Dermed er det gået, nøjagtig som en række kritikere spåede, inden værket blev vedtaget. Bl. a. advarede konsulentfirmaet Ea Energianalyse Københavns Kommune om, at prog noserne for affaldsmængderne var stærkt overvurderede. Dengang beregnede Ingeniøren sammen med branchekendere, at værket blev over 1 mia. kr. for dyrt.</p><p id="p6">Lektor Søren Løkke fra Aalborg Universitets Institut for Planlægning sammenligner med andre store infrastrukturprojekter, som løber af sporet. Amager Bakke adskiller sig imidlertid ved, at skepsissen var så udbredt og kendt, inden projektet blev vedtaget, og det gør sagen ekstra absurd, mener Søren Løkke: »Man kan få den tanke, at der er tale om en form for spin. Det gælder f. eks., hvis du lægger forudsætninger ind i beregningerne, som ikke har meget med virkeligheden at gøre, eller som kun beskæftiger sig med halvdelen af virkeligheden.« Naturfredningsforeningen var den mest aktive høringspart, som argumenterede imod så stor en affaldsforbrænding på Amager. Konsulent Signe Beuse Fauerbye finder det ' virkelig dumt' at bygge nyt, når der i forvejen er overkapacitet på affaldsforbrændingerne.</p><p id="p7">»Man bruger 4 mia. kr. af borgernes penge på et anlæg, der ikke er brug for,« konstaterer hun.</p><p id="p8">Et notat fra Amager Ressource Center viser, at økonomien i værket kan reddes med import af affald fra udlandet. Det gør en række andre affaldsforbrændinger, men den politiske aftale om værket blokerer for det, fordi afbrændingen kan ødelægge kommunens klimaregnskab og grønne image. Ledelsen forsøger også at redde økonomien ved at invitere andre sjællandske affaldsselskaber til fusion, men de fleste iagttagere forventer, at det ender med, at der sejles mindst 100.000 ton affald til Amager om året. Et andet notat viser, at affaldet kan skaffes fra Storbritannien.</p><p id="p9">»Alle i affaldsbranchen har vidst, at Amager Bakke ville komme til at mangle affald, og at de derfor ville blive nødt til at importere for at få det til at løbe rundt,« siger Signe Beuse Fauerbye.</p><p id="p10">Værkets nuværende bestyrelsesformand, Lars Weiss (S), vil gerne åbne for import af affald, hvis det giver et positivt miljøregnskab.</p><p id="p11">Søren Løkkes undersøgelser viser imidlertid, at det forurener langt mere at afbrænde plast i husholdningsaffald end at genanvende det, og i det affald, som værket i en testperiode vil importere fra Storbritannien, er plastandelen højere end i københavnernes eget affald.</p><p id="p12">Lars Weiss fastholder, at beslutningen om byggeriet var ' fornuftig' ud fra de daværende prognoser.</p><p id="p13">Det siger du på trods af advarslerne om, at de prognoser var helt skæve? »Det var ikke en beslutning, der ikke blev grundigt debatteret på Københavns Rådhus. Vi sad til mange og lange møder og stillede rigtig mange kritiske spørgsmål.« Men det har jo vist sig, at svarene ikke var til at stole på. Hvad får det dig til at tænke? »At nu ligger der en stor opgave, der skal løses økonomisk og miljømæssigt ansvarligt,« siger Lars Weiss. LÆS SIDE 6.</p><p id="p1">SUNDBY: Mandag morgen er grå blæsende, men glade børnstimler alligevel sammen i Amager Fælled Skoles gård. Undervisningsminister Tina Nedergaard og skoleleder Yasar Cakmak giver sig tid til at hilse på eleverne, og en lille pige tager sin skoleleder i hånden og følges med gæsterne over skolegården.</p><p id="p2">Det får undervisningsministeren til at smile og udbryde: » Det tror jeg ikke, jeg har set før. At eleverne er så fortrolige med deres skoleleder, at de vil holde i hånden. « Undervisningsministeren besøger Amager Fælled Skole for at se, hvordan det er lykkedes at vende en negativ udvikling og elevflugt til en skole, der tiltrækker ressourcestærke familier, har tilfredse elever og gode faglige resultater.</p><p id="p3">Blandt de bedste I dag har skolen resultater, der ligger blandt de 25 procent bedste i Københavns Kommune, og skoleleder Yasar Cakmak er ikke i tvivl om, at undervisningsministeren gerne ville have et par gode ideer med hjem fra besøget: » Ministeren var lydhør over for vores måde at drive skole på. Hun spurgte både elever og lærere, hvorfor det er godt at være på Amager Fælled Skole.</p><p id="p4">Jeg kunne så fortælle hende, at vi kun kan drive god skole, hvis lærerne er engagerede, fleksible og trives på deres arbejdsplads. Og der sker fantastisk meget på vores skole -vi er netop færdige med en stor renovering af de gamle bygninger, vi har fået elektroniske tavler i alle lokaler, og vores nye Madskole er en succes.</p><p id="p5">Flere end 200 elever spiser hver dag en sund frokost i Madskolen, og ministeren var meget interesseret i, at vi kan mærke, at den sunde mad er med til at give glade og motiverede elever. « .</p><p id="p6"><br /><em style="bold">Viden på vægten</em></p><p id="p7">Elevrådsformand Issa og Amalie fra 7. u viser rundt i Amager Fælled Skoles splinternye hjemkundskabslokale, hvor de hvide vægge skinner om kap med stålet i de seks store kogeøer.</p><p id="p8">Undervisningsministeren vil gerne vide, om de er tilfredse med deres skolegang og det faglige niveau.</p><p id="p9">» Der er en god stemning på vores skole, og vi kan godt lide, at lærerne lytter til os og tager det seriøst, hvis der er et problem.</p><p id="p10">Men vi synes, at vi har rigtig mange fag, og at det ikke er nok med én time om ugen i fag som biologi, geografi, samfundsfag og kristendom, « forklarer eleverne.</p><p id="p11">Tina Nedergaard nikker til deres kritik og fortæller eleverne, at hun synes, at det er en god idé at slå de små fag sammen i nogle større blokke.</p><p id="p12">Eksamensfagene fysik, biologi og geografi kunne for eksempel samles til ét stort Naturfag.</p><p id="p13">Geografilærer Camilla Muusmann, som viste undervisningsministeren rundt sammen med eleverne, hilser tanken om et nyt naturfag velkommen: » Det er fint, at Tina Nedergaard er åben for at se på sin egen regerings fejltrin. Det er simpelthen urimeligt, at eleverne skal til afgangsprøve i fag, hvor der er så få timer til undervisningen. Jeg nævnte også for ministeren, at multiple choice-eksamener i biologi og geografi, hvor eleverne nærmest krydser en tipskupon af, slet ikke viser det faglige standpunkt. « Vokset op på en gård Omgivet af gryder og spækkebrædder i Amager Fælled Skoles hjemkundskabslokale holder undervisningsministeren fast i, at test i alle fag er kommet for at blive. Hun giver et eksempel fra sin barndom for at forklare eleverne, at test giver et fagligt fokus: » Jeg er jo vokset op på en gård, og det er sådan, at da man i 50erne begyndte at veje grisene, blev de faktisk tungere af at blive vejet. Landmændene fik fokus på at fodre ordentligt, og så blev dyrene større og tungere. Når vi ' vejer' eleverne med test og prøver, kommer der automatisk fokus på den faglige viden, og det bliver de altså dygtigere af, « fastslår Tina Nedergaard og takker ledere, lærere og elever for et interessant besøg på Amager Fælled Skole.</p><p id="p14">En fjer i hatten Yasar Cakmak er glad for at vise Amager Fælled Skole frem for undervisningsministeren: » Det er da en fjer i hatten, at ministeren vælger at besøge vores skole. Men det vigtigste er, at hun -mest på godt, men også på ondt -oplever, at vi trods besparelser og kritik af folkeskolen arbejder hårdt på at skabe god trivsel og høj faglighed hos vores elever, « siger han.</p><p id="p1">"Find nye mennesker at hænge ud med eller nogle fra de gamle dage..."</p><p id="p2">En af de største Amager-grupper på Facebook er "For alle os som er opvokset på Amager", som er blevet mødested for amagerkanere, der ønsker at finde gamle venner eller udveksle barndomsminder. </p><p id="p3">Flere af medlemmerne husker specielt halvfjerdserne og firserne som tiden, hvor den stod på Hollywood, håndbold i MK 31 eller fodbold i Fremad Amager. Hvor der var dømt gårdkrig i Hørgården, og hvor mælkekartonerne røg over hegnet til naboskolen.</p><p id="p4">Mange af gruppens medlemmer har lagt billeder ind fra deres skoletid eller den gade, hvor de boede i ungdomsårene, og der er festlige gensyn med nogle af de begivenheder, som fandt sted på Amager 20-25 år tilbage.</p><p id="p5">Vi har samlet et udpluk af skriverierne mellem medlemmerne:</p><p id="p6">HELLE ØSTERGARAD NIELSEN: "Hvor er I henne? Alle jer fra Lombardigade som jeg altid var i gårdkrig med? Jeg boede sammen med mine forældre og min lillebror, Jan, i nummer tre fra 1966 til 1978. Jeg gik på Sundbyøster Skole fra 1966 til 1975 og derfra videre til Christianshavns Gymnasium. Er i derude et sted? Det kunne være vildt hyggeligt med en sludder!"</p><p id="p7">SOLVEIG HANSEN: "Jeg er årgang 1946, er opvokset på Kastrupvej og gik på Skolen ved Sundet. Jeg leder efter Jytte Larsen, Jette Olsen, Annette Pedersen, Bodil Pedersen, Ulla Weinrich, Erik Braaten, Palle Jensen, Flemming Larsen og mange flere. Min farfar havde frisørforretning lige ved siden af bager Kilbinger."</p><p id="p8">JEANET Ø. PIHL: "Jeg er fra 1967 og opvokset i Jacobs Holms Gade ved Amager Centret. Jeg gik også i PUK, som senere kom til at hedde Stjernen, og der gik jeg i mine teenageår. Også Hollywood og King George kom jeg meget. Det var en fed tid, og jeg savner det meget. Nu bor jeg i København V., men er tit på Amager."</p><p id="p9">ANDERS SØRENSEN: "Jeg er opvokset på Islands Brygge 1B, gik på Skolen på Islands Brygge fra 1976-1980, havde Bodil og Lau som lærere og var meget sammen med Per og Jimmie fra skolen. Fra gården var det Troels, Jan og lille Jan. Fra 1980-1984 gik jeg på Amagerbro Skole. Det var en fed tid. Hvad vi ikke fik lavet af ulykker og andre ting. Mine forældre havde et hus i haveforeningen Uganda 34, hvor jeg opholdte mig om sommeren. Min far havde pølsevognen på Islands Brygge ved apoteket. Tjek min gruppe: 1x-1u på Islands Brygge Skole. Håber at høre fra nogen jeg kender."</p><p id="p10">BENTE OVERGAARD CHRISTIANSEN: "Jeg søger gamle legekammerater som boede på Børkop Allé og Hadsten Allé fra 1958-1971. Jeg boede selv på Børkop Allé 55. Mit efternavn var dengang Simonsen. Jeg vil meget gerne i kontakt med Gyda Kronholm, så hvis nogen kender hende, så prik lige til hende. Hun boede på hjørnet af Hadsten Allé."</p><p id="p11">JEANETTE PETERSEN: "Jeg boede i Sundby, Østrigsgade, og gik på Østrigsgade Skole fra 1973-19798 i 1.v til 6.v. Klasselærer var fru Stemmerik. Flyttede dernæst til Tårnby og gik på Pilegårdsskolen fra 1979-1983. Mine klasselærere var Hans Presskorn Thygesen (1979-1981) og Mona Meirup ( 1981-1983). Jeg hed dengang Jeanette Johansen. Jeg bor i dag i Tårnby og for det ikke skal være løgn, går min datter på... Pilegårdsskolen."</p><p id="p12">Website: facebook.dk Gruppe: For alle os som er opvokset på Amager.</p><p id="p1">For sidste gang i FCK-trøjen optræder FCKs håndboldherrer i pokalturneringen. Slaget står i turneringens sjette runde mod Amagers højest rangerende håndboldhold i morgen onsdag i Sundbyøsterhallen klokken 19.00. Efter næste sæson overgår licensen fra FCK håndbold til FIF eller AG håndbold.</p><p id="p2">Det er svært at sige, hvem Amager SK kan forvente at møde. Og det er lige så usikkert, hvordan vil motivationen i FCK er i en pokalkamp, hvor resultatet kan spille en anden fremtidig klub videre i pokalturneringen. Men selv om fremtiden for mange af spillerne i FCK endnu er uafklaret, har FCK i de seneste turneringsopgør stadig leveret varen. Således har FCK efter nyheden om håndboldafdelingens nedlæggelse kun tabt en kamp ud af de seneste syv og ligger nummer to i ligaen. Mange håndboldkyndige vil sikkert kende profilerne i Kasper Hvidt, Steiner Ege, Erlund Mamelund, Pelle Linders, Einar Sand Koren, Arnor Atlasson, Martin Boquist, Tommy Atterhäll og Vukasin Rajkovic.</p><p id="p3">Disse spillere vil i et omfang altid levere varen og hvis de mere rutinerede kræfter ikke leverer spillemæssigt tilfredsstillende, har FCK stadig en god bredde, som træner Magnus Anderson sikkert vil gøre brug af.</p><p id="p4">Amager SK har mødt spillere fra FCK-holdet, som har spillet på moderklubben FIFs reservehold. Her har de været store profiler i 2. division, mens de kun var reserver på ligaholdet. Der er derfor ingen tvivl om, at de vil kunne køre stort set alle 2. divisionshold ud af banen og må betragtes som gigant-favoritter mod amagerkanerne.</p><p id="p5">Amager SK spiller to rækker under FCK Håndbold. Siden jul har Amager SK spillet 10 kampe hvoraf otte er vundet, en er endt uafgjort og en er tabt. Amager jagter efter weekenden kamp mod Sydhavsøerne, som blev vundet med 30-26, et resultat i toppen af rækken, og vil derfor gå ind til kampen med en god portion spillelyst. Den skal i første omgang holde motivationen oppe mod FCK, meget gerne gennem hele kampen, fortæller træner Jørgen Lykke:</p><p id="p6">"Amager SK kan håbe på, at kunne følge en smule med i starten af kampen. Amager SK vil gøre alt for at vise hjemmepublikummet, at Amager SK ikke lægger sig ned uden kamp. Vi siger velkommen og håber på mange tilskuere, så der kan komme provinsagtige tilstande i Sundbyøsterhallen. Et hjemmebanepres fra øens hjemmepublikum mod FCK vil helt sikkert give Amager drengene et løft."</p><p id="p7">Dørene åbnes klokken 18.00 og der er en beskeden entre på 30 kroner.</p><p id="p8"><br /><em style="bold">japeb-l.dk</em></p><p id="p1">Det omstridte byggeri af 2.500 boliger på Amager Fælled, der blev vedtaget i 1992 som led i finansieringen af metroen, skal flyttes. Sådan lyder den seneste melding fra København Kommunes overborgmester Frank Jensen (S), der vil have undersøgt, om byggeriet kan flyttes fra strandengen, som er det mest artsrige hjørne af Fælleden, og nogle få hundrede meter vestover til det fredede område, hvor der ellers skal etableres en campingplads.</p><p id="p2">Frank Jensen forventer, at resultatet af undersøgelsen vil ligge klar i begyndelsen af det nye år. Information har en spurgt en række centrale aktører i sagen, hvad deres holdning er til Frank Jensens politiske kovending og den mulige flytning af byggeriet på Amager Fælled:.</p><p id="p3"><br /><em style="bold">Kisteglad på naturens og københavnernes vegne</em></p><p id="p4">Jakob Næsager, gruppeformand hos De Konservative i Københavns Borgerrepræsentation »Jeg foreslog til et borgerrepræsentationsmøde tilbage i maj, at man måske kunne flytte byggefeltet fra den 5.000 år gamle strandeng og over til campingpladsområdet, der er opfyldt losseplads. Det ville være rimeligt omkostningsneutralt.</p><p id="p5">Men dengang stod De Konservative alene med synspunktet.</p><p id="p6">Så det er en ekstrem paradoksal situation, at det er den løsning, som er i spil nu. Men jeg er da kisteglad på naturens, økonomiens og københavnernes vegne, hvis flytningen af byggegrunden bliver til noget. Det er den rigtige vej at gå. Men det er vigtigt, at man ikke bare ophæver fredningen på campingpladsområdet, men flytter den til strandengen. 94 procent af Fælleden skal fortsat forblive fredet.«.</p><p id="p7"><br /><em style="bold">Kræver klarhed inden kommunalvalget</em></p><p id="p8">Tommy Petersen, gruppeformand hos De Radikale i Københavns Borgerrepræsentation »Det er enormt positivt, at Frank Jensen vil indgå i dialog. Men undersøgelsen af campingområdet skal lægge klar inden kommunalvalget, så borgerne kan få klarhed om, hvorvidt de forskellige partier vil gå tilbage til at bygge på strandengen, hvis campingpladsen ikke er en mulig byggegrund. Jeg så hellere, at undersøgelsen blev bredere, så grundlaget for en ny løsning blev større. Byggeriet ved campingpladsen er bedre end på strandengen, men bestemt ikke det bedste alternativ. Derfor ønsker jeg en bydækkende undersøgelse af muligheden for at bygge højere og tættere ved Nordhavn. Hvis det ikke indbringer nok til at dække By og Havns underskud, er vi villige til at finde resten i de kommunale budgetter.«.</p><p id="p9"><br /><em style="bold">Grundig og bred undersøgelse af alternativer</em></p><p id="p10">Klaus Mygind, medlem af SF i Københavns Borgerrepræsentation »Det er positivt, at der nu er flertal for, at der ikke skal bygges på strandengen.</p><p id="p11">Men jeg så helst, at byggeriet flyttes helt ud af Fælleden. Også hvis det indebærer, at der skal findes penge i de kommunale budgetter. Derfor er det for SF helt afgørende, at vi får en grundig, bredere undersøgelse af alternativer til det planlagte byggeri. Det forslag fremsatte vi allerede i november sidste år, hvor det blev nedstemt af Socialdemokratiet, Venstre, De Konservative, Liberal Alliance og DF. Men nu er vi inde i en fornuftig demokratisk proces, hvor den endelige beslutning om byggeriet kan blive taget af den borgerrepræsentation, der sammensættes efter kommunalvalget.«.</p><p id="p12"><br /><em style="bold">Nyt byggeri skal ligge tæt på metro</em></p><p id="p13">Ninna Hedeager Olsen, medlem af Enhedslisten i Københavns Borgerrepræsentation »Vi er selvfølgelig positive over for, at Frank Jensen åbner op for alternative byggeplaceringer. Det er godt at se, at borgernes modstand har påvirket ham.</p><p id="p14">Hvis vi kan redde urnaturen ved strandengen, er vi villige til at kigge på alle muligheder, men vi ønsker en undersøgelse, der undersøger flere muligheder end blot Fælleden. Og så er det vigtigt for os, at det nye byggeri bliver stationsnært.</p><p id="p15">Måske det er muligt at bygge mere end planlagt i Nordhavn, hvor der også kommer metro. Vi er jo ikke med i forligskredsen, som i sin tid besluttede, at boligerne på Amager Fælled skulle bygges, men vi kæmper selvfølgelig for at redde urnaturen på Amager Fælled.«.</p><p id="p16"><br /><em style="bold">Stort pres på grønne åndehuller i København</em></p><p id="p17">Ella Maria Bisschop-Larsen, præsident i Danmarks Naturfredningsforening »Vi er meget taknemmelige for, at byggeriet på strandengen er afblæst. Det er positivt, at Frank Jensen lytter til de mange protester og er med til at værne om naturen. Men der må være andre muligheder i København end at flytte det til området ved campingpladsen. Så vi håber på en bred analyse af mulige alternative placeringer. Vi er principielt imod byggeri på Amager Fælled, fordi det er fredet. Der er meget stort pres på de grønne åndehuller i København, som det er så vigtigt at friholde. I løbet af de sidste 25 år har Danmark mistet biologisk mangfoldighed i langt større omfang, end man forestillede sig, således at vi i dag har noget af den mindste og ringeste natur i Europa. Derfor tæller naturværdierne, eksempelvis på Amager, meget positivt.«.</p><p id="p18"><br /><em style="bold">Byggeriet skal helst helt væk fra Amager Fælled</em></p><p id="p19">Steffen Rasmussen, talsmand for Amager Fælleds Venner »Det er helt fantastisk, at Frank Jensen nu vil revurdere byggeprojektet og undersøge alternativer til strandengen.</p><p id="p20">Det er en sejr for naturen og viser, at vores protester har båret frugt. Men arbejdet er ikke færdigt. Vi så helst, at byggeriet ikke bare flyttes til den planlagte campingplads, men helt væk fra Amager Fælled. Men nu hvor man ' ryster posen', er det et godt oplæg til at arbejde videre med at finde alternative placeringer. Det er vigtigt, at alle muligheder bliver belyst.«.</p><p id="p21" /><p id="p1">Regeringen og Socialdemokratiet blev i går enige om at fløjte afgang for det ambitiøse lovforslag om en ny bydel på Amager - den såkaldte Ørestad. Bydelen skal indeholde højere uddannelsesinstitutioner, boliger, udstillingsområder der kan markere København som kulturby i 1996, og i løbet af de næste 20-30 år op mod 50.000 arbejdspladser. Den nye aftale medfører, at Amager efter årtiers diskussion vil få en tunnelbane mellem Nørreport og Amager Brogade. Samtidig bygges den såkaldte Ørestadsbane langs Amager Fælled. De nye baner skal betjene et område med 150.000 mennesker. Prisen er 2,7 mia. kr. Pengene skal komme fra salg af arealerne i Ørestaden, som i fællesskab ejes af København kommune og staten. Hvis indtægterne fra areal-salg bliver mindre end ventet, garanterer stat og kommune for pengene.</p><p id="p2">Lovforslaget skal færdigbehandles i Folketinget allerede i næste uge, og derefter går planlægningen af de nye tog-baner i gang. De forventes færdige i 1997, samtidig med Øresundsforbindelsen. Statsminister Poul Schlüter (kons.) siger, at Danmark nu igen får en hovedstad, som »kan tiltrække internationale investorer.« Socialdemokratiets formand Poul Nyrup Rasmussen kalder aftalen historisk, og han mener, at det imødekommer den skarpe kritik som miljø-organisationerne har rettet mod byggeriet på Amager Fælled. Københavns overborgmester Jens Kramer (S) siger, at aftalen er et vigtigt signal på et tidspunkt, hvor Danmark har stemt nej til EF-unionen og byggeriet i hovedstaden ligger stille. »Vi har ikke brug for selvopfyldende dommedagsprofetier. Hvis man vil fremtvinge dynamik, må man tage nogle chancer. Ørestaden giver på 20-30 års sigt byen en historisk chance,« siger Jens Kramer. Indland, 1. sektion side 4 Leder side 10</p><p id="p1">Det er altid spændende, hvilken effekt en trænerudskiftning har på et hold. Og selv om SISUs nye træner endnu ikke er startet, var den potentielle effekt naturligvis noget de mange fremmødte tilskuere holdt øje med denne onsdag aften i Gentoftehallen.</p><p id="p2">Og allerede fra tip off stod det klart, at det var et stærkt motiveret og skarpt SISU-mandskab, der var mødt op til kamp, for allerede efter fem sekunder havde hjemmeholdets Asta Rønsov lagt sine og SISUs første point i. SISU stod også solidt i forsvaret, og det var tydeligt, at holdet havde forberedt sig på at forsøge at holde Amagers Valerie Driscoll fra bolden. Det var en taktik, der lykkedes så godt, at Driscolls score blev holdt på helt usædvanlige 6p.</p><p id="p3">SISU dominerede i kampens begyndelse, og kort tid inde i kampen efter et par hurtige scoringer af Ceejay Nofuente valgte Amager at tage sin første timeout. Holdet kom godt ud fra timeouten, og især Emilie Fogelstrøm viste sin klasse både ved med en overlegen crossover at tage bolden til kurven og fra distancen med en stepback treer. For SISU viste den hjemmebanedebuterende amerikaner Chelsea Jennings, at Fogelstrøm ikke er den eneste, der kan ramme sine treere, og kampen igennem satte hun sikkert skud efter skud.</p><p id="p4">Perioden sluttede med en SISU-scoring i sidste sekund til en føring på 18-15.</p><p id="p5">Begge hold kom ud til anden periode med stor intensitet. SISU ramte sine skud, og Amager tog den til ringen. Julie Klug Jungslund viste, at man skal passe endog meget godt på hende under kurven, og kampen var ret lige. Men det var kun indtil SISUs unge, lynhurtige guard Asta Blauenfeldt kom på banen. Med sin rastløse energi og hurtige fødder fik hun skabt 8 lynhurtige point. Pludselig var SISU oppe med 12, og det så ikke ud til, at Amager havde noget i posen, der skulle kunne ændre ved det.</p><p id="p6">Men det havde de. Hun hedder Geraldynn Leaupepe, og efter lige have talt sammen i endnu en timeout kom Amager og ikke mindst Leaupepe ud og kæmpede sig tilbage i kampen. Den bomstærke amerikaner var lynhurtig i forsvaret, driblestærk op ad banen og frygtløs i feltet, og de stakkels SISU-spillere, der bildte sig ind, at de kunne dække hende, måtte enten fejle hende, eller også blev de væltet ud af kommunen. Hun var ganske enkelt imponerende stærk, og det var svært at se, hvordan hun skulle kunne lukkes ned. Amager kom tilbage i kampen, og da støvet lagde sig, og holdene gik til pause, var hullet næsten lukket igen. 47-43 var stillingen, og på tavlen stod Leaupepe med 24p. Det ser man alligevel ikke hver dag!</p><p id="p7">Der var således lagt op til en spændende 2. halvleg, og det så ud til, at SISU's modtræk til Leaupepe var at lade Ceejay Nofuente tage en direkte konfrontation med hende i både forsvar og angreb. Nofuente og Leaupepe skiftedes til store plays og vigtige scoringer, men efterhånden trak SISU alligevel fra - ikke mindst på grund af store skud fra Freja Christensen, Chelsea Jennings og den unge bænkspiller Mikala Bork. Perioden endte 70-59, men det føltes alligevel som om, kampen var helt åben.</p><p id="p8">I 4. periode fortsatte duellen mellem Nofuente og Leaupepe, bedst eksemplificeret ved sidstnævntes fantastiske chase down block på Nofuente. Hvorefter Ceejay omgående, da bolden kom i spil igen, lavede et steal på Leaupepe. Leaupepe fortsatte kampen ud med at penetrere SISUs felt med modstanderne liggende som væltede kegler omkring sig på vej mod sine 38p, men også Jungslund imponerede igen med flere akrobatiske scoringer under kurven.</p><p id="p9">I sidste ende var SISU for stærke på en aften, hvor alle spillere ramte topniveau på én gang. Kampen endte med en SISU-sejr på 86-74, og dermed bytter klubberne 2. og 3. pladsen i stillingen mellem sig.</p><p id="p10">For SISU havde Ceejay Nofuente 22p, 10 as og 7 reb, Chelsea Jennings 17p, og Safia Sheikh og Asta Blauenfeldt 10p hver (Asta med en udnyttelsesprocent på 100%).</p><p id="p11">For BK Amager havde Geraldynn Leaupepe 38p, 14 reb og 4 st og Julie Klug Jungslund med 13p (75%).</p><p id="p1"><br /><em style="bold">Mange ege i Kongelunden</em></p><p id="p2">Jurist og gehejmekonferensråd Jonas Collin var en lærd og indflydelsesrig embedsmand -ja, og så var han også en faderskikkelse for H. C. Andersen, men det eventyr lader vi ligge.</p><p id="p3">Han kunne som andre kloge folk se, at det var helt galt, sådan som stort set al skov i Danmark var blevet ryddet.</p><p id="p4">Derfor mødtes præsidenten for Det Kongelige Landhusholdningsselskab Jonas Collin med bønderne i St.</p><p id="p5">Magleløse for at få dem til at tilplante det fælles græsningsareal med skov, der ad åre kunne forsyne amagerkanerne med brændsel og gavntræ.</p><p id="p6">De første træer blev plantet i 1818 på et 300 tønder land fladt terræn ud til kysten.</p><p id="p7">Skoven er nøje planlagt med rektangulære afgrænsninger og vinkelrette stier.</p><p id="p8">En stor del af skoven er egetræer, netop fordi egen kan tåle tør og fugtig skovbund samt blæst og salt fra havet.</p><p id="p9"><br /><em style="bold">Et hit for vandre-og cykelfolket</em></p><p id="p10">Et væld af vandre-og cykelstier finder man på Vest-og Sydamager.</p><p id="p11">Enkelte af stierne er anlagt på toppen af diger, som betyder, at man hæver sig et par meter over landskabet.</p><p id="p12">Næsten alle kan være med på en vandre-eller cykeltur på Amager.</p><p id="p13">For med fraværet af bakker -de højeste punkter er skanser og diger -slipper man for de mere strabadserende prøvelser, som kunne tage livet af en kortåndet bedstefar eller få det femårige barnebarn med korte ben til at gå i baglås. Og cyklingen og vandringen kan gøres ganske sikkert, hvis man holder sig til stierne.</p><p id="p14">Man vil opdage en rig natur fra skov over marker til strande og strandenge.</p><p id="p15">Og skoven har en mangfoldig vegetation.</p><p id="p16">I Kongelunden finder man bl. a. " landskabstræet", små beplantninger med 52 forskellige træer, der set fra oven har form som et træ.</p><p id="p17"><br /><em style="bold">Engang kaldtes den " Lorteøen"</em></p><p id="p18">I folkemunde hed Amager Lorteøen -i hvert fald hvis man spurgte københavnerne -og måske en og anden stadig tager øgenavnet i sin mund.</p><p id="p19">Det var ikke uden bund i virkeligheden, at Amager fik tilnavnet.</p><p id="p20">Det kom af, at Kjøbenhavns Grundejeres Renholdningsselskab, i dag Renholdningsselskabet af 1898, oprettede en rensestation for latrinspande i Kløvermarken på øens nordlige del, skriver Wikipedia.</p><p id="p21">Andre kilder er knap så specifikke, men henviser til, at øen i det hele taget blev brugt som losseplads. Det stoppede i 1970, men man finder fortsat en " Lossepladsvej" på Amager Fælled.</p><p id="p22">I dag er øgenavnet ganske urimeligt. Og det uanset om man går rundt på Kløvermarken, Vestamager eller i Kongelunden mod syd.</p><p id="p23">Det er et meget ordentligt sted at besøge.</p><p id="p24">Træer og buske holdes i ave, og det myldrer med flora og fauna.</p><p id="p25"><br /><em style="bold">Røvere og soldater på batteriet</em></p><p id="p26">Kongelundsfortet blev opført fra 1914-16, da Første Verdenskrig rasede. Hvis nogen -tyskerne -ønskede at invadere Danmark, skulle de få en varm velkomst.</p><p id="p27">Fortet, som dengang kaldtes for et batteri, blev forsynet med fire 29 cm haubitsere og seks mindre kanoner. Haubitserne blev flyttet fra Lynetten på en blokvogn trukket af damptromler -et tog på 11 ton, som lavede store skader på vejnettet.</p><p id="p28">Men det var så også den eneste skade, haubitserne kom til at forvolde. Danmark blev nemlig ikke invaderet under Første Verdenskrig, og da tyskerne i april 1940 sendte en flåde mod Danmark, blev kanonerne på batteriet ikke fyret af.</p><p id="p29">I 1959 blev fortet bygget om og forsynet med en radarstation, nu for at holde øje på Sovjetunionen og allierede i Warszawapagten.</p><p id="p30">I 1982 blev fortet nedlagt, og i 1996 overtog Dragør Kommune anlægget.</p><p id="p31"><br /><em style="bold">Frokost og byvandring i Dragør</em></p><p id="p32">Spise-og vandingsstederne med udsigt over havnen er populære, men Dragør er i øvrigt velforsynet med cafeer og restauranter.</p><p id="p33">Mange af dem med ganske overkommelige priser.</p><p id="p34">Hvert fjerde hus i den ældste del af Dragør er fredet. Og det forstår man, når man går rundt i den lille by med de karakteristiske lave, gule hus med røde tage.</p><p id="p35">Bykortet fortæller om gader, der løber øst-vest og stræder syd-nord samt om åbne pladser. De fleste huse blev bygget i tidsrummet 1700-1850, men byen er meget ældre. I middelalderen, mens silden stod i stimer i Østersøen, var Dragør en vigtig markedsplads. Silden forsvandt, til gengæld indforskrev Chr. II hollandske gartnere i 1521. Nogle af deres efterkommere tog initiativ til at bygge en havn i Dragør. Og den blev en succes. I midten af 1700-tallet var Dragør Havn Danmarks næststørste havn målt i tonnage.</p><p id="p36">Jomfruelig natur? Nej, slet ikke. Amager er i bund og grund et kulturlandskab, hvor store dele er indvundet land, men idyllisk er der.</p><p id="p37"><br /><em style="bold">FEM TIP TIL AMAGER</em></p><p id="p38">Amager er et miks.</p><p id="p39">Tætbefolket og hektisk byliv ind mod København.</p><p id="p40">Skov, eng og strand mod syd og vest, hvor både flora og fauna stortrives s e riv.</p><p id="p1">In a plan originally backed by Mayor Frank Jensen, 19 hectares - around six percent of the natural environment at Amager Fælled - was to be turned into around 2,400 homes in the Strandengen section of the nature area, just next to the Sundby Metro station.</p><p id="p2">The project would bring in around two billion kroner to Copenhagen Municipality to help offset the cost of massively expanding the city's Metro underground train system.</p><p id="p3">But the decision to develop Amager Fælled has been met with strong criticism. Roughly 50,000 people have signed a petition with the Danish Society for Nature Conservation (Danmarks Naturfredningsforening) against the project, arguing that the Strandengen area is the last original natural environment left in the Copenhagen municipal area.</p><p id="p4">Jensen backed off his plan last year and said he was open to discussing other options. On Thursday night, the Copenhagen City Council agreed to move the housing development to an area just west of Strandegen that is currently home to the hostel Danhostel Copenhagen Amager.</p><p id="p5">The development will also be smaller than originally planned, taking up 11.8 hectares of the natural area instead of the original 18.</p><p id="p6">Jonas Bjørn, a spokesman for Jensen's Social Democrats on the council, said the compromise was accepted by seven political parties involved in the negotiations. Only the left-wing parties Alternative and Red-Green Alliance (Enhedslisten) opposed the compromise.</p><p id="p7">"I think we have landed at a good place and have made an agreement with a solid majority," he said.</p><p id="p8">Roughly 2,000 homes will be built under the new plan, with 500 of those earmarked for lower-wage earners. Additionally, land roughly three kilometres to the west across the canal at Bådehavnsgade will be developed into another 550 homes.</p><p id="p9">The modified plan is still expected to bring the 1.9 billion kroner that the city owes for the Metro expansion.</p><p id="p10">The new development plans still require the state to allow development at Bådehavnsgade, which is a protected area.</p><p id="p1">Lokale bilister fra Amager er i øjeblikket i gang med, helt praktisk, at hjælpe parkeringsappen EasyPark med at færdiggøre en ny feature til deres app. I alt kører 82 københavnske bilister rundt for at registrere, hvordan trafikken afvikles og registrere ledige parkeringspladser.</p><p id="p2">" Vi er ved at færdiggøre en særlig algoritme, der kan beregne, hvor man kan finde ledige parkeringspladser samt hvilken vej man skal køre for at køre hurtigst og nemmest derhen. For at kunne tilpasse denne tjeneste lokalt til Amager, kræves der dog manuelt arbejde. Derfor har vi allieret os med lokale bilister fra Amager, som mindst 10 timer hver uge kører rundt med en specialbygget app og registrerer data om trafikforholdene ved parkeringsarealer.</p><p id="p3">Disse input bliver så brugt til at udvikle algoritmen, der i sidste ende guider bilister hen til den nærmeste ledige parkeringsplads - lige meget om det er på Amagerbrogade, i Holmbladsgade eller på Øresundsvej," fortæller Lasse Barsholm, landechef hos EasyPark Danmark.</p><p id="p4">Den nye feature, ' Parking Guidance', bliver lanceret i efteråret, når de udvalgte bilister er færdige med at registrere tra-fikforholdene på Amager.</p><p id="p5">Når featuren bliver aktiveret i EasyParks app, vil den ikke kun lede bilister hen til betalte parkeringsområder og P-huse på Amager. Den guider også til gratis parkeringspladser, og det vil fremgå af appen.</p><p id="p1">Kun en kristen dansker er en rigtig dansker. Sådan er den klare melding fra Leo Kamstrup Olesen, provst for Amagerbro Provsti. Han har derfor sammen med otte andre folkekirker på Amager startet et missionsprojekt. Målet er at omvende områdets ikke- kristne borgere til gode sognebørn. Og Leo Kamstrup Olesen lægger ikke skjul på, at det især er indvandrerne med muslimsk baggrund, som han og kollegerne gerne vil have fingrene i, så de kan blive rigtige danskere. Ideen har vagt glæde hos Københavns biskop, Erik Norman Svendsen. Så meget at han vil stille en præst til rådighed for missionsstationen på Amager. Derudover har de ni sogne hver doneret 25.000 kroner til projektet, så der kan ansættes en missionær. Fra et fast mødested skal denne sammen med ildsjæle stå for det daglige arbejde med Amagers hedninge.</p><p id="p2">Kontakten skal blandt andet skabes gennem et tilbud om lektiehjælp. På Amager imødeser de muslimske beboere den kommende missionsstation uden frygt. Ja, nogle hilser den endda velkommen, da Biblens budskab ikke adskiller sig det helt vilde fra Koranens. Også blandt de danske præster bliver den nye, danske mission hilst velkommen. Landets mere markante muslimer er derimod dybt bekymrede. <em style="italic"><em style="bold"><br /><br />
 DET GØR JEG HVER DAG</em><br />
 - Det ligger i vores embedsbeskrivelse, at vi skal missionere, siger Anne Bønløkke Braad, præst på Nørrebro i København. Derfor hilser hun Amager-kollegernes missionsinitiativ velkomment, så længe de bare er et godt eksempel for alle. Og frem for alt skal præsterne på Amager blive ved med at være gode naboer med alle på øen. - Jeg missionerer selv hver dag ved at give mig tid til at snakke. Ikke mindst når jeg handler hos de muslimske forretningsdrivende. Men jeg inviterer dem ikke med i kirke, forklarer hun. <em style="bold"><br /><br />
 UMULIG MISSION</em><br />
 - At præsterne på Amager vil missionere er fair nok. Det er en del af kristendommen. Men de skal kalde det, hvad det er, og ikke pakke det ind som integration, forklarer Naser Khader, folketingsmedlem for de radikale. Han mener nemlig langtfra, at mission er vejen frem mod integration. Derimod vil det skabe mere isolation. Samtidig fremhæver han sig selv og Arne Melchior som velintegrerede, ikke-kristne danskere. - Og når det er sagt, vil jeg bare sige held og lykke. Det bli-ver en mission impossible med mange smækkede døre. Især når de dårligst integrerede indvan-drere er målgruppen, fortsætter han. Naser Khader henviser til, at langt de fleste muslimer, som konverterer, er veluddannede. - Så missionærerne skulle i stedet opsøge uddannelsesstederne, siger han. <em style="bold"><br /><br />
 DYBT UENIG</em><br />
 Umiddelbart er Sherin Khankan, formand for Kritiske Muslimer, ikke skræmt af missionen på Amager. Men hun er dybt uenig i, at man skal omvendes til kristen for at blive rigtig dansker. - Værdierne i Danmark som næstekærlig, tilgivelse, lighed og ytringsfrihed er ikke specielt kristne. De har intet med religion at gøre, siger Sherin Khankan. Derimod mener hun, at det vigtige i integrationen er respekten for det forskellige. - Og den mangler præsterne på Amager. De vil jo gøre alle ens, forklarer hun. <em style="bold"><br /><br />
 FIN IDÉ</em><br />
 Jan Lindhardt, biskop i Roskilde Stift, synes, projektet med en mission på Amager er en mægtig god idé. Han er dog uenig med Leo Kamstrup Olesen i, at man skal være kristen for at være rigtig dansker. - Men når vi har muslimer så tæt på, som vi har det, er det klart, at vi skal prøve at udbrede den kristne tro til dem, siger Lindhardt. <em style="bold">Selvfølgelig skal præ-sterne forsøge at ud-brede den kristne tro til muslimerne, mener biskop Jan Lindhardt. <em style="bold"><br /><br />
 MELD KLART UD</em><br />
 - Hvis præsterne på Amager vil missionere, skal de ikke gøre det under dække af noget andet, f.eks. gennem tilbud om lektiehjælp. Og det skal foregå i et kristent hus og ikke på et neutralt sted, kommer det fra Fatih Alev, imam og næstformand i Muslimernes Landsorganisation. Sker det ikke, er han bange for, at tilliden til folkekirken svækkes blandt muslimerne, og at der i stedet for integration sker en fremmedgørelse i forhold til det danske samfund. <a href="mailto:mks@eb.dk">mks@eb.dk</a></em></em></p><p id="p1">Der er noget specielt ved Amager. Det ved de mennesker, som bor her og mange får et livslangt forhold til øen, der er København og så alligevel ikke er helt som resten af København. Vi sætter fokus på den der ' Amager-feeling' ved at stille en række kendte mennesker spørgsmål om deres forhold til Amager i vores serie ' Mit Amager'. Denne uges amagerkaner er samfundsdebattøren og tidligere folketingsmedlem Ózlem Cekic.</p><p id="p2">Hvor længe har du boet på Amager? »Det er faktisk anden gang jeg er flyttet til Amager. Første gang var, da vi var lige kommet til Danmark. Det er næsten 30 år siden.</p><p id="p3">Der boede vi med alle andre gæstearbejdere på store boligblokke, hvor man delte toilet og bad sammen. Vi boede der meget kort, indtil min familie fik en rigtig lejlighed. Denne gang har jeg boet på Amager 10 år.« Hvorfor bor du på Amager? »Jeg boede med min mand og vores dreng i en lille bitte sygeplejebolig på ydre Nørrebro.</p><p id="p4">Men da jeg blev gravid, begyndte vi at kigge efter noget større. Jeg flyttede på Amager fire uger inden fødslen. Og var helt forelsket i de grønne områder og at der var plads. Himlen virker bare større på Amager.« Hvad er det bedste ved Amager? »Alt virker bare tæt på: stranden, fælleden, lufthavnen, centrum. Og når man er børnefamilie, så er det fedt med de grønne områder.« Hvad kan du mindst lide ved Amager? »At byen lukker og slukker så tidligt. Det er lettere om sommeren, men alt virker hurtigt dødt om vinteren, hvor det også er så mørkt.</p><p id="p5">Så kan jeg godt savne Nørrebro, hvor der var liv på gaden uanset om det var fire om eftermiddagen eller morgenen.« Er der et sted, du altid vender tilbage til? »Helt ude i Dragør, ved den øde strand er der en kæmpe sten ude i vandet. Jeg elsker at køre der ud, når alt blæser om mig eller hvor jeg har brug for at høre mine egne tanker. Det er helt fantastisk sted til fordybelse, hvor alt virker nærværende, intens og stort.« Hvor går du hen når du går ud at spise? »Jeg ender på en eller anden mærkelig måde altid på cafeen på 8-tallet, for så kan man også gå en tur på fælleden.«.</p><p id="p6">" Helt ude i Dragør, ved den øde strand er der en kæmpe sten ude i vandet.</p><p id="p7">Jeg elsker at køre der ud, når alt blæser om mig eller hvor jeg har brug for at høre mine egne tanker. Özlem Cekic.</p><p id="p1">MOTOR: Som bekendt flokkes bilforhandlerne om Amager, hvor man kan købe rigtig mange bilmærker inden for et ganske lille område. Og de tørre tal viser, at der rent faktisk er endnu en god grund til, at man kan kalde Amager for Bil øen. For statistikken viser, at Amager har en markant større procentuel stigning i antallet af biler, end resten af landet.</p><p id="p2">Der er ifølge Bilstatistik. dk fra 2014 56.682 indregistrerede biler på Amager. For ti år siden var der 41.603 biler, hvilket giver en stigning i antallet af biler på 36 procent. På landsplan er der i 2014 2.707.442 biler mod 2.303.065 biler i 2004.</p><p id="p3">Det er ' kun' en stigning på 17 procent. Det betyder altså, at antallet af biler hjemmehørende på Amager, i postnumrene 2300, 2770 og 2791, er steget betydeligt mere end i Danmark som helhed. Hvad grunden er til denne voldsomme stigning, er ikke til at sige, men tallene undrer en af Amagers bilforhandlere.</p><p id="p4"><br /><em style="bold">Flere mennesker</em></p><p id="p5">" Det er lidt paradoksalt, når man tænker på de mange offentlige trafiktiltag, der er sket herude. Metro, trafikomlægninger og andre ting, der skulle få folk til at droppe bilerne.</p><p id="p6">Men på den anden side, så er der også sket en befolkningstilvækst med nye boliger, hvor en del mennesker nok har en bil. Især de små mikrobiler har de senere år vundet frem, og dem er der nok mange i byen, som har købt," siger Thomas Jansteen, direktør i Mogens Elmer Biler.</p><p id="p7">Han ser også tendensen med, at de små biler vinder frem og så har det også haft en betydning, at bilerne er blevet billigere.</p><p id="p8">" Der har været heftig priskrig på de små biler og det er efterhånden smittet af på de lidt større. Og det tror jeg, har haft en effekt på antallet af biler i byen. Mange har valgt at få en ny lille bil, også selvom der har været krise. Folk er afhængige af transport. Så har de i stedet sparet på f. eks rejser, den gode middag på restaurant eller andre ting," siger Thomas Jansteen.</p><p id="p9">Mange har også fået bil nummer to i husstanden, hvilket igen øger antallet af indregistrerede biler.</p><p id="p10">Til gengæld er det ikke sikkert, at tendensen fortsætter.</p><p id="p11">For efter et forrygende 2014, tror bilforhandlerne, at tallene flader lidt ud, så antallet af solgte biler bliver lidt mindre og finder sit ' normale' leje.</p><p id="p12">Men selvom der måske bliver lidt færre solgte biler i 2015, så ændrer det ikke på, at Amager er en bilmagnet, på mere end en måde.</p><p id="p1">På Amager Strandvej bygger NREP og Arkitektgruppen en ny boligkarré med 185 varierende boliger - i et nyt bykvarter med grønne kiler og hyggelige gårdrum - som skal skabe rammerne om nyt liv langs den nedlagte Amagerbane.</p><p id="p2">Strandhaverne forventes at bliver certificeret til DGNB Guld, hvilket betyder, at karréen som helhed lever op til nogle af de højeste miljømæssige, økonomiske, sociale, tekniske og procesmæssige krav efter international standard.</p><p id="p3"><br /><em style="bold">Respekt for kulturhistorien</em></p><p id="p4">Det 28.000 kvm store bæredygtige byggeri, som også skal indeholde almene boliger og erhverv, er netop gået i jorden. Amager Strand-området kan derfor se frem til nye lejligheder og rækkehuse, der både er tro mod området og understøtter udviklingen af København som en blandet by med forskellige boligtyper og erhverv.</p><p id="p5">Strandhaverne får Amager Strand, Kløvermarken, farverige kolonihavehuse og ældre erhvervsbygninger - der huser alt fra små smedjer, kreativt erhverv og kontorbygninger - som nabo. Amagers varierende natur og byliv vil også komme til udtryk i Strandhaverne, og karréen vil rumme bygninger i varierende højde og forskellige boformer. Robin Feddern, som er administrerende direktør i Arkitektgruppen, fortæller:</p><p id="p6">- Vi har arbejdet ud fra en respekt for områdets særlige kulturhistorie og bytypologi. Amager er et mangfoldigt sted, og det har vi ønsket at videreføre både i vores arbejde med Strandhaverne og med det kommende, mixede bykvarter.</p><p id="p7"><br /><em style="bold">Bæredygtighed og grønt byliv</em></p><p id="p8">Strandhavernes udformning er inspireret af den nærliggende Helgoland badeanstalt og kolonihaverne, hvor boligudtrykkene, haverne og farverne er vidt forskellige. Derfor udføres rækkehusene også delvist i træ og med grønne tage, og der skabes i gårdrummene en havefornemmelse med inspiration fra de nærliggende kolonihaver, hvor de nye beboere får masser af muligheder for uformelle møder og børneleg.</p><p id="p9">- Med Strandhaverne følger en særlig stemning og et socialt fællesskab. Ligesom i kolonihaverne. På den måde kan man sige, at Strandhaverne ikke kun bliver bæredygtigt i gængs forstand, men også bliver socialt bæredygtigt, siger Steen Jønsson, som er udviklingsdirektør i NREP.</p><p id="p10">Der er salgsstart på rækkehusene og lejlighederne d. 3. juni 2018.</p><p id="p11"><br /><em style="bold">Læs mere på www.strandhaverne.dk</em></p><p id="p12"><br /><em style="bold">Kilde: Arkitektgruppen</em></p><p id="p1">AMAGER: Københavns Politi etablerer en midlertidig visitationszone på store dele af Amager efter en skudepisode tirsdag.</p><p id="p2">Det oplyser politiet i en pressemeddelelse.</p><p id="p3">Visitationszonen betyder, at politiet stikprøvevis kan undersøge personers kroppe, deres tøj, genstande og køretøjer.</p><p id="p4">Zonen indbefatter følgende område på Amager: Christmas Møllers Plads mod øst til Vermlandsgade -Uplandsgade -Prags Boulevard -Ved Amagerbanen -Lergravsvej-StrandlodsvejØresundsvej-Amagerbrogade og retur til Christmas Møllers Plads.</p><p id="p5">Ifølge politiet er flere skudepisoder årsag til visitationszonen.</p><p id="p6">-Baggrunden for beslutningen om oprettelse af visitationszonen er flere episoder, hvor der i det offentlige rum er anvendt skydevåben, med nærliggende fare for personers liv.</p><p id="p7">-Skyderierne vurderes at relatere sig til en konflikt mellem to registrerede bandegrupperinger, skriver politiet i pressemeddelelsen.</p><p id="p8">Tirsdag var der et skyderi på Holmbladsgade på Amager, hvor én person blev ramt af skud.</p><p id="p9">Offeret var en 20-årig mand, der er uden for livsfare.</p><p id="p10">O nsdag er tre mænd på 24, 23 og 19 år varetægtsfængslet i 27 dage for skyderiet.</p><p id="p11">Ser man bort fra skudepisoden tirsdag, går de seneste skudepisoder på Amager tilbage til april.</p><p id="p12">Der er i forvejen etableret visitationszoner i store dele af Københavns kvarterer omkrig Nørrebro samt i Aarhus Vest.</p><p id="p13">Områderne er plaget af den verserende bandekon-flikt.</p><p id="p14">Politiet forklarer, at formålet med den nye visitationszone er det samme som de øvrige.</p><p id="p15">-Formålet med indførelsen af visitationszonen er at skabe tryghed for borgerne i området ved blandt andet at medvirke til, at personer ikke bærer eller besidder våben, siger chefpolitiinspektør Jørgen Bergen Skov.</p><p id="p16">I pressemeddelelsen fremgår det også direkte, at man ønsker at visitationszonen skal forhindre bandemedlemmer i at bære våben.</p><p id="p17">/Ritzau/</p><p id="p1">SKOVLUNDE Der var to minutter tilbage af bundkampen mellem BMS og Amager i mændenes Elitedivision i basketball, da en spiller-mor måtte forlade sin faste plads på tribunen.
Her havde hun ellers siddet og råbt gode råd ind til sin søn og hans medspillere på BMS-holdet, men til slut blev det for meget for den entusiastiske mor, der ikke kunne klare nervepresset.
Stillingen var nemlig 65-66 til gæsterne fra Amager, der efter at have været bagud med 15 point kæmpede sig godt ind i kampen igen og var meget tæt på at få de vigtige to point.</p><p id="p2">Men det endte godt for BMS og den nervøse mor, der ude i forhallen kunne konstatere, at hendes søn og hans hold vandt det vigtige bundopgør med 74-71.
Sønnen, Martin Hermansen, blev i øvrigt BMS' topscorer med 24 point.
Afslutningen på kampen var en ren gyser, og begge hold kunne have vundet.
Men til allersidst lavede Amagers i øvrigt bedste spiller, Jesper Sørensen (21 point) en fejlaflevering, som endte lige i armene på Ulrik Esbjørn, som var bedste BMS'er i går.  Han afgjorde kampen med en sikker scoring og et bonusstraffe og kom i alt op
på 19 point.
Kampen var et rigtigt bundopgør på godt og ondt.  Det gode var spændingen og intensiteten, mens spillet som sådan aldrig blev rigtigt kønt.  Især inden pausen var der alt for mange tekniske fejl og afbrændere for begge holds vedkommende.
I anden halvleg gik det bedre for hjemmeholdet, der fik mere styr på forsvaret og bragte sig foran med 56-41 efter et kvarter.  At Amager alligevel fik lov at æde sig ind på forspringet og næsten fremtvinge omkamp skyldtes primært, at BMS begyndte at
forcere angrebspillet helt unødigt.
Med sejren bytter de to hold plads i tabellen, så BMS nu ligger lige over stregen, mens amagerkanerne ligger under.
De to klubbers bedste kvindelige hold mødtes også i går i Skovlundehallen, her vandt Amager med 98-45.</p><p id="p1">ØRESTAD: » Det er måske lidt uden for nummer.</p><p id="p2">Men hvor mange her i salen er imod et byggeri på Amager Fælled, « spurgte en kvinde blandt tilhørerne ved Amager Vest Lokaludvalgs borgermøde i onsdags.</p><p id="p3">Og en skov af hænder fra et flertal af de cirka 150 tilhørere gav hende svaret.</p><p id="p4">Mødet handlede om det planlagte Amager Fælled Kvarter, den sidste ubebyggede bydel af Ørestad, som udgør 18 hektar af et område syd for Grønjordssøen på Amager Fælled og nord for Vejlands Allé.</p><p id="p5">Lokaludvalget havde allieret sig med en stribe embedsfolk fra Københavns Kommune, der besvarede spørgsmål om det kommende byggeri.</p><p id="p6">De kunne blandt andet fortælle, at der til efteråret udpeges en vinder af en arkitektkonkurrence om masterplanen for Amager Fælled Kvarter, udskrevet af Udviklingsselskabet By og Havn.</p><p id="p7">Herefter skal forvaltningen udforme en startredegørelse, der skal behandles af politikerne. Og til december 2017/ januar 2018 skal politikerne tage stilling til et egentligt lokalplanforslag for Amager Fælled Kvarter.</p><p id="p8">Kun Folketinget kan omgøre planer Men mens tilhørerne faktisk helst ville kritisere planerne og blivet guidet i, hvordan man kan forpurre byggeplanerne eller flytte dem et andet sted hen end Amager Fælled, kunne kommunens embedsfolk kun levere faktuel viden og konstatere, at det ikke ligger i Københavns Kommunes magt bare at aflyse Amager Fælled Kvarter.</p><p id="p9">For som planchef i økonomiforvaltningen, Ingvar Sejr Hansen, flere gange påpegede, så er kommunens opgave at gennemføre en byggeplan, der blev besluttet i Folketinget i 1992 via Ørestadsloven.</p><p id="p10">» By og Havn blev født med en gæld for metroen, og deres opgave er at udvikle og sælge grunde for at betale af på denne gæld. Tegningen af arealet for Amager Fælled Kvarter er optaget i Ørestadsloven, og kommunen er bundet af den, « sagde planchefen.</p><p id="p11">Flere tilhørere påpegede, at der er fundet oprindelig 7.000 år gammel strandeng i byggeområdet, som aldrig har været pløjet eller påfyldt jord. Og at der fandtes andre og stadig fredede arealer på Amager Fælled, der ikke har denne unikke naturtype.</p><p id="p12">» Vi har fået udstykket netop dette her areal i Ørestadsloven, men synspunktet er helt legitimt, og jeg synes, man skal aflevere det i den videre proces, så politikerne også gøres opmærksomme på det, « sagde Ingvar Sejr Hansen.</p><p id="p13"><br /><em style="bold">Flere partier er imod byggeriet</em></p><p id="p14">Men hvor går man så hen med sine indsigelser i sådan en sag, ville flere tilhørere vide. Der bliver naturligvis en høring i lokalplanprocessen, men hvad så med det statslige niveau, hvor Ørestadsloven blev besluttet for 24 år siden? » Det her går ind i de partier, der i sin tid var med til at affrede dele af Amager Fælled. Men Alternativet, Enhedslisten og Radikale har allerede talt imod byggeplanerne -man kan rette henvendelse til de partier, som så vil løfte det til partierne på Christiansborg, « sagde medlem af Borgerrepræsentationen, Gorm Gunnarsen (EL).</p><p id="p15">Lokaludvalget vil holde endnu et borgermøde på et senere tidspunkt i beslutningsprocessen.</p><p id="p16">Læs også Brev fra Bladet side 2.</p><p id="p17"><br /><em style="bold">Fakta</em></p><p id="p18"><br /><em style="bold">BYGGERIET I AMAGER FÆLLED KVARTER</em></p><p id="p19">18 hektar -eller et grundareal på 187.000 kvadratmeter -syd for Grønjordssøen skal bebygges med Amager Fælled Kvarter, primært et boligkvarter. Det samlede areal for Amagers naturområder er på 2.000 hektar</p><p id="p20">Der forventes bygget et etageareal på cirka 213.000 kvadratmeter boliger, 6.000 kvadratmeter daginstitutioner, 1.000 kvadratmeter supermarked og 40.000 kvadratmeter parkeringsanlæg</p><p id="p21">25 procent af boligerne -cirka 600 -bliver almennyttige boliger</p><p id="p22">Den maksimale bygningshøjde bliver på 24 meter, hvilket svarer til seks-syv etager</p><p id="p23">Bebyggelsesprocenten bliver på cirka 140 -omtrent det samme som i det øvrige Ørestad  Området skal i sin helhed søges udbygget som økologisk byområde med særlig fokus på bæredygtighed.</p><p id="p24">Kilde: Københavns Kommune og By og Havn.</p><p id="p1">Skåret over én kam er arkitekter langt mere forandringsparate overfor nybyggeri end de fleste af os lægfolk. Dan Stubbergaard er en af de arkitekter, der selv er med til at ændre på byens udseende. Sammen med Vanessa Miriam Carlow leder han tegnestuen Cobe, der indtil videre har til huse på Prøvestensbroen tæt ved den gamle gasbeholder, men snart flytter til Islands Brygge. Cobe har på det seneste vundet arkitektkonkurrencer om udviklingen af Nordhavn, Israels Plads og et kulturhus i Københavns nordvestkvarter.</p><p id="p2">"Vi var også med i konkurrencen om boligbyggeri på Kløvermarken, men det blev som bekendt ikke til noget. Jeg forstod godt nogle af argumenterne, som modstanderne kom med, men jeg forstod ikke, hvorfor de ikke ville være med til at udvikle området. </p><p id="p3">Det er ikke ligefrem et sted, man har lyst til at invitere sin familie ud på picnic, det er meget monofunktionelt, man kan ikke rigtig andet end at spille fodbold der. Det kan godt være, at der ikke skulle være 5000 boliger der, men man burde udvikle stedet. Det ligger som en kile mellem Christianshavn og brokvartererne på Amager, og ligger egentlig og afskærer Amager fra byen mere end det samler," siger Dan Stubbergaard, der er kommet på besøg hos kolleger i Copenhagen X-bussen i Amager Strandpark.</p><p id="p4"><br /><em style="bold">Københavns bagside</em></p><p id="p5">Cobe-arkitekten bor på Christianshavn, han er opvokset i Kastrup og Tårnby og har hele sit liv på tæt hold fulgt Amager i den udvikling, øen er undergået på byggefronten.</p><p id="p6">"Amager har altid været bagsiden til København og der har altid været ukvemsord om Amager: lorteøen og skraldeøen. De sidste 10 år, siden Øresundsbroen blev bygget og siden Metroen og Ørestad kom til, har byen vendt ansigtet mod Amager, og det har betydet meget for øens identitet. Reelt er den største byudvikling i København sket her på Amager. Byen er en dynamisk størrelse, der ændrer sig hele tiden, og man glemmer hurtigt, hvordan her så ud for 20-30 år siden. Der var jo kraftig, forurenende industri lige her tæt på, hvor der idag ligger en prisbelønnet badepark. Den udvikling forsvarer jeg som arkitekt," siger Dan Stubbergaard.</p><p id="p7">Samtidig mener han, at det er vigtigt, at Amager ikke mister al sin gamle identitet.</p><p id="p8">"Diversiteten af byggeri er meget stor på Amager - her er både karréer og forskellige villakvarterer - og det gør Amager mere robust overfor nye ting end andre områder af København. Men tager vi for eksempel gasbeholderen, der efterhånden er blevet Østamagers vartegn, og som vi kan se fra tegnestuen. Det er noget af det, der forsvinder, og det synes jeg er ærgerligt. Meget af den gamle industri kunne omdannes til rekreative formål. Det er vigtigt, at vi ikke mister historien om Amager."</p><p id="p9"><br /><em style="bold">Illusionen om naturen</em></p><p id="p10">Ørestad skyder op som en ny, københavnsk bydel. Og mens andre byer som oftest bliver etagemæssigt lavere ude i randen, jo tættere man kommer på naturen, danner Ørestad sin egen meget abrupte afslutning - mest synligt i Ørestad Syd, hvor bygningen Stævnen pløjer sine ti etager direkte ind i Kalvebod Fælled - et syn der godt kan virke provokerende for naturelskeren på vandring ude på savannen.</p><p id="p11">"Man skal huske, at Fælleden er inddæmmet land, det er menneskeskabt natur. Men det er meget smuk natur, og så ligger det sjældent tæt på København med et potentiale som en ny Dyrehaven. Men der ligger også en ny og halvfærdig by her, og jeg synes personligt, at Ørestad skaber et meget flot møde mellem naturen og byen. Hvis man vil have illusionen om at være i naturen, må man slå sig ned længere væk fra hovedstaden. Her må man tage med, at vi også er i byen. Ørestad er med til at gøre Amager særegen. Og om 30 år, når Ørestad er udbygget med butikker og et byliv, så bliver det virkelig attraktivt at komme ud i naturen længst sydpå på Amager. Det er klart, at det ser lidt mærkeligt ud, at der står ét hus lige der i kanten - det tager tid at bygge en ny by," siger Dan Stubbergaard.</p><p id="p12"><br /><em style="bold">hahb-l.dk</em></p><p id="p1">De gik med Dødens Pølse i hånden og høje sorte hatte.  Foran busser klædt i sorg og sørgebind.  335 chauffører tog afsked med garageanlægget på Artillerivej på Amager den første dag i juni i år og fulgte det åndelig talt i graven med sørgeoptog,
gravsten og gravøl.
»De var sgu kede af det.  Frustrationen var dyb, også fordi mange af chaufførerne bor på Amager, og nu skulle de lige pludselig ind over broerne for at komme på arbejde,« siger Erik Michelsen, som var anlæggets leder.
I ti måneder vidste chaufførerne, at det skulle ske, fordi deres arbejdsplads, Bus Danmark, havde tabt en stor del af sin kørsel i HT-området, da den blev udbudt i licitation i 1995.  Ledelsen reagerede med at indskrænke og sparer nu henved 12 millioner
kroner om året på at have nedlagt anlægget, der stod foran sit 25 års-jubilæum.</p><p id="p2">Amager-anlægget, en decideret københavner-arbejdsplads med en stærk faglig repræsentation, er blevet endnu et navn i rækken af lukkede chaufførbaser i hovedstaden og et kært minde for de 335 mænd og kvinder, som i dag prøver at finde sig til rette
andre steder i byen.
81 af dem røg med de tabte busruter over til licitationens vinder, City- Trafik A/S; 108 blev overflyttet til Bus Danmarks anlæg i Islev, og 146 chauffører havnede på Ryvang på ydre Østerbro, hvor Bus Danmark har 16 linier at operere med.
<br /><em style="bold">Anlæggets mand</em><br /> Men der er forskel på anlæggene; kulturforskelle, sprogforskelle, forskelle i de kunder, man plejer at køre med.  Hvis man ellers har undgået lukninger og overflytninger i sit chaufførliv, er der en stærk tilknytning til kollegerne og det
anlæg, man er kommet på i mange år.
»Den fase er uhyggelig, når man går og venter på, om ens anlæg skal lukkes, for det er det med tilholdsstedet, der er det vigtige,« siger 56- årige Schack Jørgensen.
Han har været på Ryvangen det meste af sit chaufførliv og slap altså med skrækken, modsat et par af de andre chauffører, som også møder Berlingske Tidende til en kop pausekaffe midt i arbejdsdagen på Ryvangs-anlægget.
»Ja, vi var overbeviste om, at det ikke var os, der lukkede, når man tænker på, hvor mange busser der kører på Amager,« tilføjer »Amagermanden«
Mogens Christophersen, 50.
Det er ikke til at ryste af, og mange af chaufførerne ynder stadig at identificere sig som »Valbymænd« eller »Ørnevejsmænd«, skønt anlæggene dér lukkede for to og fem år siden.
At køre på Amager var nemt, fordi man boede der, rart fordi man genkendte kunderne, vidste, at dén rist i vejen var dyb, og dér var et hul og i øvrigt kendte geografien som sin egen baghave.
»Det her er sort land for mig,« siger 37-årige Per Petersen med overbevisning om sine nye kørselsområder.  Han kommer også fra Amager og er ved at lære de nye ruter, nogen af dem nordover, at kende udenad.  Men det er svært:
»Forleden kørte jeg en linie 176.  En dame spørger mig, hvor vi render ind i linie 179, og det kunne jeg ikke fortælle hende.  Så vender hun sig mod sin mand og siger:  »Han ved det ikke!«.  Det svier da i min faglige stolthed,«
fortæller han.
Der berettes også om en kollega, der var ude og køre en linie 39 for første gang, og han var dybt rystet over, at kunderne sagde goddag til ham!
Så det er ikke uden problemer at skifte linie fra f.eks. Istedgade til Gentofte, for når kunderne taler anderledes til én, skal man også til at skifte sprogtone.  I servicens navn.
<br /><em style="bold">500 meter til bussen</em><br /> Hvis bare man havde en fast rute, som man var sikker på at køre hver arbejdsdag, var det ingen sag at lære hurtigt, men både Mogens og Per kører løs, som det hedder i fagsprog.  Det betyder ikke, at man kører vildt derudad, men at
man læser på »drengesedlen«, inden man går til fyraften for at finde ud af, hvor og hvornår man skal møde næste dag.
»De, der kører løs, er af en meget speciel støbning, når de kan tåle først at få skemaet at vide dagen før, de skal køre.  Det har jeg gjort i 15 år, men nu kan jeg ikke overskue det mere, ikke med et nyt område,« siger Per.
»Ja, jeg har lige kigget på drengesedlen, og der står, at jeg skal møde klokken 3.05 i morgen.  Jeg havde egentlig søgt noget som fast chauffør, hvor jeg vidste, hvad jeg skulle lave fremover, men den kvote var fyldt op.  Med årene vil man jo gerne have
noget fast...,« siger Mogens, og Per afbryder:
»Nu er Mogens jo et gammelt røvhul, men selv jeg med mine 37 år synes, det er nok nu.  Jeg har ikke bedt om at komme herud.  Jeg synes, det her er et dødssygt anlæg, chaufførerne her har været søde nok, men beliggenheden er åndssvag,« mener han og nævner
det paradoksale faktum, at det nærmeste busstoppested, når man skal hjem, ligger 500 meter fra busgarageanlægget.  Når man altså tager bussen til og fra arbejde!
Hvis man ikke gør, er det alligevel en bøvlet affære.  Per giver et eksempel:
»Jeg kører i bil for at møde til min vagt her på anlægget.  Vagten slutter på Ugandavej på Amager tæt ved, hvor jeg bor.  Men jeg bliver nødt til at tage tilbage hertil for at hente min bil...  Kan du se det?« siger han og ryster opgivende på hovedet.
»Jo, der er nok en del, som kunne fristes til at søge hjem til de små private busfirmaer på Amager.  Så kunne man spare to timers transport hver dag.  Friheden er dyrt betalt,« funderer Mogens.
<br /><em style="bold">Hjem til Amager</em><br /> De kender tydeligvis hinanden fra tiden på Amageranlægget.  Man har ikke bare arbejdet og anlægget til fælles, men ofte også de aktiviteter der skyder op som små sociale oaser i pauserne og i fritiden.
Der er bl.a. møntklubber, skakklubber, otiumklubber og idrætsklubber.  Og Thors Klub.  Det er noget med at drikke øl....
Da Mogens og Per arbejdede på Artillerivej, spillede de håndbold med andre kolleger hver fredag aften i vintertiden, og der var kampe mod hold fra de andre anlæg; men med færre anlæg bliver der færre kampe, og det er ikke morsomt at blive ved med at møde
Islev-folket i kamp efter kamp.  Det sociale liv er revet fra hinanden og skal genskabes på Ryvang, hvis det er muligt.
»Vi har heller ikke så mange aktiviteter her på Ryvang, som vi havde tidligere,« siger Schack Jørgensen og fortsætter:
»Det tillægger jeg de seneste års uro.  Men ad åre når alle føler sig bedre tilpas, bliver det forhåbentlig bedre.  Lige nu er det svært her, hvor vi alle føler os lidt ude i tovene.«
»Socialt samvær på en station bliver også nemmere, når man bor i nærheden af den,« tilføjer Per.
Ernst Bugge, som også er chauffør men mest står for at udlevere de rigtige busser til kollegerne, har lyttet til de nyes overvejelser og synes, han har hørt noget, der var meget værre:
»Denne gang er stemningen anderledes.  Folk er ikke så negative, som dengang Valby og Ørnevej lukkede.  Selvfølgelig er I kede af, at jeres anlæg på Amager er lukket, men I giver ikke mig skylden for, at I skal arbejde her, sådan som jeg tidligere har
oplevet det.  Sådan har I ikke været, ellers ville jeg nok have holdt afstand til jer,« siger Ernst Bugge.
»Ja, der er da en udmærket stemning.  Der er ingen tvivl om, at jeg er negativ, men jeg lader det ikke gå ud over kollegerne.  I øvrigt bliver jeg her ikke.  Jeg har søgt arbejde ude i lufthavnen, så det her er en slags milepæl i mit liv,« siger Per
Petersen.
Han vil hjem til Amager.
Bus Danmark A/S blev stiftet 22. marts 1995.  Firmaet er enkelt sagt en videreførelse af Hovedstadsområdets Trafikselskabs (HT) driftsorganisation.
Med den reviderede HT-lov fra december 1994 er Bus Danmark et selskab i fri konkurrence med ret til at byde på al kørsel, som HT udbyder i licitation.
Bus Danmark havde 54 procent af markedsandelen i 1994, men tabte en stor del af sin kørsel ved en licitation sidste år; deraf fulgte lukningen af busgarageanlægget på Amager.  I dag har Bus Danmark 6 anlæg og cirka 2000 chauffører.  Det samme antal
chauffører er i arbejde for Bus Danmarks konkurrenter, mindre private selskaber som City-Trafik A/S, De Hvide Busser og Unibus.</p><p id="p1">Når Fremad Amager på lørdag løber på banen i Sundby Idrætspark til årets sidste hjemmekamp, er det med visheden om, at en sejr, eller faktisk bare et enkelt point, vil sende klubben op i 1. Division.</p><p id="p2">John Faxe Jensens tropper har ramt en solid stabilitet her i slutningen af sæsonen, og har nu ikke tabt i otte kampe i træk. Lørdag malede Fremad Amager-maskinen hen over Middelfart, som på hjemmebane godt nok klarede sig igennem med et " hæderligt nederlag" på 1-0, men Fremad Amager skabte et væld af chancer kampen igennem og tog de nødvendige tre points. Flere hundrede medrejsende Fremad-fans holdt vejret i slutminutterne, og så snart der var fløjtet af flyttedes opmærksomheden ned på deres mobiltelefoner; i Gladsaxe kunne AB med en scoring mod Frem have sendt Fremad Amager direkte op i 1. Division. Men det skete ikke, og derfor mangler det allersidste point for at klubben igen kan tage turen op i næstbedste række.</p><p id="p3"><br /><em style="bold">John Faxe: Rigtig godt tilfreds</em></p><p id="p4">En afslappet John Faxe spadserede ud af Middelfart Stadion uden tanke på opgøret i Gladsaxe, og tog det ikke så tungt da han fik at vide, at Frem havde vundet det opgør. " Vi holder fokus på vores egen kamp. Jeg er rigtig godt tilfreds med mit hold i dag, hvor vi i stegende hede dominerer kampen totalt.</p><p id="p5">For mig lignede vi et hold, der ville have de tre points for enhver pris. Selvfølgelig kunne jeg have ønsket mig mere skarphed i feltet, men vi producerede chancer på samlebånd," sagde John Faxe Jensen på vej ud af banen.</p><p id="p6">Kampen i Middelfart kunne faktisk have været punkteret allerede efter tre minutter, da Olcay Senoglu formåede at brænde årets største chance.</p><p id="p7">Helt alene foran mål, og med målmanden langt uden for rækkevidde, formåede han at sparke så svagt, at bolden blev reddet på stregen.</p><p id="p8">Derfor var det også en kisteglad Senoglu, der kunne juble over at det i det 72. minut netop blev ham, som satte hovedet på et godt indlæg og lagde bolden i kassen til den vigtige scoring. Nu håber</p><p id="p9">Fremad Amager at kunne gøre arbejdet helt færdigt på lørdag mod Hvidovre, hvor der under alle omstændigheder er planlagt afslutningsfest for klubbens fans efter kampen. " Det kan blive en fantastisk lørdag. Sidst mod Brønshøj skabte de godt 2.000 tilskuere en fantastisk kulisse, og vi drømmer da om, at det kan blive endnu vildere på lørdag. Vi håber, at folk på Amager vil komme og give os det sidste, vigtige skub op i 1. division," sagde cheftræner John Faxe Jensen.</p><p id="p10">Fremad Amager har 6 points og en bedre målscore at tære på før de sidste to runder af oprykningsspillet.</p><p id="p1">SUNDBY: Amager Bladet har spurgt lokaludvalgsformændene i Amager Øst og Vest, hvordan de ser på, at lokaludvalgene står i økonomiudvalgets katalog over mulige besparelser til de kommende budgetforhandlinger.</p><p id="p2">» Vi synes, det er en skidt ide at skære ned på lokaludvalgene, og især på nuværende tidspunkt, hvor lokaludvalgene ser ud til at få yderligere opgaver.</p><p id="p3">» Københavns Kommune har jo vedtaget, at økonomiforvaltningen skal finde måder, hvorpå man kan styrke demokratiet og borgerinddragelsen.</p><p id="p4">Vi synes, det er et spændende oplæg, at man gerne vil have en bedre dialog med borgerne, og det er et forslag, der efter vores mening vil inddrage lokaludvalgene, der er tættest på borgerne -det er vores spidskompetence.</p><p id="p5">Det harmonerer skidt med at man vil spare på lokaludvalgene, hvad enten det så er vores puljemidler eller sekretariatsbetjeningen, « siger Ole Pedersen, der er formand for Amager Øst Lokaludvalg.</p><p id="p6">Behold sekretariaterne Formanden for Amager Vest Lokaludvalg, Lars Rimfalk Jensen, er ikke helt så afvisende over for, at besparelser kan være nødvendige.</p><p id="p7">» Jeg har klart tilkendegivet, og Amager Vest Lokaludvalg er enige om, at selv om vi ikke er tilhængere af at blive beskåret, så er vi med på, at skal der spares i kommunen, er der ikke noget mærkeligt i, at det også går ud over lokaludvalgene.</p><p id="p8">« » Men samtidig har Amager Vest Lokaludvalg sagt fra overfor, at der skal nedlægges sekretariater, for det er at smide hele lokaludvalgsideen ud med badevandet. De piger, vi har siddende på sekretariatet, de kender de lokale aktører, og det klæder udvalget på til, at vi kan lave de borgerinddragende ting og holde de rigtige borgermøder.</p><p id="p9">Før kommunesammenlægningerne undersøgte man, hvor demokratiets grænse lå.</p><p id="p10">Og fandt ud af, at enhederne helst ikke skulle være større end 45.000 borgere. Vi er på vej mod 66.000 borgere -det er på størrelse med Herning Kommune.</p><p id="p11">« » I stedet for at vi har 2 ½ million kroner at dele ud af, hvilket vi selvfølgelig er glade for, så skær 200.000-300.000 kroner på puljemidlerne, i stedet for at skære på sekretariatet. Vi vil hellere beholde sekretariatet, end at vi kan give 10.000 kroner til en musikevent mere -så kan vi sige til arrangørerne af den musikevent, at de i stedet skal henvende sig hos Carl Christian (Ebbesen, kulturborgmesteren, red.), « siger Lars Rimfalk Jensen.</p><p id="p12">Vi vil hellere beholde sekretariatet, end at vi kan give 10.000 kroner til en musikevent mere.</p><p id="p13">LARS RIMFALK JENSEN, formand for Amager Vest Lokaludvalg.</p><p id="p14">Økonomiforvaltningen nævner lokaludvalg som muligt effektiviseringsområde til Budget 2016 Dels via besparelse på udvalgenes puljemidler, dels at 10 lokaludvalgssekretariater sammenlægges til fem.</p><p id="p1">HELE ØEN: I 2012 tog Naturstyrelsen Hovedstaden, Københavns Kommune, Tårnby Kommune og Udviklingsselskabet By &amp; Havn invitiativ til et samarbejde under arbejdstitlen ' Ny Vestamager' om den langsigtede udvikling af naturområderne på Vestamager.</p><p id="p2">Formålet er at videreudvikle borgernes adgang til naturen og sammenhængen til de omgivende byområder. At styrke formidlingen om Amagers naturværdier og definere området særlige rolle i Hovedstaden.</p><p id="p3">Mens det 1000 hektar store Dyrehaven nord for København står solidt i københavnernes bevidsthed, så har Amagers naturarealer, der breder sig over 3000 hektar, ikke samme stærke brand.</p><p id="p4">I april blev Dragør Kommune også en del af partnerskabet, og her i juni forventes de tre kommuners byråd at godkende en ny udviklingsstrategi for ' Naturpark Amager', som arbejdsgruppen bag strategien foreslår områderne døbt.</p><p id="p5">Først omfattede projektområdet Amager Fælled og Kalvebod Fælled i Københavns og Tårnby Kommuner samt Kongelundsområdet i Dragør Kommune.</p><p id="p6">Siden blev området udvidet med hele Dragørs kyststrækning, fra Kongelunden til og med Dragør Sydstrand.</p><p id="p7"><br /><em style="bold">Buketter af visioner</em></p><p id="p8">Naturvidderne ligger der jo allerede. Så hvad kan det nye samarbejde gøre for, at de bliver mere attraktive? Vi plukker visioner fra strategien: Naturparken skal udvikles til hovedstadens største åbne naturfagslokale, så kommende storbygenerationer får større fornemmelse for naturen.</p><p id="p9">Der skal udvikles nye traditioner og begivenheder, forankret i stedets særlige natur.</p><p id="p10">Det skal være muligt at holde store, enkeltstående arrangementer, fx VM i orienteringsløb, World Cup for kitesurfing -dog med måde, men så naturparken får en plads i den offentlige bevidsthed.</p><p id="p11">Naturpark Amager skal bindes bedre sammen med andre rekreative områder -Vestvolden og Amager Strandpark er ikke langt væk. Amager Fælled og Kalvebod Fælled skal bindes bedre sammen ved at udvikle stisystemet.</p><p id="p12">Et antal hovedindgange skal give identitet og skabe den genkendelse, vi kender fra Dyrehavens røde låger. Indgangene skal rumme information, områdekort, udlån af naturgrej og cykeludlejning.</p><p id="p13">Naturparkens 22 km kyststrækning videreudvikles, så kajakker og småbåde kan ankomme fra vandsiden, og så der kan dyrkes fiskeri samt sommer-og vinterbadning.</p><p id="p14">Udsigtspunkter gøres tilgængelige -flere er i dag indhegnet på grund af dyrehold.</p><p id="p15">Der udarbejdes en fælles kommunikationsstrategi og en hjemmeside med naturparkens her-og-nu oplevelser.</p><p id="p16">Find hele udviklingsstrategien på www.dragoer.dk i bilagsmaterialet til økonomi-og planudvalgets møde torsdag 20.</p><p id="p17">juni.</p><p id="p1">TÅRNBY: Station Amagers tid som politistation kan være forbi, hvis Københavns Politi gør alvor af planerne om at samle flere stationer under samme tag. Det har fået folketingsmedlem Martin Henriksen ( DF) til at spørge justitsminister Morten Bødskov ( S) om han kan be-eller afkræfte de verserende rygter om stationens fremtid.</p><p id="p2">» Jeg håber ikke, det er er rigtigt. Derfor beder jeg justitsministeren om at be-eller afkræfte rygtet. Jeg er helt med på, at det er hårde økonomiske tider, og derfor skal politiet også effektivisere, men det må ikke ske på bekostning af den borgernære service. Noget andet er at lukke en hel politistation.</p><p id="p3">Vi vil gerne bevare Station Amager, og det vil have regeringen til at bakke op om, « siger Martin Henriksen til Amager Bladet.</p><p id="p4">Ingen afklaring i efteråret Sidste efterår valgte Københavns Politi at sammenlægge politistationerne på Kamillevej og i lufthavnen i forbindelse med en større ændring af organisationen.</p><p id="p5">Ved sammenlægningen af Station Amager og Station Lufhavnen blev der ikke taget stilling til de fysiske rammer, men Københavns Politi oplyste, at » der arbejdes mod én samlet placering for stationen « , og at man indtil videre ville benytte de eksisterende bygninger på Kamillevej og i lufthavnen.</p><p id="p6">I efteråret rystede de menige betjente på hovedet over forslag til besparelser. Eksempelvis blev Station Amager lukket for publikum om aftenen og natten. Personlige henvendelser kan kun ske døgnet rundt på Station City.</p><p id="p7">» Der bliver skåret ind til benet og vi frygter, at det fører til serviceforringelser. Det går ud over beredskabet, men vi har også en aftale med ledelsen om, at hvis det ikke går godt, så bliver der skruet op for beredskabet igen, « sagde Claus Oxfeldt, formand for Københavns Politiforening, til Ekstra Bladet.</p><p id="p8">Alle anholdte bliver nu kørt til Station Bellahøj, og først når cellerne er fyldt op hér, bliver cellegangene på to andre stationer åbnet. Det betyder blandt andet, at politipatruljerne ofte skal køre længere med de anholdte -fra Amager og Københavns centrum og ud til Bellahøj.</p><p id="p9">Politiledelsen i København oplyste i en pressemeddelelse, at den nye organisering skal resultere i en ' mere effektiv udnyttelse af ressourcerne og en mere målrettet og effektiv opgavevaretagelse.</p><p id="p10">Og dermed en bedre service til borgerne'.</p><p id="p11"><br /><em style="bold">Tryghed går fløjten</em></p><p id="p12">» Vi har alle antenner ude og følger nøje, hvordan det kommer til at gå. For effektiviseringer er ofte lig med forringelser, « advarede Claus Oxfeldt.</p><p id="p13">Martin Henriksen håber, at justitsministeren én gang for alle kan aflive rygtet om Station Amagers lukning.</p><p id="p14">» Det vil må det aldrig være sådan, at borgernes tryghed går fløjten, og den vil få et skud fra borgen, hvis en Iøvrigt velfungerende politistation i lokalområdet skal lukkes, « siger han.</p><p id="p1">Det er ikke tit det sker, at vi går galt i byen os her på Amager Bryghus. Men når det så endelig sker, så er vi ikke for store til at indrømme det. Og her kommer indrømmelsen så: sidste års julebryg var sgu' for stærk. Vi ved det godt - især efter adskillige henvendelser fra velmenende afholdsfolk, som venligt har påpeget, at sidste års Imperial Nisseøl på 8% førte til sjældent sete udskejelser ved julefrokosterne over det ganske Amager. Ja, selv fra de nærmeste fødeafdelinger modtog vi bebrejdende mails der sidst i august...</p><p id="p2">Men nisseøl skal der nu til i den glade juletid, mener vi glade bryggere. Men vi skruer lidt ned for gløden på årets julebryg og nøjes med at lave en Super Premium Nisseøl på sølle 6,5%. Til gengæld har de rare afholdsfolk så bestilt 17 fustager af den til deres sidste generalforsamlingen først i det nye år, hvor de lukker og slukker foreningen. De sparede 1,5% alkohol fra hver øl samler vi så sammen og donerer til et godt formål.</p><p id="p3">Men ellers er årets julebryg igen i år rendyrket kræs for alle ølelskere med jul i sjælen og lyst til gode, fyldige og lidt mørke malte. Krydderier? Nix, dem lod vi osse i år blive stående på Amagerhylden.</p><p id="p4">Nyd Amager Julebryg 2010 - den ægte og autentiske smag af jul fra solskinsøen i Øresund...</p><p id="p5">Ingr.: Vand, bygmalt, hvedemalt, brun farin, kandis, humle og gør.</p><p id="p1">AMAGER STRANDPARK: Det flyder med affald i Amager Strandpark. Svineriet har fået flere gæster til tasterne og skrive harmdirrende indlæg på Facebook, og mange har henvendt sig til Amager Bladet for at få luft for deres frustrationer.</p><p id="p2">De varme sommerdage har lokket mange badegæster ud til stranden, men antallet og størrelsen på affaldskurve har slet ikke kunne dæmme op for strandgæsternes forbrug.</p><p id="p3">Mange steder er affald henslængt i sandet, og andre steder er affaldet smidt ved siden af de overfyldte affaldskurve.</p><p id="p4">Københavns Kommunes teknikog miljøforvaltning erkender, at der er et problem med affaldet i Amager Strandpark. Serviceområdechef Jon Pape siger til Amager Bladet, at der nu bliver ført et skærpet tilsyn med renholdelsen i Amager Strandpark.</p><p id="p5">» Vi fører jævnligt tilsyn i strandparken, og vi er bestemt ikke tilfredse med renholdelsen. Derfor har vi kontaktet firmaet, der står for renholdelsen.</p><p id="p6">I kontrakten står, at firmaet (OK Grønne Anlæg, red.) skal sørge for at tømme affaldskurvene til en hver tid, og at de skal tømmes flere gange dagligt.</p><p id="p7">Vi konstaterer, at det har været forsømt, « fortæller Jon Pape.</p><p id="p8">Han oplyser, at det skærpet tilsyn vil have fokus på, at affaldskurvene bliver tømt, så de aldrig er overfyldte.</p><p id="p9">Endvidere skal affald omkring kurvene fjernes.</p><p id="p10">» Men vi har også indskærpet, at det spredte affald bliver fjernet.</p><p id="p11">Det kan være affald, der blandt andet samler sig i lommer ved buske og p-pladser. Og så skal firmaet feje stierne, på molerne omkring bænke og fjerne ukrudt ved cykel-og legepladserne.« .</p><p id="p12"><br /><em style="bold">Den første sommer</em></p><p id="p13">Det har tidligere været I/ S Amager Strandpark, der har stået for driften i Amager Strandpark, men dét selskab er lukket ned, og Københavns Kommune står i dag for driften.</p><p id="p14">» Det er første sommer, hvor vi står for driften af strandparken, og vi er derfor meget opmærksom på, at firmaet, der har fået til opgave af renholde stranden, også gør det. Vi har samtidig med det skærpet tilsyn fået opsat flere affaldskurve i den sydlige ende ved Strandstation 5 ud til molen, « forklarer Jon Pape.</p><p id="p15">De mange gæster er en stor del af forklaringen på affaldsmængderne, men mange gæster smider også affaldet, når de forlader stranden.</p><p id="p16"><br /><em style="bold">17 kg skrald på én time</em></p><p id="p17">Ved Friluftsrådets ' Ren Stranddag' i 2014 blev der på under én time samlet 2.960 stykker affald op i Amager Strandpark. Det svarer til 17 kg skrald -og det lå på en strækning på bare 300 meter. I alt blev der samlet 1.241 stk. plastik i forskellige former og størrelser, 1.004 cigaretskod, 108 stk.</p><p id="p18">sølvpapirrester, 49 skruelåg, 36 ispinde, 18 korkpropper, 12 dåser -hvoraf fem var med pant, 12 ferskensten, syv lightere, fire hundelorteposer og fire engangsgrillstativer.</p><p id="p19">Jon Pape er klar over, at det ikke er alle gæster, der er lige flinke til at passe på stranden, men påpeger: » Det er vores opgave at sikre, at stranden er pæn og ren. «.</p><p id="p20">UDet er første sommer, hvor vi står for driften af strandparken, og vi er derfor meget opmærksom på, at firmaet, der har til opgave at renholde stranden, også gør det.</p><p id="p21">JON PAPE, Serviceområdechef, Københavns Kommunes teknik-og miljøforvaltning.</p><p id="p22">Top 5 over indsamlet affald på ' Ren Stranddag' i Amager Strandpark i 2014</p><p id="p23">Cigaretter 22 procent.</p><p id="p24">Slikpapir og kagepapir 15 procent.</p><p id="p25">Papirposer 3 procent.</p><p id="p26">Sugerør 2 procent.</p><p id="p27">Skruelåg 1 procent.</p><p id="p1">Teknik-og Miljøudvalget ventes i næste uge at godkende en forpagtningsaftale med firmaet Dancamps Aps., som ønsker at forpagte og udvikle Københavns nye campingplads.</p><p id="p2">Den kommer til at ligge vest og nord for Danhostel ved Vejlands Allé og kan udbygges i etaper. I første omgang vil campingpladsen åbne på cirka 2 hektar, som tilbyder plads til autocampere, teltpladser mv. Men senere kan campingpladsen udvides til 9 hektar og strække sig et godt stykke ind på fælleden.</p><p id="p3"><br /><em style="bold">Fredning ophævet</em></p><p id="p4">Københavns Kommune er godt klar over, at Amager Fælled er fredet. Kommunen HAR allerede fået tilladelse til at anlægge en campingplads i udviklingsplanen for Amager Fælled fra 2010.</p><p id="p5">Men hvad angår selve udformningen af campingpladsen kan der godt opstå konflikter med fælledens brugere og fredningsnævnet: "... det er nødvendigt at opnå dispensationer fra fredningen fra Fredningsnævnet i forhold til de fysiske anlægs -herunder bygningers -placering og udseende. Tanken er at udforme pladsen og dens inventar på en måde, der på samme tid er respektfuld over for fælledens natur og udtryk og økonomisk bæredygtig," står der i indstillingen til politikerne i udvalget.</p><p id="p6">De mødes 15.12 for at trykke på knappen og lade bulldozerne køre ind i 2015.</p><p id="p7"><br /><em style="bold">Autocampere først</em></p><p id="p8">Anlægget af campingpladsen starter ved Vejlands Allé. Campisterne i bil og autocamper skal ankomme via det nye kryds ved Center Boulevard. Vest for vandrehjemmet vil der blive etableret en indkørsel til campingpladsen med reception og parkering for gæster. Langs med Vejlands Allé og cykelstien inde på fælleden skal der være plads til hundredevis af autocampere. Mod nord skal der etableres arealer til telte, campingvogne og hytter til udlejning. Der skal også bygges fællesfaciliteter med bad og toiletter og legepladser.</p><p id="p9">Men udbygningen foretages af forpagteren, etapevis efter aftale med kommunen.</p><p id="p10"><br /><em style="bold">Eneste camping i byen</em></p><p id="p11">Første etape omfatter kun ankomstarealer, autocamperareal og de første arealer til telte og campingvogne.</p><p id="p12">Grunden til, at Københavns Kommune vil have en ny campingplads, er at København slet ikke har nogen moderne campingplads. Det eneste campingtilbud inden for kommunegrænsen er Bellahøj Camping. Men tilstanden og placeringen af Bellahøj Camping betyder, at det vil være urealistisk at modernisere den. Mener Teknik-og Miljøforvaltningen.</p><p id="p13">Københavns Kommune forsøgte i 2010 at bygge en kommunal campingplads på Amager Fælled. Men ideen blev droppet, og nu er der i stedet fundet en forpagter.</p><p id="p14">Kommunen bruger dog 3,5 mio. kroner på byggemodning, veje, afløb mv. til campingpladsen.</p><p id="p1">SUNDBY: Der var lagt op til en nervepirrende forestilling i Sundbyøsterhallen søndag eftermiddag, da Ajax' rutinerede 1. divisionsmandskab gæstede Amager SK i det første af to playoff-opgør om en billet til landets næstbedste række.</p><p id="p2">Med knapt 400 nærmest åndeløse pulikummer på plads startede kampen da også som den gyser, man kunne forvente: Selv om hjemmeholdet måtte undvære en stribe profiler -Søren Bo Larsen, Henrik Højlund, Benjamin Vestbo, Jakob Madsen, Stefan Klavsen, Casper Yding og Mathias Dirksen, allesammen bærende kræfter sæsonen igennem -var det et optimistisk Amager-hold, der formåede at bringe sig foran med 6-4 i den indledende fase.</p><p id="p3">Modstanderne var dog tydeligvis vant til et højere tempo og kunne diske op med tekniske raffinementer, som viste en vis niveauforskel. I første halvlegs sidste 10 minutter holdt gæsterne en skarp fokus og udnyttede de mindste fejl i ASKs lidt forcerede opspil. Samtidig fik Ajax stabiliseret defensiven til en robust forsvarsmur, som amagerkanerne slog sig på, og trak stille og roligt fra til halvlegsstillingen 8-11.</p><p id="p4"><br /><em style="bold">Nervøsitet</em></p><p id="p5">Sundbyøsterhallen genlød slet ikke af den vilde hujen, der har kendetegnet de seneste kampe, og speakeren efterlyste da også en smule mere kontant opbakning. Men nervøsiteten havde sneget sig ind, både udenfor og på banen. Med usædvanligt få scoringer udviklede opgøret sig til en regulær forsvarskrig, og her var gæsterne bedst. Amager SK kom op på hele ni minutters måltørke, ikke mindst på grund af Ajax's velspillende målvogter Mikkel Tønners. Føringen blev udbygget til 10-17 og 12-20 og spændingen ebbede ud af opgøret.</p><p id="p6">Adskillige fejlafleveringer senere satsede træner Thomas Schou på et hyper-offensivt forsvar for at æde lidt af det markante forspring inden returopgøret. Det lykkedes faktisk ganske fornuftigt, og da sidste tuden lød, stod der 16-22 på tavlen.</p><p id="p7">Men træneren bevarede dog optimismen frem mod sæsonens sidste kamp, hvor han igen kan råde over flere af søndagens oversiddere: » Vi vil gå hjem og slikke sårene fra denne opvisning i hvad kynisme betyder, hvis man vil med på 1. divisionsniveau.</p><p id="p8">Der bliver heldigvis lavet meget få mål, hvilket må betyde, at der skal vindes med seks mål på udebane. Vi har ikke givet op, « forsikrede Schou efter kampen.</p><p id="p1">HELE ØEN: Den 79-årige formand for bordtennisklubben BK12 Amager, Gunnar Wermus, og håndboldklubben Amager SK, snuppede priserne som årets idrætsleder og årets klub for 2017 ved den årlige uddeling af Amager Bladets Idrætspris.</p><p id="p2">Nu er det tid til at finde frem til prismodtagerne for 2018, og blandt de nominerede kandidater vil Amager Bladets Idrætspriskomité bedømme, votere og kåre årets idrætsleder og årets klub. Komitéen mødes i marts, men øens idrætsforeninger -ledere som aktive -kan godt begyndte at sende indstillinger til komitéen.</p><p id="p3">For at indstille en kandidat skal en række kriterier være opfyldt, som det er beskrevet andetsteds. Det er vigtigt, at komitéens medlemmer får et fyldestgørende grundlag at bedømme kandidaterne på.</p><p id="p4">I komitéen sidder nogle af øens mest kompetente idrætsledere til at bedømme kandidaterne, og de repræsenterer samtidig en bred vifte af idrætsgrene, så hvad enten det er kandidater til lands, vands eller i luften, er medlemmerne er i stand til at kåre den endelige vinder på et sagligt, seriøst og objektivt grundlag.</p><p id="p5"><br /><em style="bold">Stiftet i 1987</em></p><p id="p6">Prisen som årets idrætsleder blev stiftet i 1987. Dengang gik prisen til bordtennislederen Tage Karleby fra Dragør Bordtennisklub.</p><p id="p7">Øens fornemste idrætshæder, Amager Bladets Idrætspris, blev stiftet i 1953 af bladets legendariske sportsredaktør Egon Andersen, og i 1972 blev prisen udvidet med årets fund, som første gang blev tildelt Helle Sichlau fra Kastrup-Tårnby Atletikklub.</p><p id="p8">Det var helt naturligvis at følge op med prisen som årets idrætsleder, og et par år senere blev prisen årets klub stiftet.</p><p id="p9">Denne pris er i øvrigt blevet moderniseret efter sidste års komitémøde, idet alle klubber -inklusive klubber, der er en del af en moderklub -kan komme i betragtning til prisen.</p><p id="p10">Det er således muligt at indstille idrætsforeninger, som er en del af en overbygning.</p><p id="p11"><br /><em style="bold">Tidsfrist for indstilling</em></p><p id="p12">Amager Bladet uddeler priserne i samarbejde med DanBolig ved Niels Hald og Nordea-Amager, der præmierer årets idrætsleder og årets klub med en check på 10.000 kroner.</p><p id="p13">Niels Hald fra DanBolig og Klaus Lyngsdal Pedersen fra Nordea deltager i kåringsmødet, som holdes fjorten dage før offentliggørelsen af prismodtagerne.</p><p id="p14">Det sker i år, tirsdag 19.</p><p id="p15">marts, og samme dag bliver prisvinderne kåret ved en reception.</p><p id="p16">Det er vigtigt, at indstillinger til en af de to priser er Amager Bladet i hænde senest 17. februar, og at indstillingen sendes pr. mail. Indstillingen skal suppleres med oplysninger om navn, adresse, telefonnummer og mail-adresse både på kandidaten og indstilleren.</p><p id="p17">Har du et tip til en særligt talentfuld ung idrætsudøver, som opnåede markante resultater og måske endda et gennembrud i 2018, så send det til Jacob Schneider på jape@minby.dk.</p><p id="p18"><br /><em style="bold">SEND EN KANDIDAT TIL AMAGER BLADET</em></p><p id="p19"> Du kan nominere en kandidat til årets idrætsleder ved at angive kandidatens navn,. alder og klubnnavn. Beskriv kort om idrætslederens synlige resultater af sit lederarbejde; i . . . . og tidligere samt lidt om idrætslederens personlige som ledermæssige kvalikationer.</p><p id="p20"> Du kan nominere en kandidat til årets klub ved at angive klubnavn.</p><p id="p21">Beskriv kort om klubbens sportslige resultater i . . . . , tidligere meritter, elitemæssige som sociale akiviteter og om både tidligere, nuværende og fremtidige projekter samt mål og ambitioner.</p><p id="p22">Indstillingen sendes til chefredaktør Jan Jeppesen på email: jje@amagerbladet.dk med vedhæftet indstlling i worddokument.</p><p id="p23">Sidste frist for indstilling er . . . februar . . . .</p><p id="p24"><br /><em style="bold">IDRÆTSPRISKOMITÉEN</em></p><p id="p25"> Medlemmer  Jan Jeppesen, Amager Bladet. Jacob Schneider, Amager Bladet. Benny Nielsen, håndbold. Søren Saugmann, boksning. Anita Wagner, fodbold. Berit Puggaared, svømning. Helle Sichlau, atletik. Jørgen Wilsen, fodbold/ håndbold.</p><p id="p26">Jørgen Jørgensen, badminton. Michael Empacher, sejlsport. Svend Mathiasen, fodbold, og Malene Dissing, triatlon Samarbejdspartnere.</p><p id="p1">Naturpark Amager er et projekt, som skal skabe en sammenhængende naturpark på over 3500 hektar på Amager. Den omfatter størstedelen af Amager Fælled, Kalvebod Fælled, Kongelunden og Dragør Sydstrand.</p><p id="p2">Målet er at udvikle området og få flere besøgende. Området som dækker Naturpark Amager har i dag omkring 1 mio. besøgende om året. Til sammenligning har Dyrehaven ved Klampenborg omkring seks mio. besøgende årligt, selv om den kun fylder en trediedel af Amagers naturområder.</p><p id="p3">Bag projektet står Naturstyrelsen, Københavns Kommune, Tårnby Kommune, Dragør Kommune og By &amp; Havn. Partnerskabet har fået omkring 90 mio. kroner i fondsstøtte fra Nordeafonden og Friluftsrådet til at etablere nye hovedindgange og såkaldte ' blå støttepunkter', dvs. aktiviteter ved vandet mod vest og syd.</p><p id="p4"><br /><em style="bold">En park for alle</em></p><p id="p5">Arbejdet starter næste år med afholdelsen af en projektkonkurrence.</p><p id="p6">Så på borgermødet forleden var det netop indgange og blå aktiviteter, som partnerskabet bag naturparken ønskede at tale med borgerne om.</p><p id="p7">" Vores mål er at Naturpark Amager bliver for alle. Vi starter med at etablere flere attraktive indgange til området, samt nogle aktiviteter langs med vandet. Men hvad er en indgang, og hvordan skaber man en spændende indgang til naturparken? Og hvad er sådan et blåt støttepunkt, hvad skal det tilbyde brugerne? Det vil vi meget gerne have jeres input til," sagde Heidi Stranddorf, specialkonsulent fra Naturstyrelsen Hovedstaden.</p><p id="p8"><br /><em style="bold">Frontkæmpere</em></p><p id="p9">Derefter fik borgerne ordet, og det skulle hurtigt vise sig, at mange af dem ikke var kommet for at tale om nye hovedindgange og vandaktiviteter.</p><p id="p10">De fleste som tog ordet var frontkæmpere i naturdebatten, og de ville diskutere dyre-og plantebeskyttelse, fredning og byggestop på Amager Fælled.</p><p id="p11">" Kan vi få en garanti fra jer om, at der aldrig bliver bygget på Amager Fælled"? ville en aktivist fra Danmarks Naturfredningsforening vide.</p><p id="p12">Serviceområdechef Jon Pape fra Københavns Kommune kunne ikke give nogen garanti.</p><p id="p13">" Som I ved er der stadig politiske forhandlinger i Borgerrepræsentationen om at flytte byggeprojektet på amager Fælled, muligvis til en anden placering på fælleden.</p><p id="p14">Men hvordan det ender, kan ingen af os vide endnu," sagde han.</p><p id="p15"><br /><em style="bold">Brug penge på dyr og planter</em></p><p id="p16">" I har fået næsten 100 millioner kroner til at lave hovedindgange og vandaktiviteter.</p><p id="p17">Kunne man ikke bare bruge nogle af de penge på naturen? Man kunne for eksempel sænke græsningstrykket og få en rigere flora," sagde naturdebattøren Phillip Hahn-Petersen fra Habitats.</p><p id="p18">dk.</p><p id="p19">Signe Nepper Larsen, vicedirektør i Naturstyrelsen, fortalte at de mange fondspenge skal gå specifikt til etablering af indgange og blå støttepunkter.</p><p id="p20">" Men Naturstyrelsen er ved at udarbejde en ny driftsplan for Kalvebod Fælled, og det er den plan, som sætter rammerne for dyre-og plantelivet på fælleden," sagde hun.</p><p id="p21"><br /><em style="bold">Naturen først!</em></p><p id="p22">Flere andre deltagere mente ikke, at der skulle bruges 90 mio. kroner på at få flere mennesker ud i naturen.</p><p id="p23">Man skulle i stedet sørge for at naturen forblev uberørt og vild.</p><p id="p24">" Fælleden bliver langsomt fyldt med fodboldbaner og jogging. Det ender som en forlystelsespark. Det er jo en skandale," sagde en deltager.</p><p id="p25">" Vi skal lave en naturpark til naturen. Det er min inderlige frygt, at jeres plan kommer til at ske på bekostning af naturen," sagde en anden.</p><p id="p26"><br /><em style="bold">Det hemmelige sted</em></p><p id="p27">Men der var også deltagere, som kom med inputs til at få flere mennesker ud i naturen på Amager.</p><p id="p28">" Det er et lidt hemmeligt sted vi har herude, som sagtens kan gøres mere kendt og mere tilgængeligt," sagde en deltager, og så fulgte forslag om bedre skiltning, en kro, flere parkeringspladser og færre hegn omkring fælleden.</p><p id="p29">Flere deltagere ville desuden gerne flytte de placeringer af de blå støttepunkter, som partnerskabet har foreslået.</p><p id="p30">Efter en pause var der workshops, hvor man igen kunne komme med forslag. Her kom der stribevis af forslag om bemandede hovedingange, oversigt over området ved hjælp af droner, tilgængelighed for handicappede, toiletter osv.</p><p id="p31">Mange mente at det var nødvendigt at regulere tra-fikken af meget hurtige racercyklister.</p><p id="p32">Andre ville lave sankesteder, fiskepladser og bademuligheder ved vandet.</p><p id="p33">En deltager foreslog sågar en naturhavn for sejlbåde, hvor tursejlere kunne lægge til, tæt på den uforstyrrede natur på fælleden.</p><p id="p34">Partnerskabets projekt for hovedindgange og blå støttepunkter forventes at stå klar i 2020-2021.</p><p id="p35">Naturpark Amagers nye hjemmeside: www.naturparkamager.dk/.</p><p id="p1">HELE ØEN: De seneste par måneder har bragt masser af hæder til Amager i den relativt anonyme sportsgren judo. Men øen har længe profileret sporten på fornemste vis, og i disse tider brager øens to klubber -Amager Judo Skole og Judoklubben Mitani -derudaf.</p><p id="p2">I januar var to af judoskolens seniorlandsholdskæmpere ved Rekjavik Open, hvor der var deltagelse fra de nordiske lande, Rusland og andre østeuropæiske lande. 20-årige Anders Hvidkær vandt guld efter fire sejre på fuld score -en fantastisk start på den internationale seniorkarriere, som efter tre seniorstævner talte to turneringssejre.</p><p id="p3">26-årige Damien Hannerz har genoptaget sin landsholdskarriere og nåede efter tre sejre frem til finalen, hvor en stærk slovak dog satte en stopper for successen.</p><p id="p4"><br /><em style="bold">Egen turnering</em></p><p id="p5">Klubbens U21 kæmpere startede året ved Dutch Open, en af Europas største åbne turneringer med næsten 1.900 deltagere. Bedst gik det for 17-årige Thomas Bjerregaard, som debuterede i aldersklassen med en syvendeplads i vægtklassen under 90 kilo. I samme vægtklasse blev 19-årige Oliver Nelmark nummer ni. I U18 vandt Jonas Czajkowski tre kampe, Magnus Nelmark og Benjamin Bach Christensen hver to.</p><p id="p6">Ved en U20 turnering i Holbæk gjorde Mitani sig gældende med U18-guld til Sif Bouju -i drengegruppen -U15-guld til Magnus Rosenkvist og U18-sølv til Rasmus E. Katz.</p><p id="p7">Herefter afholdt Amager Judo Skole CPH CUP, som er en ranglisteturnering for alle klubber. Turneringen er vokset fra 84 deltagere for to år siden til 147 nu. Turneringen er et trækplaster, fordi den giver mange kampe til alle deltagere, så de får relevant sparring.</p><p id="p8">Næsten alle de sjællandske klubber har taget godt imod turneringen, som afholdes i klubbens store judohal på Strandlodsvej 10.</p><p id="p9"><br /><em style="bold">Succes i Vejle</em></p><p id="p10">Begge Amager-klubber var repræsenteret ved det internationale stævne Matsumae Cup i Vejle, hvor 60 japanere fra Tokai Universititet og International Budo Universitetet, kæmpere fra Holland, Storbritannien, Island, Sverige, Norge, Finland, Polen, Portugal og Tyskland deltog.</p><p id="p11">Mitanis Alexander Bakke fik sølv i senior -73kg efter en tæt finale mod den svenske mester Frederik Gourlay, som endte i ' golden score'. Amager Judo Skoles senior Anders Hvidkær tog sig af bronzemedaljen i klassen.</p><p id="p12">I U21 rækken var der guld til judoskolens Oliver Nelmark og Emilie Sook, sølv til Thomas Bjerregaard og bronze til Bjarke Christensen. Mathias Madsen, Magnus Nelmark og Jonas Czajkowski tog guld i U18 gruppen, Benjamin Bach Christensen sølv.</p><p id="p13">Amager Judo Skole viste sig således som den klart stærkeste klub i Danmark med ni medaljer mod arrangørklubben som næstbedste danske indslag med to medaljer.</p><p id="p14"><br /><em style="bold">Europæiske resultater</em></p><p id="p15">Ved Europa Cuppen i Zürich blev Anders Hvidkær puljevinder med tre sikre sejre over en slovak, en schweizer og en franskmand. Anders er en meget eksplosiv judokæmper, og to kampe blev vundet på kast til fuld score, men tabte semifinalen til en russisk kæmper. Bronzen blev dog sikret efter en tempofyldt kamp med mange scoringer og kast mod en tjekke.</p><p id="p16">27-årige Damien Hannerz deltog også i stævnet med stor succes. Det blev til en niendeplads efter to vundne kampe over kæmpere fra Holland og Italien.</p><p id="p17">Ved sidste weekends U21 Europa Cup i Portugal havde Amager Judo Skole fire kæmpere med landsholdet, og de tre vandt medaljer: 20-årige Oliver Nelmark tog sølv i vægklassen under 90 kilo, 17-årige Thomas Bjerregaard bronze i samme klasse og 19-årige Emilie Sook fik bronze i klassen under 70 kilo.</p><p id="p18">Sidste søndag vandt Oliver Nelmark så bronze ved Bremen Masters, som er en af Europas største og bedst besatte U21 turneringer. I Olivers vægklasse under 90 kilo var der 45 deltagere fra 11 lande. Nelmark er den første dansker, der vinder en medalje ved Bremen Masters i U21 aldersklassen.</p><p id="p19"><br /><em style="bold">Hæder på samlebånd</em></p><p id="p20">Der bliver lagt mærke til Amagerklubbernes høje niveau. For fire år siden blev Mitanis formand Karen Berg kåret som årets idrætsleder af Amager Bladet, og i sidste uge modtog klubbens grundlægger og utrættelige træner Ken Dobel samme hæder.</p><p id="p21">I torsdags blev Amager Judo Skoles Henrik Hemmingsen kåret som ' årets ildsjæl' -en pris, der uddeles hvert år af DGI Storkøbenhavn. Henrik fik prisen for sit store arbejde med udvikling af det sportslige og sociale i Amager Judo Skole, hvor han blandt andet fungerer som sportschef, daglig leder og ansvarlig for U15 gruppen og den overordnede fastholdelses-og talentudviklingsstrategi.</p><p id="p22">Den 3-4 april kan amagerkanerne opleve topjudo på nærmeste hold, når den internationale turnering Copenhagen Judo Open ruller over måtterne i Prismen i Holmbladsgade.</p><p id="p23">Læs mere på www.</p><p id="p24">copenhagenjudo. com.</p><p id="p1">AMAGER: Der blev i går aftes affyret mindst fire skud nær Ungehuset i Norgesgade på Amager. Flere personer skal være anholdt.</p><p id="p2">Et øjenvidne, 16-årige Roberto Piras, oplyser til Ritzau, at han stod nær Amagerbrogade omkring kl. 20.15, da han hørte et par skud blive affyret.</p><p id="p3">Efter de første to skud hørtes en patruljevogn komme til stedet, og derefter blev der affyret flere skud.</p><p id="p4">Et kvarter senere var der mindst seks politibiler på stedet, og det meste af Norgesgade er spærret af.</p><p id="p5">Andre øjenvidner så blodpletter på fortovet foran Ungehuset, så mindst én person formodes at være ramt af skud.</p><p id="p6">Ungehuset er et sted, som frekventeres af 14-18-årige.</p><p id="p7">Blandt brugerne af huset er også unge med tilknytning til bander.</p><p id="p8">Forud for skyderiet i Norgesgade var gået timelangt masseslagsmål mellem 30-40 unge indvandrere, oplyser øjenvidner.</p><p id="p9">/ ritzau/.</p><p id="p1">Før motorvejen til København Lufthavn blev anlagt i 1960 var Amagerbrogade og Amager Landevej den primære forbindelse til og fra Københavns centrum. På ruten mellem København og lufthavnen tog man opstilling, når berømtheder kørte i kortege til byen, eksempelvis da feltmarskal Montgomery, Winston Churchill, kaptajn Kurt Carlsen, henholdsvis i 1945, 1950 og 1952, besøgte København. </p><p id="p2">I nyere tid har Amagerbrogade dog været fyldt med tilskuere, der ønskede at se 'berømtheder' i en kortege. Her tænker jeg blandt andet på fodboldholdet, der vandt EM i 1992.</p><p id="p3">Søndag 1. juli 1945 var det dog anderledes. Nu var det ikke kun fortov og cykelsti, der var fyldt. Der var ligefrem kaos på hele Amagerbrogade og Amager Landevej. Mange fra hele Storkøbenhavn ville til lufthavnen, fordi Royal Air Force skulle afvikle et stort flyvestævne. Entreindtægten var til fordel for ofrene fra Den franske Skole på Frederiksberg og Air Showet var oprindelig planlagt til 17. juni.</p><p id="p4">Tilstrømningen til stævnet oversteg arrangørernes forventninger. Alle former for transportmidler blev benyttet, men mange måtte alligevel gå hele vejen til lufthavnen. </p><p id="p5">Vejret var lidt blandet, men der kom den dag cirka 250.000 tilskuere til Københavns Lufthavn i Kastrup. Læs mere om selve arrangementet i næste uges avis.</p><p id="p1">THISTED: Fremtiden synes sikret for en af Danmarks ældste kolonihaveforeninger, Amager midt i Thisted.</p><p id="p2">Efter mere end et år med forhandlinger mellem ejeren af området, Henrik Bojsen Jensen, og Kolonihaveforbundet, er parterne nået til enighed om, at kolonihaveforeningen kan overtage det 10.600 kvm. store område for 2,1 mio. kr.</p><p id="p3">Og på en ekstraordinær generalforsamling onsdag aften sagde et stort flertal af haveforeningens medlemmer ja til at optage et lån på dette beløb.</p><p id="p4">-Der er nogle ting, som skal falde på plads, og vi har ikke skrevet under endnu.</p><p id="p5">Men min konklusion er, at Amagers fremtid er sikret, siger Preben Jacobsen, formand for Kolonihaveforbundet, som har ført forhandlingerne med Henrik Bojsen Jensen.</p><p id="p6">Stadig en meget fornuftig pris Det er Kolonihaveforbundet, som låner pengene til foreningen i Thisted, og der bliver ifølge Preben Jacobsen tale om en " fornuftig finansiering".</p><p id="p7">Hvor meget det fremover kommer til at koste at leje en have i Amager -det kan han dog endnu ikke sige.</p><p id="p8">-Det er klart, at det bliver dyrere. Men det bliver stadig en meget fornuftig pris -og billigere end så mange andre kolonihaver, siger Preben Jacobsen.</p><p id="p9">Den usikre fremtid for kolonihaveforeningen har fået nogle af medlemmerne til at sige farvel og tak. Lige nu er der ifølge formanden for Amager, Peter Christensen, fem-syv ledige haver.</p><p id="p10">-Men jeg er helt overbevist om, at de er lejet ud inden for to måneder, siger han.</p><p id="p11">Der er 66 havelodder på det 10.600 kvadratmeter store område. Nogle har dog mere en én have, og foreningen tæller 51 medlemmer.</p><p id="p12">Af dem deltog 45 i generalforsamlingen.</p><p id="p13">41 sagde ja, mens to stemte imod og to undlod at stemme.</p><p id="p14">-Det vigtigste er, at medlemmerne har sagt ja, og at det skete med et overvældende flertal, siger en glad Peter Christensen efter generalforsamlingen, som -inklusive spisning -blev afsluttet i løbet af kun en time.</p><p id="p15">Når de sidste formaliteter er på plads, skal købet endeligt godkendes. Det vil formentlig ske på haveforeningens ordinære generalforsamling, der skal holdes inden 1. maj.</p><p id="p16"><br /><em style="bold">FAKTA KOLONIHAVEFORENINGEN AMAGER</em></p><p id="p17">Kolonihaverne langs Nørregade i Thisted blev anlagt i 1891 på initiativ af Thisted Arbejderforening, Danmarks ældste brugsforening.</p><p id="p18">Haveforeningen Amager er i dag en af de ældste, endnu eksisterende kolonihaveforeninger i Danmark.</p><p id="p19">Da Thisted Arbejderforening nedlagde sig selv i 2001 og blev en del af FDB (i dag Coop), fik haveforeningen tilbud om at købe området for godt 200.000 kr. -den pris, som grunden var vurderet til i den offentlige vurdering. Men foreningen valgte at afslå tilbuddet både ved den lejlighed og igen i 2006. I 2001 blev Amager også erklæret " ikke-varig" som den eneste af kolonihaveforening i Thisted.</p><p id="p1">Og Sharza forlader nu klubben efter eget ønske.</p><p id="p2">- Jabar har indimellem været uheldig med skader på uheldige tidspunkter, og har derfor heller ikke helt fået den spilletid, som vi alle havde håbet.</p><p id="p3">- Jabar har bedt om at få sin kontrakt ophævet for at søge nye eventyr andre steder, og det har vi i Fremad Amager ikke villet stå i vejen for, skriver klubben på sin hjemmeside.</p><p id="p4">Sharza har i denne sæson bidraget med seks mål i otte kampe - heraf fire mål i to pokalkampe.</p><p id="p1">Pengene er brugt. Og nu er det langt om længe blevet tid til at beslutte, hvordan regningen skal betales.</p><p id="p2">Mandag kom en spritny rapport af Københavns Kommunes byggefelter, der ved salg skal indbringe de knap 1,9 mia.</p><p id="p3">kroner, som kommunen skylder By &amp; Havn for finansiering af byens metrobyggeri.</p><p id="p4">Økonomiforvaltningen peger på omkring 30 grunde, som politikerne kan stykke sammen på forskellig vis med henblik på at hive pengene hjem, ligesom forvaltningen foreslår fem løsningsscenarier, der vurderes fagligt hensigtsmæssige.</p><p id="p5">Et af de foreslåede scenarier kan forhindre, at Amager Fælled i København bliver brugt som byggegrund, og det er netop, hvad flere partier har forsøgt at sikre, siden sagen fik stor bevågenhed sidste år, og naturforkæmpere indledte en kamp mod bulldozere.</p><p id="p6">Men selv om det fremlagte løsningsscenarie med et snuptag kunne kurere den økonomiske hovedpine og bevare hele Amager Fælled, er det tilsyneladende ikke så let og ligetil.</p><p id="p7">Det står klart, efter at Borgerrepræsentationens medlemmer har haft lejlighed til at se nærmere på rapporten, og Berlingske har ringet rundt til samtlige partier.</p><p id="p8">En bevarelse af hele Amager Fælled vil nemlig betyde, at der skal skyde nyt byggeri op flere andre steder rundt omkring i København - også på arealer, der i dag er fredede - og således står politikerne nu foran en prioriteringsopgave.</p><p id="p9">En opgave, der ikke bliver lettere af, at politikerne lige om lidt skal forhandle kommunens budget for 2019 på plads, og der således er flere interesser på spil.</p><p id="p10"><br /><em style="bold">Forsigtighed i Socialdemokratiet</em></p><p id="p11">I Socialdemokratiet, som sidder på 15 mandater og derfor kan skabe flertal for et byggefelt med såvel de rødgrønne som de blå partier, er man forsigtig med at sige for meget på nuværende tidspunkt: »Men hvis jeg skal sige noget, har vi det vanskeligst ved at bygge på fredede arealer,« siger gruppeformand Lars Weiss (S), der også tidligere har sagt, at han mener, at det bliver »svært« fuldstændig at undgå byggeri på Amager Fælled.</p><p id="p12">Det eneste af de screenede arealer på Amager Fælled, som ikke er fredet, er den østlige del af Amager Fælled Nord ved DR-byen. Lars Weiss vil hverken be-eller afkræfte, at dette mulige byggefelt skulle være Socialdemokratiets foretrukne, ligesom partiet heller ikke vil udelukke løsningen, hvor Amager Fælled helt holdes ude af regnestykket.</p><p id="p13">I stedet afventer partiet, hvad de Radikale, SF, Enhedslisten og Alternativet anser for den bedste løsning. I et skriftligt svar til Berlingske, fastslår teknik-og miljøborgmester Ninna Hedeager Olsen (EL), at Økonomiforvaltningens nye gennemgang af mulige byggefelter ikke fører til et holdningsskifte i partiet.</p><p id="p14">Enhedslisten vil fortsat ikke tillade byggeri på Amager Fælled, ligesom partiet ikke vil lægge stemmer til byggeri på andre fredede arealer i kommunen, skriver borgmesteren: »Vi står fast på, at der ikke skal bygges på Amager Fælled. København har brug for flere grønne kvadratmeter - ikke færre, og derfor er det heller ikke et alternativ at bygge på de andre naturområder som løsning på det problem, et flertal uden om Enhedslisten har skabt,« lyder det blandt andet.</p><p id="p15">Dermed gør Ninna Hedeager Olsen det klart, at Enhedslisten ikke føler sig forpligtet til at finde de knap 1,9 mia. kroner: »Partierne bag Metro Cityringen har i tidernes morgen besluttet sig for en finansiering af metroen, som bygger på en elendig præmis om salg af kommunale grunde til højest mulig pris. Det skal ikke koste københavnerne deres naturområder, at den politiske aftale er uholdbar,« skriver hun.</p><p id="p16"><br /><em style="bold">De radikale tøver</em></p><p id="p17">I Radikale Venstre er man i fuld gang med at kigge på de forskellige løsninger, men endnu ikke klar til at vælge nogle løsninger over andre: »Opgaven er ret klar, for vi skal finde pengene.</p><p id="p18">Derfor kigger vi på alle løsninger, og så må vi se, hvad der kan lade sig gøre. Men alle løsninger kommer til at gå ud over nogen, og derfor skylder vi københavnerne at kigge mulighederne ordentligt igennem,« siger socialborgmester Mia Nyegaard (R).</p><p id="p19">Det har ikke været muligt for Berlingske at få en kommentar fra Alternativet og SF.</p><p id="p20">Mens rød blok på Rådhuset tilsyneladende ikke er parate til at pege på et løsningsscenarie, er meldingen fra partierne i blå blok anderledes klar.</p><p id="p21">Dansk Folkeparti mener i kølvandet på screeningen, at det oprindelige byggefelt - den såkaldte Strandeng - er det bedste, og den vurdering er Liberal Alliance enig i. Venstre og Konservative peger på Campingarealet som det byggefelt, der skal skaffe pengene.</p><p id="p22">»Det er den mindst ringe løsning,« siger Jakob Næsager (K).</p><p id="p23">perd@berlingske.dk </p><p id="p24">Opgaven er ret klar, for vi skal finde pengene Mia Nygaard (R), socialborgmester.</p><p id="p1">I 20 år har politiet stået på bar bund i sagen om drabet på den 40-årige lærerinde Lene Buchardt Rasmussen på Amager Fælled.</p><p id="p2">Men i september i år begik hendes drabsmand en fejl, som betyder, at politiet nu har et fornyet håb om at fange ham.</p><p id="p3">Den 25. september begik samme mand nemlig en grov voldtægt af en 17-årig pige, som han tvang med sig ind i en kolonihaveforening på Amager.</p><p id="p4">Ganske vist brugte han kondom, men på vej væk enten smed eller tabte han kondomet med sin sæd.</p><p id="p5">Og dna'en herfra passer ifølge Københavns Politi både med dna fra drabet på Lene Buchardt Rasmussen og med dna fra endnu en voldtægt på en 24-årig kvinde på Amagerkollegiet den 3. maj 2005. Det forklarer kriminalkommissær Steffen Thaaning Steffensen fra Københavns Politi.</p><p id="p6">Nu beder man offentligheden om hjælp til at finde gerningsmanden, samtidig med at man undersøger, om han står bag flere forbrydelser.</p><p id="p7">» Det vil være naivt at tro, at han ikke har flere forbrydelser på samvittigheden, « siger Steffen Thaaning Steffensen.</p><p id="p8">RITZAU.</p><p id="p9"><br /><em style="bold">Drabet på Lene B. Rasmussen</em></p><p id="p10">Den 29. august 1990 tog den 40-årige lærer Lene Burchardt Rasmussen fra sit hjem for at se på fugle på Amager Fælled. Til sin kæreste fortalte hun, at hun ville være hjemme ved 18-tiden.</p><p id="p11">Men Lene Burchardt Rasmussen kom aldrig hjem.</p><p id="p12">Efter flere dages eftersøgning blev hendes cykel fundet ved Fasanskoven på Amager.</p><p id="p13">Senere fandt politiet liget af den 40-årige lærerinde dækket af kvas i en svært tilgængelig del af skoven.</p><p id="p14">Hun havde mærker efter stump vold flere steder på kroppen og i hovedet.</p><p id="p15">Dødsårsagen var kværkning, og bagefter havde gerningsmanden stranguleret hende med hendes tøj.</p><p id="p1">Amager Scenen er på søndag kl. 14 rammen om et galla-show til fordel for Volmer Sørensens Mindelegat. Portioner af legatet bliver samtidig overrakt, og overrækkelsen tager Grethe Sønck sig af. Showets to konferenciers er Ulrich Ravnbøl og Stefan Fønss. De præsenterer en lang række kunstnere: Steve Bernard, Otto Brandenburg, Dario Campeotto, Lisbet Dahl, Anne Herdorf, Jan Hertz, Little John, Flemming Jensen, Birthe Kjær, Kaj Løvring, John Martinus, Grethe Mogensen, Per Pallesen, Kirsten Siggaard, Kim Sjøgreen, Bodil Udsen og Britt Bendixens Ballet. Henrik Krogsgaards orkester spiller til. BJ</p><p id="p1">SUNDBY IDRÆTSPARK: Torsdag aften var der dømt fest -og særdeles hård modstand -i Sundby Idrætspark, da FC Midtjyllands superligamandskab gæstede Fremad Amager i DBU's pokalturnering. Allerede fra starten af eftermiddagen kunne man se de blå-hvide trøjer på Amagerbrogade, og da Islands Brygges rap-ikon Natasjas » Gi' mig Danmark tilbage « bragede ud af højttalerne en halv time før kampstart, var stadion badet i lys -lejet for en kvart million kroner for at gennemføre opgøret på hjemmebane -mens de godt 2.500 tilskuere indfandt sig.</p><p id="p2">Storfavoritterne havde ikke sparet på skytset, men stillede med omtrent halvdelen af den sædvanlige start-ellever, som pt. kæmper med i toppen af landets bedste række. Fremads fans gik dog uimponeret til opgaven med det sædvanlige: » Loooortedommer « -brøl præcis ved kickoff, denne gang suppleret med et: » Skyd efter jyderne! « .</p><p id="p3"><br /><em style="bold">Presset i bund</em></p><p id="p4">På banen viste Fremad Amager anderledes ydmyghed og spillede mindre frigjort, end man kunne forvente af en ' underdog'.</p><p id="p5">Gæsterne startede roligt ud og var kun giftige i enkelte situationer, men jyderne ventede tydeligvis bare på en enkelt blottelse i Fremad-forsvaret, som til gengæld var uhyre påpasseligt.</p><p id="p6">Man skulle da også helt frem til det 34. minut, før et enkelt boldtab i fremdrift lynhurtigt blev omsat til en chance -og sikker scoring af Mikkel Duelund Poulsen.</p><p id="p7">Fremad Amager producerede fire halve chancer i første halvleg, viste momentvis gode takter og spillede bolden hurtigt rundt, men var presset i bund. Og godt et kvarter inde i anden halvleg resulterede endnu en hurtigt Midtjyllandomstilling i scoringen til 0-2, denne gang sat ind af Kristoffer Olsson.</p><p id="p8">Ti sitrende minutter Med 25 minutter igen satte gæsterne så verdensstjernen Rafael Van der Vaart på banen -en sjælden kaliber af en spiller i Sundby Idrætspark. Men der var nu større jubel på lægterne, da cheftræner John ' Faxe' Jensen sendte den tidligere Fremad-topscorer Nicolas Mortensen ind ved samme lejlighed. Anfører Mohammed ' Mo' Abdalas havde et glimrende langskudshug, og med otte minutter tilbage på uret kom der pludselig liv i kludene: Olcay Senoglu blev sendt afsted solo mod FC Midtjylland-feltet, og han svigtede ikke: 1-2.</p><p id="p9">Tribunen og langsiden eksploderede i nærmest hysterisk opbakning, og jydernes forsvar virkede rystet i et par flotte Fremad-angreb. Var sensationen alligevel indenfor rækkevidde? Taktfaste » Fremad « -råb og klapsalver dundrede på den projektør-badede grønsvær, og stort set alle rejste sig op i nervepirrende forventning.</p><p id="p10">Lige indtil bomstærke Paul Onauchu tog sagen i egen hånd på et kontraløb, driblede sig igennem de sidste par blå-hvide statister og satte 1-3 målet i rusen i det andet minut af dommrens tillægstid.</p><p id="p11">Et forventeligt nederlag, hvor Fremad Amager bestemt havde ære af indsatsen.</p><p id="p12"><br /><em style="bold">Skiveskåret -igen</em></p><p id="p13">Søndag var det så tilbage til kampen i 1. division, da Skive var på besøg. For et par måneder siden blev de sendt retur med et 5-0 nederlag, og Fremad-spillerne fik det også til at se legende let ud. Jyderne var stort set ikke i angreb, men måtte knokle rundt i hjemmeholdets kombinationer.</p><p id="p14">Denne gang blev sejren dog ' kun' på 3-0 med Senoglu på måltavlen igen -nu er han delt topscorer i rækken -og den rutinerede midtbanemand Cem Vardar som dobbelt målscorer.</p><p id="p15">En aldeles blændende præstation af det trætte Fremad-mandskab, som sender dem op på femtepladsen i landets næstbedste række.</p><p id="p16">Cheftræner ' Faxe' havde også kun roser til sit hold efter sejren: » Det er kun en ting at gøre, og det er at løfte på hatten. Jeg er dybt imponeret over drengene i dag, de kontrollerede kampen, kom med en fantastisk indstilling og spillede så godt på en vanskelig bane. Med mange kampe på kort tid for ikke-professionelle, som går på arbejde ved siden af, så bliver det svært. Men stor, stor cadeau -vi kunne endda have scoret et par mål mere. Det fortæller mig endnu en gang, at vi har et hold, som kan slå alle og endda på dårlige dage spille lige op, « jublede ' Faxe', inden han så tilbage på pokalkampen torsdag: » Jeg synes egentlig, det gik ok. Minusset var, at de var lidt for benovede og havde lidt for stor respekt i første halvleg.</p><p id="p17">Og et af vores varemærker er jo, at vi meget gerne vil have bolden. Og der blev de jo presset meget mere, så de ikke havde det samme overskud, når vi havde bolden. Men vi fik skabt spænding, og det viser lidt om den tro, spillerne har på det -en vilje uden lige. De kæmper til allersidste fløjt, « sagde træneren.</p><p id="p18">Allerede i morgen onsdag gælder det så den udsatte udekamp mod Vejle, inden turen går til Gladsaxe, hvor AB venter på søndag.</p><p id="p19">Minusset var, at de var lidt for benovede og havde lidt for stor respekt i første halvleg. Og et af vores varemærker er jo, at vi meget gerne vil have bolden. Og der blev de jo presset meget mere, så de ikke havde det samme overskud, når vi havde bolden. Men vi fik skabt spænding, og det viser lidt om den tro, spillerne har på det -en vilje uden lige.</p><p id="p20">JOHN ' FAXE' JENSEN, cheftræner, Fremad Amager.</p><p id="p21"><br /><em style="bold">Kampfakta</em></p><p id="p22"><br /><em style="bold">FREMAD AMAGER -FC MIDTJYLLAND 1-3 (0-1)</em></p><p id="p23">Mål: 0-1 Mikkel Duelund Poulsen (34 ), 0-2 Kristoffer Olsson (58 ), 1-2 Olcay Senoglu (82 )1-3 Paul Onuachu (92 )</p><p id="p24">Dommer: Lars Christoffersen</p><p id="p25">Tilskuere: 2.588 i Sundby Idrætspark www.fremad-amager.dk.</p><p id="p1">KØBENHAVN: Efter fire år som træner i Fremad Amager stopper John " Faxe" Jensen i jobbet, når kontrakten med 1. divisionsklubben udløber efter sæsonen.</p><p id="p2">Det oplyser den tidligere Randers FC-træner i en pressemeddelelse.</p><p id="p3">-Når vi siger farvel til hinanden efter denne sæson på mit initiativ, er det fordi man som træner altid må mærke efter, hvornår det er rigtigt at lade andre komme til og selv søge nye udfordringer.</p><p id="p4">-Det har ikke været en nem beslutning, men jeg er nået frem til, at tidspunktet er efter denne sæson.</p><p id="p5">-Jeg har brug for ny inspiration, og for Fremad Amager er det helt sikkert også sundt, at der kommer en ny cheftræner med nye idéer og en eventuelt anden retning end den, jeg har stået for, siger John Faxe Jensen.</p><p id="p6">Jensen, der scorede til 1-0 for Danmark i EM-finalen mod Tyskland i 1992, har i sin Fremad Amager-tid været med til at rykke op i 1. division, hvor klubben lige nu ligger nummer ni i behagelig afstand til nedrykningsstregen.</p><p id="p7">Derfor sætter Fremad Amager-direktør Flemming Rosenkrantz pris på perioden med " Faxe".</p><p id="p8">-Vi har haftfire fantastiske år med John, og han har været med til at flytte os meget langt i den periode. Han har været vigtig for hele vores set up, ikke kun det sportslige, siger Flemming Rosenkrantz.</p><p id="p9">Han kan endnu ikke sige noget om, hvad cheftræneren hedder efter sommerpausen.</p><p id="p10">-Vi er i gang med at lægge rammerne for vores fremtidige setup, og der kan være andre som har noget at skulle have sagt i den sammenhæng.</p><p id="p11">-Vi taler i øjeblikket med forskellige mulige investorer, og kommer de om bord, kan tingene jo se anderledes ud, siger Rosenkrantz.</p><p id="p12">/ riTzAu/.</p><p id="p13">Jeg har brug for ny inspiration, og for Fremad amager er det helt sikkert også sundt, at der kommer en ny cheftræner.</p><p id="p14">JOHN FAXE JENSEN, FREMAD AMAGER-TRÆNER.</p><p id="p1">SUNDBYVESTER: Fremad Amager Elite holder næste tirsdag en stor fanaften for holdets støtter fra De Blå-Hvide Engle, 6' erne og Amager Loyalists.</p><p id="p2">Fra klokken 17.00 vil det være muligt at overvære holdets træning, som der efterfølgende kan stilles opklarende spørgsmål til, når både cheftræner John ' Faxe' Jensen, sportschef Ole Bjur og Fremad Amager Elites direktør, Flemming Rosenkrantz, stiller op.</p><p id="p3">Umiddelbart efter træningen, klokken 18.00, er der mulighed for at bestille mad til 70 kroner i klubhuset, enten direkte ved henvendelse i restauranten eller gennem De Blå-Hvide Engle på www.fanklubben.com.</p><p id="p4">Herefter fortæller fanklubberne om deres syn på fremtiden og svarer på spørgsmål, ligesom ' Faxe', Bjur og Rosenkrantz fortæller om tingenes tilstand i klubbens eliteafdeling.</p><p id="p5">Herefter er der åbent for spørgsmål fra fansene om alt fra træningen, spillestilen, kampene, rækken og spillerne til den mere forretningsmæssige side af sagen.</p><p id="p6"><br /><em style="bold">Remis i Gentofte</em></p><p id="p7">I lørdagens opgør mod HIK blev det til en pointdeling efter 1-1 resultatet.</p><p id="p8">Tobias Hansen bragte de blå-hvide på 1-0, men føringen holdt kun i fem minutter, inden HIK's Thomas Asmussen bragte balance i regnskabet.</p><p id="p9">Fremad Amager var lørdag uden den offensive krumtap Christian Holst, som spillede EM-kvalifikation for Færøerne, som mødte Finland.</p><p id="p10">Holst kunne glæde sig over at bringe sin nation på vinderkurs med en scoring til 1-0, inden finnerne kom i omdrejninger og vandt med 3-1.</p><p id="p11">Holst er dog tilbage på Amager og kan spille med, når Fremad Amager tager imod Herlev i Sundby Idrætspark på søndag klokken 13.00.</p><p id="p12">Her gælder det vigtige point for at holde snor i FC Helsingør, som har haft en perfekt sæsonstart med fem sejre i lige så mange kampe.</p><p id="p13">Fremad gæster Helsingør ugen efter, 21.</p><p id="p14">september.</p><p id="p1"> Redningsbåden er kæntret. Den blev ellers sat i søen på et rigtigt tidspunkt.</p><p id="p2">Det er under tre måneder siden, at Fremad Amager tilsyneladende kom ud af flere års økonomisk dødvande. Der blev end ikke rynket på næsen, da eks-FCK’eren Todi Jónsson og nogle færøske forretningsfolk lod sig præsentere som de nye ejere af Fremad Amager og frejdigt erklærede klubben som deltager i superligaen fra 2010.</p><p id="p3">Siden er klubbens førstehold styrtdykket mod bunden, og rykker så godt som sikkert ned i 2. division på søndag.</p><p id="p4">»Vi fortsætter. Uden at træde på bremsen. Vi er desværre sat et år tilbage i vores plan, men målet er stadig superligaen i 2010,« fastslår Fremad Amagers direktør Nicolai Kaas-Heilmann.</p><p id="p5">Den udmelding kan han kun komme med, fordi han har fået en tilsvarende besked fra Todi Jónsson og den færøske investorgruppe. Den består af fire færinger. I to år havde de arbejdet med tanken om at finde et sted i Danmark, hvor de færøske talenter kunne udvikles. Ambitionen var at finde et sted, hvor der med en økonomisk indsprøjtning kunne skabes et superligahold inden for en overskuelig fremtid.</p><p id="p6">Samtidig var lederne i den 97 år gamle fodboldklub Fremad Amager i gang med at etablere et fælles storhold på øen. Tilskuer- og sponsorpotentialet på Amager var enorm. Ørestaden tilførte endnu mere blæk til projektets blåstempling af FC Amager, der fra næste år er øens hold.</p><p id="p7">Selvfølgelig var der Fremad-tilhængere med store blå hjerter, der klagede deres nød. Sådan er det overalt i sportsverdenen, når nødvendige fusioner fjerner gode gamle klubnavne fra landkortet.</p><p id="p8"><br /><em style="bold">Et skidt tidspunkt</em></p><p id="p9"> Men generelt var der en god stemning i Fremad Amager, da den eftertragtede mand (fire færøske) med papkassen bankede på den 15. marts og erklærede deres overtagelse af klubben.</p><p id="p10">Det faldt imidlertid ikke på noget godt tidspunkt. Førsteholdet lå et par pladser over nedrykningsstregen i 1. division. Første mål i projektet var klart.</p><p id="p11">»Vi skal overleve i 1. division,« fastslog Todi Jónsson på pressemødet i marts.</p><p id="p12">Med en anseelig millionindsprøjtning var der penge til at købe spillere for. Men transfervinduet var lukket.</p><p id="p13">»Vi kunne bare lukke øjnene og håbe det bedste i forårets kampe. Det var frustrerende,« fortæller direktør Heilmann.</p><p id="p14">Den nye ejer Jónsson havde ikke spillet i halvandet år, så han var ikke spærret af transferregler. Trods sine 35 år har han derfor spillet i foråret. </p><p id="p15">På samme måde fik man en færøsk ungdomsspiller ind i truppen. Ellers kom der ingen nye navne.</p><p id="p16">Forventningerne var store. Tilsyneladende også for store. Det er 14 kampe siden, at færingerne gjorde deres indtog i Fremad Amager. I den tid har holdet vundet én gang.</p><p id="p17">»Det er gået galt mentalt. Der har været knas på linjen i Fremad Amager i et år omkring trænere, spillere og ledere. Desværre har uroen nok smittet af på vores præstationer på banen,« siger viceanfører Dennis Danry.</p><p id="p18">De nye ejeres første handling var at hente HIK’s direktør Nicolai Kaas-Heilmann. Han havde i februar flere møder med Todi Jónsson. Da var Fremad Amager slet ikke et tema. Heilmann prøvede at få Jónsson til HIK som spiller. Det viste sig, at det var en omvendt jobsamtale. Jónsson ville afprøve, om Heilmann var den rigtige mand til direktørjobbet i Fremad Amager.</p><p id="p19"><br /><em style="bold">For mange forandringer</em></p><p id="p20">Sammen tegnede de pludselig Fremad Amager sidst i marts. Første aktion var at skille sig af med den anerkendte træner Benny Johansen, der fungerede som manager.</p><p id="p21">»Der skete for mange forandringer i Fremad Amager på kort tid. De nye folk i klubben traf for mange radikale beslutninger i løbet af få uger. Det er en klub som Fremad Amager ikke gearet til,« mener Benny Johansen.</p><p id="p22">Han var færdig i klubben, men det gik udmærket på banen i april. Fremad Amager tabte kun sæsonpremieren mod AGF. Nedrykningsstregen var dog stadig for tæt på, følte Jónsson og co. Få dage efter sæsonens bedste resultat, 0-0 i Lyngby, fik træner Peer F. Hansen besked på, at hans job ville blive overtaget efter sommerferien af HIK’s succesrige Jakob Friis-Hansen. Det var den 2. maj. Ved samme lejlighed fik flere af spillerne at vide, at de skulle se sig om efter en anden klub. De fik ikke deres kontrakter forlænget. Siden har Fremad Amager spillet otte kampe. Og tabt dem alle. Senest i søndags. 1-8 til Herfølge.</p><p id="p23">»Indsatsen har været katastrofal siden den dag, da den nye ledelse fyrede træneren og de mange spillere,« siger Claus Rasted, fanklubformand i De Blå/Hvide Engle.</p><p id="p24">»Vi er meget negative overfor de nye ejere. Ikke over deres penge eller planer. Men de overtog styringen på det helt forkerte tidspunkt, og de har tilmed grebet tingene forkert an. Deres udmelding til de mange spillere og Peer F. Hansen var dårlig timing. Den er årsagen til, at vi nu har set nedrykningen i øjnene,« erkender Claus Rasted.</p><p id="p25"><br /><em style="bold">Myten er forsvundet</em></p><p id="p26"> På søndag følger han sin elskede klub ned i 2. division. Han har svært ved at tro på sin klub i superligaen i 2010. Men det er altså fremdeles ambitionen hos de færøske ejere.</p><p id="p27">»De nye ejeres plan var såmænd realistisk nok, da de præsenterede den i marts. Nu vil jeg mene, at det er smuldret, men fundamentet var bestemt tilstede på Amager. Prisen er nu, at myten om Fremad Amager som en arbejderklub er forsvundet,« vurderer Benny Johansen.</p><p id="p28">På klubbens hjemmeside, står der: Fortid. Nutid. Fremtid. Altid. Fremad Amager.</p><p id="p29">Men ”altid” bliver kun i hjerterne på klubbens ældre medlemmer og fans.</p><p id="p30">»Mange af vores medlemmer er færdige med Fremad Amager. Og bliver de det ikke nu, så senest om et år, når de hedder FC Amager. Nogle af os vil nok stadig se kampene i Sundby Idrætspark. Men vi møder op i vores blå Fremad Amager-trøjer. Hver gang,« fastslår Claus Rasted.</p><p id="p31"><a href="mailto:dan.philipsen@jp.dk">dan.philipsen@jp.dk</a></p><p id="p32"><em style="bold">Fakta: Tidslinje i Fremad Amager </em></p><p id="p33">• 15. marts: Den nye ejerkreds køber magten i Fremad Amager</p><p id="p34">• 28. marts: 34-årige Nicolai Kaas-Heilmann ansættes som direktør</p><p id="p35">• 29. marts: Benny Johansen stopper som manager</p><p id="p36">• 30. marts: Investorgruppen præsenterer deres projekt for sponsorer i Torshavn.</p><p id="p37">• 29. april: Det seneste point i 0-0 kampen mod Lyngby</p><p id="p38">• 2. maj: Træner Peer F. Hansen får besked på, at han ikke får sin kontrakt forlænget</p><p id="p39">• 29. maj: Jakob Friis-Hansen tiltræder som cheftræner. Peer F. Hansen fyres</p><p id="p40">• 17. juni: Holdet taber sin ottende 1. divisionskamp i træk, 1-8 i Herfølge  </p><p id="p1">TIRSDAG 10. AUGUST 1993: Mens miljøforkæmpere og trafikpolitikere med henholdsvis frygt og spænding ser frem til det første spadestik til Øresundsbroens landanlæg er de sidste formaliteter omkring udviklingen af en ny bydel på Amager netop faldet på plads.</p><p id="p2">Anne-Grethe Foss har i et halvt år været husvild direktør for A/ S Ørestadsselskabet, men i mandags kunne hun omsider pakke flyttekasserne ud på 4. sal i Grøns Pakhus.</p><p id="p3">I følge Ørestadsloven har selskabet tre hovedopgaver, blandt andet skal der etableres en bybane, der skal forbinde Nørreport og Sundby med én linie, og den efter planen færdig om fem år, fortæller direktøren.</p><p id="p1">Lastbilchaufføren Thomas Karstenskov blev godt og grundigt rasende, da han i torsdags holdt stille ved et lyskryds på Amager.</p><p id="p2">Raseriet skyldtes hverken den travle eftermiddagstrafik eller et skænderi i mobiltelefonen - nej, det var det, den forankørende bilist gjorde, der fik ham op i det røde felt.</p><p id="p3">Bilisten i den forankørende, sorte Citroën C1 smed nemlig en McDonald-s pose og et sodavandsbæger ud af vinduet i den grønne midterrabat. Og spørger man Thomas Karstenskov, er det noget forbandet svineri.</p><p id="p4">- Jeg kørte længe bag ved bilen, og da jeg ser, at der bliver smidt affald ud af vinduet, bliver jeg rasende. Det er noget forbandet svineri. Naturen ligner efterhånden en svinesti mange steder, og jeg er simpelthen så træt af det, siger Thomas Karstenskov.</p><block><p>Københavns Politi er onsdag formiddag i gang med en razzia mod rockergruppen Hells Angels. </p></block><p id="p1">HELE ØEN: For at redde Amager Ressource Centers økonomi, som er presset på grund af faldende affaldsmængder og lave elpriser, har borgmestrene i de fem ejerkommuner -København, Tårnby, Dragør, Frederiksberg og Hvidovre -lavet en foreløbig aftale om en redningsplan, som her i august behandles i Københavns Borgerrepræsentation og i de fire andre kommuners byråd.</p><p id="p2">Aftalens ordlyd og øvrige bilag er foreløbig lukkede for offentligheden, men det er oplyst, at det, stik mod den oprindelige politiske aftale om forbrændingsanlægget Amager Bakke, skal være muligt at importere affald til forbrænding, hvis det fortrænger mere CO2-belastende brændsler i ARC's varmesystem.</p><p id="p3">Forbrændingsanlægget får i den foreløbige aftale desuden mulighed for at ramme loftet i sin forbrændingstilladelse og brænde 440.000 ton affald om året, mens der i den tidligere politiske aftale var tilladt 400.000 ton. Der skal også arbejdes videre med en fusion med HOFOR og/ eller CTR (Centralkommunernes Transmissionselskab).</p><p id="p4"><br /><em style="bold">Forbehold i Tårnby</em></p><p id="p5">Tårnbys økonomiudvalg havde 3. august sagen på dagsorden, hvor udvalget kom med væsentlige forbehold -man vil ikke anerkende den nye maxgrænse på 440.000 tons -faktisk ønsker Tårnby slet ikke noget loft -og man vil kun fusionere ARC med CTR -ikke med HOFOR, skriver lokalavisen 2770.</p><p id="p6">Ingeniørens webmagasin ing. dk skriver, at de fortrolige bilag omfatter en analyse, som viser, at man via livscyklusbetragtninger kan opnå en positiv effekt for klimaet ved import af affald, hvis man kan sørge for at brænde det importerede affald i vinterperioden, så det fortrænger de nuværende fossile brændsler i hovedstadens varmesystem.</p><p id="p7">Men i et interview på samme website bestrider Dansk Naturfredningsforenings miljøekspert, Jens Peter Mortensen, denne positive effekt.</p><p id="p8">» Jeg kan godt forstå, at ejerkommunerne holder livscyklus-regnestykkerne hemmelige, for de kan simpelthen ikke være rigtige: Affaldsimport kan aldrig blive en stor gevinst for klimaet! « siger han til ing. dk.</p><p id="p9">Han argumenterer videre, at København er så langt i at udfase fossile brændstoffer i sin strategi om at være CO2-neutral i 2025, at det bliver svært at finde fossile brændsler at fortrænge.</p><p id="p10">Sagen var til behandling i Københavns teknik-og miljøudvalg i går mandag og behandles i Dragørs økonomiudvalg på torsdag 18. august.</p><p id="p11">Økonomien skranter hos Amager Ressource Center.</p><p id="p12">Borgmestrene i de fem ejerkommuner har indgået en foreløbig aftale for at løse problemerne: Det skal -stik mod den oprindelige politiske aftale for Amager Bakke -være muligt at importere affald til behandling ARC får mulighed for at brænde 40.000 ekstra ton affald af om året Det overvejes at fusionere ARC med HOFOR (Hovedstadsområdets Forsyningsselskab) og/ eller CTR (Centralkommunernes Transmissionselskab) Den foreløbige aftale skal dog først godkendes i Københavns Borgerrepræsentation og de øvrige fire kommuners byråd.</p><p id="p1">TÅRNBY: » Det bekymrer mig, at der igen er planer om at forringe politiets muligheder for at rykke ud til borgerne.</p><p id="p2">Derfor rejser vi det overfor justitsministern Søren Pind, så vi kan få at vide om han støtter planerne. « Det siger Dansk Folkepartis Martin Henriksen (MF) som en reaktion Københavns Politis beslutning om at lukke ned for beredskabspatruljen på Station Amager og samle det i central enhed under Station City.</p><p id="p3">Martin Henriksenkræver, at justitsministeren giver en forsikring til Amager-borgerne om, at der ikke sker forringelser, når Station Amagers patruljeudkørsel lukker ned pr. 1. april.</p><p id="p4">» Der er grænser for hvor meget vi kan tage væk fra politistationerne og centralisere, og det er jo ikke sådan, at kriminaliteten forsvinder, fordi politiet bliver mindre synligt. Jeg er bekymret for, at det her er en øvelse, som kun virker på skrivebordet i et konsulentfirma. Jeg tror ikke, at borgerne kan bruge det til så forfærdeligt meget, « siger Martin Henriksen.</p><p id="p5">Han har stillet et skriftligt spørgsmål til justitsministeren, der bl. a. bliver bedt om at vurdere om der en nedre grænse for centralisering.</p><p id="p6">» Jeg ærgrer mig over, at diskussionen alt for ofte handler om hvordan vi kan få mere centralisering i stedet for hvordan vi kan gøre tingene bedre, « siger Martin Henriksen.</p><p id="p7"><br /><em style="bold">Øget arbejdsmængde</em></p><p id="p8">Politidirektør Thorkild Fogde forklarer i et brev til kommunerne, at centraliseringen sker som følge af dansk politiets øgede arbejdsmængde i forhold til terror og bevogtning af grænserne, men Martin Henriksen mener ikke, at forklaringen holder vand: » Jeg synes, at politidirektøren kommer for let omkring det, især når man tænker på, at i hvert fald dele af besparelserne går tilbage til 2014.</p><p id="p9">Han bør da i det mindste stå ved, at det vil medføre forringelser for politifolkene og for borgerne, så konsekvenserne står klart, « fastslår han.</p><p id="p10">Thorkild Fogde forsikrer, at selvom antallet af udkørselssteder for den uniformerede patruljekørsel reduceres fra fire til tre, vil der fortsat være lav responstid.</p><p id="p11">» Det vil som hidtil være vagtchefens opgave at sikre en passende placering af patruljerne i hele politikredsen, så politiets responstid fortsat er lav i alle dele af hovedstadsområdet, herunder også i Tårnby og Dragør kommuner.</p><p id="p12">Reduktionen af udkørselssteder i politikredsen ændrer ikke herpå, og den eksisterende borgernære og forebyggende politiindsats, der bl. a.</p><p id="p13">er forankret i lokalpolitiet, påvirkes ikke af denne beslutning, « skriver politidirektøren i brevet til de berørte Amager-kommuner.</p><p id="p14">Jeg ærgrer mig over, at diskussionen alt for ofte handler om hvordan vi kan få mere centralisering i stedet for hvordan vi kan gøre tingene bedre.</p><p id="p15">MARTIN HENRIKSEN, medlem af Folketinget, Dansk Folkeparti.</p><p id="p1">HELE ØEN: Med fem fuldtidsansatte, 50 deltidsansatte og 3.000 daglige gæster i højsæsonen samt en årlig omsætning på knap 11 millioner kroner, er Ismageriets ejer Kim Tøvlesø Simonsen klar til at ekspandere med en lillesøster-butik. Det afslørede iskongen, da han sammen med medejer Thomas Valentiner og souschef Helle Pedersen blev hædret med Amager Erhvervspris 2014 sidste tirsdag. » Jeg er glad og stolt over prisen. Det har været en vild rejse, men også hele rejsen værd, « sagde Kim Tøvlesø Simonsen, der åbnede Ismageriet i en gammel bagerbutik på Kongelundsvej for ti år siden. / 14. </p><p id="p1">HELE ØEN: Festlig musik i anledning af festivalens 40 års jubilæum. Det er temaet for årets Amager Musikfestival, der som tidligere år byder på en lang række koncert i kirker på hele Amager.</p><p id="p2">Søndag 16. september klokken 16.00 åbner Royal Danish Brass ballet med en koncert i Hans Tausens Kirke, Halfdansgade 6 Klokken 20.00 samme aften uddeles Amager Musikfestivals talentpris i Filips Kirke, Kastrupvej 57, og i år gives den til organisten Michael Min Knudsen. Det er fjerde gang prisen uddeles, og det er igen til en studerende ved Det Kongelige Danske Musikkonservatorium.</p><p id="p3">Prisoverrækkelsen garneres med en koncert med prismodtageren, der spiller et spændende program med musik af bl. a. Bach, Mozart, Gade og Kayser. Michael Min Knudsen blev i 2009 optaget på musikkonservatoriet, hvor han har Bine Bryndorf som lærer i koncertspil og Søren Christian Vestergaard i liturgisk orgelspil. Han har for nyligt bestået optagelsesprøven til konservatoriets nye ' organ master uddannelse' med højeste karakter ( 12).</p><p id="p4">Tirsdag 18. september klokken 20.00 rykker festivalen videre til Tårnby Kirke, Englandsvej 330 og en koncert med Ida Borup, orgel og Mette Secher Helms, fløjte. De spiller perlende musik fra barok til klassisk af komponisterne Bach, Vinci, Telemann, Gossec og Mozart.</p><p id="p5">Pål Lindtner Eide giver klaverkoncert onsdag 19. september klokken 20.00 i Sundby Kirke, Amagerbrogade 71 under temaet ' Det modernes gennembrud'. I anledning af 150-året for Debussys fødsel spiller han værker af Claude Debussy, men også Franz Liszt.</p><p id="p6"><br /><em style="bold">Tre kammerkor i rap</em></p><p id="p7">Festivalpublikummet kan nu fornøje sig med en stribe kammerkor.</p><p id="p8">Først torsdag 20. september klokken 20.00, hvor Kammerkoret Musica giver koncert i Sundkirken, Lodivej 9 under ledelse af Filipe Carvalheiro.</p><p id="p9">Lørdag 22. september klokken 16.00 gæster Kammerkoret Vokal Vest og dirigent Klaus V. Jensen Korsvejkirken, Sirgræsvej 81.</p><p id="p10">Og søndag 23. september klokken 16.00 giver Kammerkoret Camerata koncerter under ledelse af Martin Nagashima Toft. I Højdevangskirken, Irlandsvej 45. På programmet er blandt andet T. L. di Victoria: Ne timeas Maria og C. Nielsen: uddrag af Tre motetter.</p><p id="p11"><br /><em style="bold">Møllerinde og marathon</em></p><p id="p12">Ligeledes 23. september, dog klokken 20.00, er der koncert i Skelgårdskirken, Sindingvej 9 med Jonathan Kroner Ingvald, tenor og Johan Reis, klaver. På programmet er Fr. Schuberts ' Die schöne Müllerin'.</p><p id="p13">Tirsdag 25. september klokken 20.00 trækker festivalen igen mod Sundby, når Allehelgens Kirke Korkvartet sammen med Erik Lauge Mikkelsen på orgel blandt andet fremfører Axel Madsen: ' Den syvarmede lysestage' ( kor) samt orgelværker af J. S. Bach, Max Reger og Julius Reubke. Det foregår i Allehelgens Kirke, Ungarnsgade 43.</p><p id="p14">Sune Hjerrild, tenor, Solveig Hjerrild, sopran og Tom Ernst, klaver giver koncert onsdag 26.september klokken 20.00 i Simon Peters Kirke, Kastrupvej 155.</p><p id="p15">Værker af Langlais, Hovland og Eben samt nordiske folketoner er i centrum i Solvang Kirke, Remisevej 10, hvor Per Morten Bye, trompet og Randi Mortensen, orgel giver koncert torsdag 27. september klokken 20.00.</p><p id="p16">Lørdag 29. september klokken 16.00 giver Lennart Jarde, cello og Tove Lindgreen, orgel koncert i Kastrup Kirke, Kastruplundgade 3.</p><p id="p17">Og jubilæumsfestivalen rundes af søndag 30. september klokken 16.00. Her sætter Amagers organister hinanden stævne ved orglet i Dragør Kirke, Kirkevej 170 til et veritabelt orgelmarathon -hver især fremfører de et festligt stykke orgelmusik.</p><p id="p1">Forholdene for patienterne på geriatrisk afdeling på Amager Hospital har ændret sig, efter Region Hovedstaden har overtaget ansvaret efter det tidligere Hovedstadens Sygehusfællesskab (HS).</p><p id="p2">Førhen havde patienterne på Sankt Elisabeth på Hans Bogbinders Allé sammedagskirurgi på afdelingen, hvor de blandt andet kunne få taget røntgen, ultralyd og blodprøver. Nu kan patienterne kun få taget blodprøver én gang om dagen på hverdage, mens muligheden for røntgen og ultralyd ikke længere eksisterer. Det betyder, at patienterne hver gang skal flyttes til Italiensvej eller til Hvidovre Hospital for at få foretaget andet end blodprøver med øget risici for infektioner, delirium og andre utilsigtede hændelser.</p><p id="p3">"Jeg synes, det er beskæmmende, at de geriatriske patienter på Amager Hospital bliver behandlet som B-patienter. Det kan ikke passe, at geriatrisk afdeling skal ligge på en anden matrikel end der, hvor de skal have foretaget undersøgelser. Tidligere var det ikke noget problem at få taget blodprøver, men nu skal man hver gang køre 800 meter til Italiensvej eller helt til Hvidovre Hospital med øget risiko for komplikationer. Det er meget kritisabelt fra Region Hovedstadens side, og jeg mener, det optimale ville være at flytte afdelingen fra Sankt Elisabeth til Italiensvej hurtigst muligt," siger læge og medlem af sundheds- og omsorgsudvalget i Københavns Kommune Ikram Sarwar (Soc.).</p><p id="p4">Han er overbevist om, det hænger sammen med, der er tale om ældre patienter, som har svært ved at sige fra.</p><p id="p5">"Man ville aldrig behandle andre medicinske patienter på samme måde som de ældre. De ældre patienter og deres pårørende har ikke ressourcer til at sige fra over for den dårlige behandling. Mange af de ældre patienter på Amager Hospital hører med deres sociale baggrund og brug af medicin samtidig også til i den tungere ende i forhold til patienterne på andre geriatriske afdelinger," siger han.</p><p id="p6"><br /><em style="bold">Ekstra liggedage</em></p><p id="p7">Speciallæge i geriatri på Amager Hospital Anne Jung er af samme opfattelse som Ikram Sarwar.</p><p id="p8">"Hver gang, man flytter patienterne i vagten, har de brug for flere indlæggelsesdage. Vi har at gøre med skrøbelige patienter, der ikke bliver hørt. Generelt er de ældre også langt mere syge, fordi de har flere følgesygdomme. For 10 år siden havde patienterne i gennemsnit seks forskellige geriatriske problemstillinger. Nu er tallet oppe på 12. Mange af patienterne har arbejdet i industrien og ikke spist sund mad og har røget og drukket for meget. De har sociale problemer og får også meget medicin," siger Anne Jung.</p><p id="p9">Hun mener også, at afdelingen burde være samlet på Italiensvej, som det faktisk var meningen i den oprindelige hospitalsplan.</p><p id="p10">"Vores liggetid ville komme ned, hvis afdelingen lå på samme adresse. Det koster ekstra liggedage, hver gang de ældre bliver flyttet og skal have foretaget røntgenbilleder og ultralydsscanninger, fordi patienterne bliver sat tilbage. Samtidig bliver det også sværere at træne patienterne i sociale færdigheder, som vi også bruger meget tid på. Så det bedste set ud fra et lægefagligt synspunkt ville uden tvivl være at samle afdelingen på Italiensvej," siger hun.</p><p id="p1">PÅ STRANDEN: Hop på metroen og stå af på Øresund Station og sæt kurs mod stranden. Efter ti minutters gang er du fremme ved Naturcenter Amager, som ligger lige overfor badeanstalten Helgoland.</p><p id="p2">Adressen er Øresundsstien 7.</p><p id="p3">Anledningen til en tur på stranden er, at Naturcenter Amager torsdag 28. maj kl. 10-11.30 bliver indviet.</p><p id="p4"><br /><em style="bold">En tur på stranden</em></p><p id="p5">I de sidste ti år har naturvejledningen på Frederiksberg haft tradition for at invitere frederiksbergske børn til arrangementer på Amager Strand om sommeren. Årsagen er at Frederiksberg ikke kan tilbyde strandmuligheder for børn og unge, så derfor er kommunen gået med i samarbejdet om Naturcenter Amager så lokale børn kan komme på stranden og få mulighed for læring og oplevelser i naturen.</p><p id="p6"><br /><em style="bold">Lån gratis udstyr</em></p><p id="p7">Med det nye naturcenter kan børnene på Frederiksberg se frem til flere oplevelser i strandkanten.</p><p id="p8">Det er Skoletjenesten, der administrerer stedet, og allerede nu er der planlagt mange fællesarrangementer for den kommende sæson.</p><p id="p9">Naturcentret gør, at strandsæsonen bliver længere, da man kan gå ind i varmen, når vejret er dårligt.</p><p id="p10">Naturcentret har blandt andet waders i str. 26-46, så der er mulighed for at fange dyr i vandet fra april-oktober uden at få våde fødder. Der er også akvarier og undersøgelsesborde, hvor man kan nærstudere livet fra Øresund.</p><p id="p11">Naturcentret kan bruges hele året, og om vinteren vil undervisningen blive tilpasset årstiden.</p><p id="p12">Torsdag 28. maj er der indvielse af naturcentret kl. 10 med taler af blandt andre Børne- og Fritidsborgmester i København, Pia Allerslev, og formand for Undervisningsudvalget på Frederiksberg, Malene Barkhus.</p><p id="p13">Kl. 10.30 er der rundvisning.</p><p id="p14">Husk tøj der passer til vejret, da noget af indvielsen foregår i det fri.</p><p id="p15">Naturcenter Amager åbner på torsdag kl. 10. Det er Skoletjenesten der står for stedet.</p><p id="p16">Adressen er Øresundsstien 7.</p><p id="p17"><br /><em style="bold">Fakta</em></p><p id="p18"><br /><em style="bold">NATURCENTER AMAGER</em></p><p id="p19">Naturcenter Amager Strand er resultat af et tværgående samarbejde mellem bl. a. Københavns Kommune, Frederiksberg Kommune, Amager Strandpark / S og Friluftsrådet.</p><p id="p20">Læs mere på www.skoletjenesten.dk Børnefamilier fra Frederiksberg kan frit låne udstyr til aktiviteter på stranden.</p><p id="p21">Naturcentret er bemandet i weekenderne i sommerhalvåret.</p><p id="p22">Øresund Station ligger tæt på naturcentret, der ligger lige overfor badeanstalten Helgoland på Øresundsstien 7.</p><p id="p1"><br /><em style="bold">Susanne Munkholm Sahlgren Susanne Munkholm Sahlgren</em></p><p id="p2">» Amager har været kontrasternes ø. Fra Sundholmen til Dragørs nordstrand og Amager Strandvej. På et meget lille område -fra brokvarterer til Kongelunden, landbrug til industri og fiskeri. Christiania og militær. Sådan har det været i mange generationer, og den rigdom har været med til at forme mig. « .</p><p id="p3"><br /><em style="bold">Irene Løfgren Pedersen Irene Løfgren Pedersen</em></p><p id="p4">» Én gang og altid Amager. Jeg tør næsten ikke køre over broerne, for tænk hvis de gik op og Amager flød væk, så ville jeg godt nok blive rigtig ked af det. Er født, opvokset og arbejder på Amager. « .</p><p id="p5"><br /><em style="bold">Nicolai Zimling Fich Nicolai Zimling Fich</em></p><p id="p6">» Hvis resten af landet havde oplevet samme udviklingstakt som Amager siden Øresundsbroen åbnede, ville landet være i Top 1 på alle parametre globalt set; en kombination af det bedste fra Kina, Schweiz, London, USA og Amager! « .</p><p id="p7"><br /><em style="bold">Leif Nielson</em></p><p id="p8">» Var et smut forbi min gamle fødeø Amager med et par Næstvedvenner.</p><p id="p9">Det regnede, men de fattede, hvorfor jeg altid siger: Ikke et ondt ord om Ama'r. Der var gang i den på Sundby Sejl! « .</p><p id="p10"><br /><em style="bold">Micheline Høhling</em></p><p id="p11">» Jeg er flyttet hertil for et år siden. Og jeg føler mig mere hjemme her, end i Valby, hvor jeg boede i 25 år. Her er alt, hvad hjertet begærer. Og man kalder en skovl for en skovl og en spade for en spade herude.</p><p id="p12">Ingen snobberi, søde mennesker, hyggelig stemning, sammenhold og super natur. « .</p><p id="p13"><br /><em style="bold">Jesper Hjorhøy</em></p><p id="p14">» Tror ikke der findes et sted i Danmark, der er så elsket af sine indfødte, som Ama'r er! Kald vores hjem for lorteøen. Vi er ligeglade.</p><p id="p15">Bare vi kan have det i fred! Ærgerligt at vi skulle miste vores bank. «.</p><p id="p1">Amager Bio, søndag aften. Frede Fup har salen oppe at koge i slutningen af første sæt af aftenens musikalske orgie. De ypperste danske rockmusikere gennem de seneste 40 år er samlet for at hylde en af deres bedste kolleger: Wili Jønsson.</p><p id="p2">Bassen banker under 'Kaj og stjernerne' og Frede overgiver sig totalt:</p><p id="p3">"Min karriere startede faktisk med, at jeg sad på den lokale bodega med Wili. Efter en tid fandt vi ud af, at vi ligeså godt kunne drikke bajer i Gasolins øvelokale på Christianshavn - ellers var jeg sgu' aldrig blevet til noget som helst."</p><p id="p4">Lørdag eftermiddag er rollerne byttet om. Vi møder Wili Jønsson i Frede 'Fup' Norbrinks øvelokale i en baggård på Strandlodsvej, som bassisten har lånt til at samle trådene med sine gamle bands. For en time siden lagde Retrobandet sidste næve på deres bidrag til prisfesten.</p><p id="p5">"Jeg har øvet med syv bands nu. Allan Olsen er så sød, at han spiller for sig selv, så der har jeg fået fri. Det bliver en lang aften. Jeg har selvfølgelig fået min røv op i smæk-højde, men det er meget sundt. Peter Belli har jeg slet ikke øvet med - vi skal starte andet sæt," klukker Jønsson.</p><p id="p6">De seneste par uger har den beskedne mand, som er vant til at stå i scenens diskrete mellemgrund og leverende gyngende rytme, givet interviews til den samlede danske presse op til den store dag, hvor cremen af rockdanmark er samlet for at hylde bassisten fra Amager, som tog Danmark med storm, da Gasolin huserede fra 1969 og ni år frem. Siden er det blevet til musikalske udfoldelser med blandt andre Peter Belli, Allan Olsen, Peter Sommer, Krølle Erik, Steen Svares TYG, Sort Sol og Just, Frost og Friis.</p><p id="p7">"Jeg har det stadig sådan: 'hvorfor lige mig?' Jeg synes jo, der er mange om buddet. Så jeg udbad mig lige betænkningstid, men så sagde min kone, at hvis man kan give, må man også tage. Jeg har så tænkt på, at jeg måske ikke skulle have taget så mange orkestre med, men nu kommer de alle sammen, og det glæder jeg mig da til."</p><p id="p8"><br /><em style="bold">Nødtvungent krukkeri</em></p><p id="p9">Amager Bio, søndag aften. Pausen er slut og Peter Belli trykker svedig rock af. Belli har insisteret på at overrække det smukke miniaturetrommesæt i glas, der smukt symboliserer hedengangne Ken Gudmans musikalske håndværk, integritet og personlighed, til dagens hovedperson. Konferencier Jacob Haugaard savner én musiker, som i den grad har spillet en rolle i Wilis liv, men overbringer en videohilsen fra Danmarks kendteste gavflab, der spiller 'Masser af succes' fra et ukendt toilet.</p><p id="p10">Tilbage i Fredes 'øver' fortæller Wili, som nu bor på Christianshavn, at han bestemt ikke savner de feterede tider med 'Gas':</p><p id="p11">"Vi kender jo hinanden på 'Havnen', men folk kommer ikke hen og rykker i mig mere. Og det er meget rart. Det er ikke sjovt at være så kendt, at man næsten ikke kan gå nogen steder. Ikke overhovedet. Det er svært at snakke om - man skal nok have prøvet det. Tag sådan en som Michael Laudrup. Jeg tror ikke, det er sjovt.</p><p id="p12">Da vi toppede i 'Gas', kunne jeg ikke gå i Tivoli, det var helt umuligt. Der var sådan en hale efter en det måtte vi holde op med. Der er jo en grund til, at Bob Dylan kommer til en koncert med tonede ruder og forsvinder igen med det samme. Man bliver slået ud af kurs, mærkelig. Så er det, man tager solbrillerne på og prøver at være inkognito og folk siger: 'ah, hold op med at være krukket.' Det kan de sgu' sagtens sige. Men nu går det helt fint, ork ja.</p><p id="p13">Det var jo rent anarki, da vi startede. Og det anarki er der jo ikke i dag. Men hold kæft, hvor er der meget musik. Det er fantastisk. Man skal kunne meget i dag - de er kraftedeme skrappe. Vi begyndte jo ikke at øve, da vi var seks år, men det gør de i dag. Og det gør ikke en skid, det gør da musikken bedre og det er skønt. Men uden at det skal lyde højrøvet siger jeg bare, at teknik er ikke et middel i sig selv. Det er selve udtrykket, der siger mig noget. Det er fantastisk, hvordan de kan bruge maskinerne og lave et beat sådan her," siger Jønsson med et smældende fingerknips.</p><p id="p14">"Men mulighederne er blevet taget meget fra dem. I tresserne var der jo ikke lige så mange bands. Alle vil være musikere og skuespillere og alle vil ind i 'Vild med dans' - jeg er ved at blive vanvittig af alle de udsendelser. Det er ok, at de også skal være der, men der er kun det, for helvede!</p><p id="p15">Vildskaben er da røget lidt fløjten, men jeg tror, den kommer. Den er allerede godt på vej - se punkmusikken, den tog heller ikke noget særlig højtideligt. Og det gør rappen til dels også. Men jeg kunne da godt savne noget nu smadrer de et ungdomshus. Det kan godt være, de ikke opfører sig lige godt hele tiden, men der er brug for en undergrund. Der var været noget på Islands Brygge og der er kommet nogle dejlige øvelokaler på Øresundsvej - der skal nok komme en vildskab, der kan rykke lidt ved de borgerlige. Det kunne jeg godt tænke mig, må jeg indrømme," drømmer Wili.</p><p id="p16"><br /><em style="bold">Nostalgi og fine fornemmelser</em></p><p id="p17">Wili Jønsson blev født på Sundby Hospital 27. marts 1942.</p><p id="p18">"Jeg skulle jo have været en abort. Min mor var syg og havde fået to legale aborter, men hun var simpelthen for flov til at gå op og bede om den tredje. Huslægen kom og besøgte hende i 1942, mens hun stod over kogekedlen. 'Fru Jønsson, jeg synes, De er blevet lidt tyk.' 'Nej, nej,' sagde hun. Og det var så mig. Åbenbart kunne papa ikke finde ud af at komme noget på pikken. Det eneste sted, man kunne købe kondomer, det var hos frisøren. Meget frækt</p><p id="p19">Min far var skrædder og kunne ikke betale husleje, og så blev jeg og mine fem søskende spredt for alle vinde. Vi kom på forskellige hjem. Jeg kom på spædbørnehjem hos nogle nonner - min mor skulle have nonnekostume på i tre-fire år, efter jeg var kommet hjem, for ellers så skreg jeg. Min far havde så fået en lejlighed på Stokrosevej ved Sundbyvester Plads. Og der er jeg opvokset.</p><p id="p20">Jeg gik på Højdevangsskolen og siden Gerbrandskolen, hvor jeg mødte Franz (Beckerlee, guitarist i Gasolin, red.). Det var et mirakel, at jeg overhovedet fik realeksamen. Jeg fik 'MG'. Hvad svarer det egentlig til i dag - 5? Men jeg havde sgu' en dejlig barndom. Nede ved 'Den gule by', ved remisen hvor linje 13 sluttede, var vi altid oppe at slås med nogle bisser.</p><p id="p21">Min far arbejdede hos et firma på Holmbladsgade. Om lørdagen skulle jeg så nå rundt med tøjet, få pengene og komme tilbage, inden viktualiehandleren lukkede klokken 13. Ellers havde vi ikke noget mad lørdag og søndag.</p><p id="p22">Min kone og jeg har en kolonihave ude bag Kastrup Fort, hvor der var Ugerevyen, Osvald Helmuth og operasangere, som optrådte dengang. Hun siger: 'det er utroligt, som du kender Amager.' Men det er jo mit bagland.</p><p id="p23">Den nye riviera ved Amager Strand, den er kraftedeme flot. Der er nogen, der siger 'det er sådan nogle grå betonklodser' Det ligner sandet, altså, hold nu kæft. Det er rigtig flot. Jeg startede med at vinterbade for en 10 år siden, men der var pludselig ikke råd til bygninger på Helgoland. Det er altså surt at gå ud i regn og frost og bare lægge sit tøj på dækket. Men det må jo komme," lyder det forhåbningsfuldt fra vinterbaderen, der til gengæld ikke er begejstret for Ørestaden og det nye Islands Brygge:</p><p id="p24">"Der er jo en ting, der er fuldstændigt sindssyg. Altså, hvordan kan man lave en bydel, uden at der er værtshuse, forretninger, et eller andet liv. Man bliver jo skræmt fra vid og sans. Klokken 20 om vinteren, så er der lukket, du. Ovre i Malmö - ja, tænk at man skal lære noget af svenskerne - i deres nye bydel omkring 'The turning torso', der er alt fra beton til træ, messehaller og industri. Men selv der er der caféer og liv. Det er ikke så fisefornemt.</p><p id="p25">Det nye Islands Brygge er en skandale. I gamle dage plejede vi at stjæle kokosnødder bag siloerne, hvor de udvandt olie af kokos. De har ikke smagt særlig godt, men vi syntes, det var skønt. Nogle af de gamle moderniserede bygninger er da meget flotte, men hvor er livet? De skal jo gå to kilometer bare for at komme hen til beboerhuset.</p><p id="p26">Jeg holder meget af at bo på Christianshavn, hvor mange af de små butikker er ved at komme tilbage. Bare det at jeg ved, at jeg kan gå hen og få en øl og fortælle løgnehistorier sammen med folk - tage et frikvarter.</p><p id="p27">Men alle de rige, der gerne vil flytte til et pittoresk kvarter i byen og se på de langhårede idioter - 'nej, hvor er de sjove' - men så vil de ikke have, at de larmer. Hvad har I gang i? Tag og flyt tilbage til jeres parcelhus i Hellerup! Hvis jeg nu ville købe en lejlighed ovenpå en bodega, kunne jeg jo spørge på forhånd, hvornår de lukker om aftenen. Man kan da ikke bare flytte ind på 1. sal og så bagefter lave vrøvl over, at der er et værtshus i stuen.</p><p id="p28">På Christiania kom jeg jo en del i de unge dage og jeg er lidt ked af, at den er gået i ged igen. Med alle dens gode og dårlige sider er den en af mine elskede bydele og det ville være tåbeligt at smide den i grus. Altså, når turisterne kommer, så er det jo for at se Christiania. Der er måske fem japanere, der kommer for at se den lille havfrue, men resten kommer for Christiania - det er et brand uden lige. Alene af den grund ville det være sindssygt at smadre den. Selvfølgelig skal der opnås en enighed - jeg har ikke rigtig fulgt med på det seneste, så jeg kan ikke udtale mig om, hvem der nu har ret til at være fornærmede - men de har givet sig ret meget.</p><p id="p29">Amager er for mig stadig en skøn bydel. Den er blevet lemlæstet og molesteret hele tiden, på kryds og tværs efter forgodtbefindende, men stadig har den sin charme. Det er ren nostalgi, selv om jeg nok er vendt lidt i vadestedet omkring EU. Vi er nødt til at være europæere, og vi er også nødt til at være verdensborgere. Men Amager er jo verdens smukkeste ø. Det kan godt være, at dem på Samsø eller Langeland eller Ærø bliver fornærmede. Det skal de da ikke blive - det er bare fordi, de ikke har været på Amager."</p><p id="p30">Wili griner hjerteligt.</p><p id="p31">"Jeg har masser af yndlingssteder på Amager. Flyvergrillen og Kongelunden, hvor vi tog ud, lige omkring denne årstid, og plukkede æbler. Og Amagerbrogade, det er jo min gade. Biograferne I er nok for unge til at huske Aladdin og Merry - eller også er det mig, der er et gammelt røvhul. Det er jo biografer, hvor jeg har gået til fire-forestilling om søndagen, hvis man havde penge til det  eller også kunne man gå over og se Fremad Amager. Det var omkring en krone for børn, og man havde ikke råd til begge dele," mindes Wili.</p><p id="p32"><br /><em style="bold">Fremad i hjertet</em></p><p id="p33">Det var meget skægt at se Frank og Søren (Arnesen og Lerby, red.) løbe rundt der som 16-årige.</p><p id="p34">"Jeg var jo noget ældre end dem, men jeg har da en idé om, at vi spillede ved Sundbyvester legeplads engang og så kom jeg til at skubbe til Frank Men det kan godt være, det bare er en opslidende historie, der er opstået inde i mig selv og så er den måske fuld af løgn. Jeg har aldrig mødt Frank og snakket om det, men han ville nok sige, at det passer ikke - så ville jeg have fået røvfuld. Men det ville jeg nok ikke, jeg har jo været en seks år ældre end ham."</p><p id="p35">Til forskel fra spillerne, der kommer og går, har Wili støttet holdet inkarneret gennem alle årene. Han har sin egen lille krog sammen med gutterne på tribunen i Sundby Idrætspark. Og han er lynhurtig med en nutidig analyse:</p><p id="p36">"Den første kamp mod Lyngby var hamrende god. Går lidt i stå i anden halvleg, men vinder 4-2 og så fordi de tager en forkert mand med det var da den dårligste start. Sådan noget må ikke ske for min elskede klub.</p><p id="p37">Det var da en slem lussing mod Viborg. Den var jeg gudskelov ikke ude og se - var det virkelig så galt? Og så gik det da ok mod OB. Men jeg har det jo sådan, at man holder med sit hold i både medgang og modgang."</p><p id="p38">Skiftet fra 'Fremad' til 'FC' er ikke det mest originale, men i sidste ende er det stadig den samme klub for Wili. Det er blot tiderne, der er skiftet:</p><p id="p39">"Jeg havde jo håbet, at der var så meget anarki i den klub, så man for eksempel kunne have sagt, at ordet 'klub' kan også staves med K. Vi behøvede ikke at rende i alle de andres fodspor og kaldt det 'FC'. Det er igen det der lidt fisefornemme men ok, det er nye tider, så kald det da bare 'FC'. Vi har et opland på næsten en kvart million, men mange af de drenge drømmer om at spille i FCK eller Brøndby. Og det kan jeg da godt forstå. Dengang vi var i Superligaen slog vi jo FCK i begge kampe, og det var rigtig rart. Min søn er ellers FCK-tilhænger sammen med sine kammesjukker, selvom de alle sammen er fra Christianshavn. Jeg har sagt til ham, at han bliver slettet af testamentet. Men det vil han skide på. Der er heller ingen penge, når jeg er død, og det ved han godt.</p><p id="p40">Sådan er historien jo nu. Alle de engelske klubber er jo efterhånden ejet af en eller anden rigmand. De forenede emirater og de nyrige russere ejer efterhånden alle de europæiske storklubber. Det er jo sygt oven i hovedet. Er en fodboldspiller virkelig 500 millioner værd? Men det er jo det frie marked, sådan er det jo, og så ender det deroppe. Se nu på finanskrisen. Folk taler om nedsmeltning og så videre - jeg har egentlig mest lyst til at sige: 'så lad lortet brænde ned'. Men der bliver måske millioner af arbejdsløse, så det må jeg jo ikke sidde og sige. Det er da lidt mærkeligt, at kapitalen lige pludselig skal have skattepengehjælp. Rend mig i røven - min tyrkiske grønthandler, som bor oppe på torvet, han får sgu' da ikke nogen hjælp, hvis han køber dyre varer og sælger for billigt.</p><p id="p41">Jeg har jo engang haft aktier i Fremad. Gasolins daværende manager syntes, vi skulle købe aktier, og så krævede jeg, at vi købte nogen i Fremad Amager. Klubben gik så konkurs, men det er også lige meget. I dag begår folk jo nærmest selvmord, hvis de ikke kommer i Champions' League. Og det smitter da også af på Danmark. Man skal jo mindst have 40-50 millioner for overhovedet at tale om Superliga. Det har jeg lidt svært ved at se i Fremad Amager - vi har jo ikke engang noget lysanlæg.</p><p id="p42">Man kunne jo lave en form for folkeaktier. Vi har nok alle sammen råd til at spendere en tusse, noget lidt mere. Med 5000 tilhængere kunne man få en halv million ind på den måde - det ville da være en start. Procentvis måske ikke så meget, men så ville vi have en idé om, at vi også ejer klubben. Hvis der kommer en aktieudvidelse, vil jeg i hvert fald gerne købe nogen.</p><p id="p43">Jeg har jo sådan en drøm om, at der pludselig kommer en med 500 millioner, køber klubben og siger, at nu skal den bare hedde Fremad Amager igen. Så kunne man bruge de 300 til et nyt stadion, hvor man kunne køre græsset væk og sætte gulv ind i stedet for Jeg vil ikke have noget imod et nyt stadion i Ørestaden. Det er da også fint nok, hvis det ikke kan blive anderledes. De unge vil jo ikke komme i Sundby alligevel.</p><p id="p44">Man skal passe på med at sige, at alt det nye er noget lort - så ender man jo med at blive reaktionær. Og det skal man passe på med.</p><p id="p45">Men de nye trøjer ved jeg ikke rigtig, hvad jeg skal sige om. Jeg har lånt en af de gamle trøjer, som jeg tager på under et jakkesæt i andet sæt i morgen. Så smider jeg jakken og så kan folk se en rigtig gammel Fremad Amager trøje, som den så ud dengang, med den rigtige blå farve. Den lyseblå, er den ikke lidt fesen? Nå, farven er også røvligegyldig, bare vi får fodfæste og kan holde os oppe. Nu er det så Thisted i morgen, ikke? Nå for satan, i dag. Om en halv time? Og den kommer på tv?"</p><p id="p46">Musikeren ser fristet ud, selv om de næste 40 timers program er tæt pakket Og han er udmærket klar over, hvad det er, han går ind til:</p><p id="p47">"Jeg synes jo ikke, min karriere er forbi endnu, men jeg ser da meget af mit liv den aften, det er klart. Og det her fortæller mig da også, at jeg er kommet til anden halvleg - men jeg regner med både omkamp og straffespark"</p><p id="p48">Amager Bio, søndag aften. Wilis navnebror Todi, direktør i FC Amager, dukker op på scenen:</p><p id="p49">"Jeg ved jo, at du er en stor musiker, men jeg ved også, at du også har et stort hjerte for Fremad Amager. Derfor har jeg taget en spilletrøje med til dig."</p><p id="p50">Wili viser den gamle Fremad-trøje under jakken og morer sig kosteligt. FCA-trøjen ryger dog for en stund ovenpå den gamle.</p><p id="p51">Og så spiller Wili ellers solen sort på sin bulderbas sammen med Steen Jørgensen og Lars Top Galia, som gjaldt det en sejr til Fremad - nå nej, FC - Amager.</p><p>Beslutningen om byens mest upopulære byggeplan rykkes i sikker afstand af kommunalvalget.<br /></p><p id="p1">Dramaet kunne ikke have være bedre planlagt. Den 21. november er der kommunalvalg i Danmark, og den 22. november skulle politikerne i Københavns Kommune stemme om den kontroversielle plan for Ørestad Fælled Kvarter på en omdiskuteret bid af Amager Fælled.</p><p id="p2">Men efter en proteststorm, hvis lige ikke er set i årevis i København, er fælledafstemningen nu udskudt til næste år.</p><p id="p3">I mellemtiden skal det undersøges nærmere, om kvarterets 2.500 boliger alligevel kan placeres på en mindre sårbar del af Amager Fælled   eller måske et helt andet sted i byen end på Amager Fælled.</p><p id="p4">Det har Borgerrepræsentationens nuværende flertal besluttet, efter at det ene parti efter det andet har skiftet side fra tilhængere til skeptikere eller direkte modstandere af byggeprojektet.</p><p id="p5">Og dermed vil diskussionen om Amager Fælleds sjældne planter og truede padder formentlig ikke være helt så dominerende i resten af valgkampen   en diskussion, som meningsmålinger har antydet kan komme til at koste Socialdemokratiet overborgmesterposten i hovedstadskommunen for første gang i historien.</p><p id="p6">Se mere om masterplanen for Ørestad Fælled Kvarter: På kant med naturen</p><p id="p7"><br /><em style="bold">Nabogrunden er menneskeskabt</em></p><p id="p8">Ørestad Fælled Kvarter (oprindeligt navngivet Amager Fælled Kvarter) er den fjerde og sidste etape af Ørestad og har siden 1990'erne været planlagt til hjørnet af Ørestad Boulevard og Vejlands Allé. Derfor er det øde stykke fælled foran Bella Center, kaldet Strandengen, ikke fredet og har allerede sin egen metrostation, Sundby.</p><p id="p9">Det alternative byggefelt på fælleden, som forvaltningen nu er sat til at kigge nærmere på, ligger lige ved siden af   men er godt 500 meter længere fra metrostoppet. Omkring vandrehjemmet ved Vejlands Allé har kommunen allerede besluttet at anlægge en campingplads, og det skal altså undersøges, om området i stedet kan bære et 260.000 kvadratmeters boligbyggeri i fire-seks etager.</p><p id="p10">Campingplads-grunden er inddæmmet for et par håndfulde årtier siden og har derfor ikke den samme særlige biodiversitet som Strandengen, som flere miljøorganisationer har erklæret for hovedstadens sidste oprindelige stykke natur. Ikke desto mindre er camping-området i modsætning til Strandengen faktisk fredet, kun med dispensation til campingplads.</p><p id="p11">Den nye undersøgelse skal være færdig i begyndelsen af 2018 og også screene byen for potentielle placeringer af Ørestad Fælled Kvarter helt uden for Ørestad. Betingelserne er, at det skal være arealer ejet af Københavns Kommune eller udviklingsselskabet By &amp; Havn, som der ikke i forvejen er budgetteret med byggeplaner for, og som kan matche den forventede indtjening på 1,8 mia. kroner til afdrag på metrogælden.</p><p id="p1">Et truende økonomisk tab på 1,9 mia. kr. fik i august ejerkommunerne bag hovedstadens nye forbrændingsanlæg, Amager Bakke, til at iværksætte en økonomisk redningsplan. For at have tilstrækkeligt med affald til at fylde i de kæmpestore ovne blev der givet grønt lys for en årlig import af 114.000 ton affald. Det affald skal primært hentes fra Englan, som er et af de lande, der vil betale mest for at komme af med sit affald.</p><p id="p2">Dermed spiller det engelske affald en nøglerolle i redningsplanen for anlægget til 4,1 mia. kr. I England er det nemlig dyrt at sende affald på en losseplads. Og derfor ser Amager Bakke ligesom andre værker en økonomisk gevinst i at få penge for at importere affaldet og brænde det af i de ovne, som er blevet bygget alt for store til københavnernes affald.</p><p id="p3">Men indtjeningen ved at importere er udfordret.</p><p id="p4">Godt nok er der lige nu masser af engelsk affald, som kan importeres, men tre faktorer kan ændre på den forventede indtjening på det engelske affald.</p><p id="p5">For det første ligger kursen på det britiske pund og svinger omkring sin historiske bundrekord på grund af briternes planer om at forlade EU. For det andet opfører englænderne forbrændingsanlæg som aldrig før. Og for det tredje skal Amager Bakke skaffe det engelske affald i konkurrence med bl. a. svenske forbrændingsanlæg, der har en kæmpe konkurrencefordel i forhold til danskerne.</p><p id="p6">Svensk anlæg tæt på Der er en snes kilometer i luftlinje fra Amager Bakke over til det lidt større Sysavforbrændingsanlæg i Malmø.</p><p id="p7">Her er ingen skibakke eller café på toppen, som det er tilfældet med Amager Bakke. Blot et effektivt indhegnet forbrændingsanlæg uden offentlig adgang. Forskellen på prisen for at producere varme og el af affald på Sysav og Arc er som at sammenligne Netto med Irma.</p><p id="p8">For når affaldsfolkene med et joystick styrer den kæmpe grab fyldt med syv ton affald fra siloen og ned i en af de to ovne på Sysav, skal der ikke betales en krone i afgift til den svenske stat. På den danske side af Øresund udløser det minimum 2.400 kr. i statsafgift, hver eneste gang en grab i Sysav-størrelse dropper sit indhold ned i affaldsovnen.</p><p id="p9">Forretningsmodellen for Sysav i Malmø og Amager Bakke i København minder ellers til forveksling om hinanden.</p><p id="p10">Begge tilhører den absolutte sværvægtsklasse målt på størrelse. Og begge sælger deres el på det frie marked og deres varme til store lokale fjernvarmeselskaber.</p><p id="p11">Forskellen ligger altså i, at Amager Bakke er belastet af afgifterne til staten.</p><p id="p12">I dag kan forbrændingsanlæggene få en god pris selv fratrukket transportomkostninger for at brænde det engelske affald af. Men Amager Bakke vil først for alvor begynde at importere affald fra næste efterår. Netop tiden er derfor en faktor, der kan ændre drastisk på økonomien i import af engelsk affald.</p><p id="p13">Mindre britisk eksport I England er der nemlig historisk høj aktivitet med opførsel af nye affaldsforbrændingsanlæg.</p><p id="p14">Det anerkendte engelske affaldsanalysefirma Eunomia spår, at den britiske eksport af affald på sigt vil falde, i takt med at der fyres op i ovnene på de kommende affaldsforbrændingsanlæg.</p><p id="p15">Lige nu er den engelske eksport ved at runde 3,5 mio. ton årligt. Ifølge direktør Joe Papineschi kan den godt komme en anelse højere op. Men derfra vil den begynde at falde på grund af de mange nye engelske forbrændingsanlæg.</p><p id="p16">Og det vil på sigt øge konkurrencen.</p><p id="p17">Ifølge Eunomias fremskrivning vil Storbritannien senest i 2023 have tilstrækkeligt med forbrændingskapacitet til at brænde alt sit affald selv. Den situation vil skabe et nedadgående pres på den pris, som englænderne er villige til at betale for at komme af med deres affald.</p><p id="p18">Andre aktører er mere optimistiske.</p><p id="p19">Det gælder bl. a.</p><p id="p20">danske Combineering, der bl. a. lever af at sælge britisk affald til danske og svenske forbrændingsanlæg. Her har direktør Lars Vedel Jørgensen en opfattelse af, at danske forbrændingsanlæg også i fremtiden kan udkonkurrere de nye britiske forbrændingsanlæg i kampen om affald fra England på trods af høje transportomkostninger.</p><p id="p21">I hans optik er trumfen det danske fjernvarmesystem, hvor der produceres såvel varme som el fra affaldet, hvor de i England hovedsageligt må nøjes med elproduktion på de mange lokaliteter uden fjernvarmenet.</p><p id="p22">Muligheder i Italien Skulle det engelske marked alligevel glippe, er der ifølge Vedel Jørgensen andre i dag uudnyttede muligheder, herunder i Italien, hvor man har svært ved at komme af med sit affald.</p><p id="p23">Men bag hele ligningen ligger en joker i form af EUregler og lurer. Storbritannien kan med støtte fra gældende EU-regler lukke for eksport af restaffald fra husholdningsaffald, hvis deres egne forbrændingsanlæg kommer til at mangle affald.</p><p id="p24">Nøjagtigt den samme mulighed har man benyttet sig af i Finland.</p><p id="p25">I hele spillet om det udenlandske affald står det klart, at der vil være ubegrænsede affaldsmængder til de værker, der er villige til at afbrænde udenlandsk affald til den laveste pris. Det store ubesvarede spørgsmål er, hvad der sker med Amager Bakkes redningsplan, hvis der opstår en prispressende konkurrence om det udenlandske affald.</p><p id="p26">jakob.j.martini@finans.dk niels.sandoe@finans.dk </p><p id="p27">Bag hele ligningen ligger en joker i form af EU-regler og lurer.</p><p id="p28">Storbritannien kan med støtte fra gældende EU-regler lukke for eksport af restaffald fra husholdningsaffald, hvis deres egne forbrændingsanlæg kommer til at mangle affald.</p><p id="p29"><br /><em style="bold">Fakta: FAKTA</em></p><p id="p30"><br /><em style="bold">Amager Bakke</em></p><p id="p31">Amager Bakke er et nyt affaldsforbrændingsanlæg.</p><p id="p32">Det ejes af Amager Ressourcecenter (Arc), der er et fælleskommunalt selskab med Københavns, Frederiksberg, Hvidovre, Tårnby og Dragør kommuner som ejere.</p><p id="p33">De fem kommuner besluttede i september 2012 at bygge Amager Bakke, der producerer el og varme på basis af afbrænding af op til 560.000 ton affald om året.</p><p id="p34">Amager Bakke er tegnet af Bjarke Ingels. Anlæggets tag kommer til at fungere som skibakke med kunstsne og nedløb fra en højde på 85 meter.</p><p id="p35">På grund af faldende affaldsmængder og lave elpriser er anlægget kommet i økonomiske problemer. Borgmestrene i de fem ejerkommuner blev i august 2016 enige om en økonomisk redningsplan, der lægger op til, at man skal importere 114.000 ton affald om året.</p><p id="p1">Lobbyisternes storm mod Københavns Rådhus tog til i styrke i begyndelsen af 2012, da det stod klart for omverdenen, at politikerne i hovedstaden var klar til at droppe prestigeprojektet Amager Bakke. Efterfølgende vendte Københavns overborgmester Frank Jensen (S) på en tallerken, og prestigeprojektet blev vedtaget.</p><p id="p2">I dag ønsker Frank Jensen ikke at forklare, hvad der fik ham til at skifte mening, men han lægger ikke skjul på, at han pludselig sad midt i meningsorkanens øje.</p><p id="p3">»Jeg følte mig nærmest som forbrændingsborgmester i en periode. Det var meget tidskrævende og meget vigtige beslutninger, der skulle træffes. I en sådan beslutningsproces indgår der rigtig mange møder ikke alene med mine politiske kolleger på rådhuset og ejerkredsen, men også med samarbejdspartnere uden for rådhuset, der var interesseret i, at der blev fundet en løsning,« forklarer Frank Jensen.</p><p id="p4">Daværende finansminister Bjarne Corydon (S) var gået ind i sagen på opfordring fra Esbjerg-virksomheden Babcock &amp; Wilcox Vølund, hvis tillidsmand havde været en bærende kraft bag opstillingen og kampagnen for Bjarne Corydon som folketingskandidat i Esbjerg få måneder tidligere.</p><p id="p5"><br /><em style="bold">Løbende møder</em></p><p id="p6">Om Corydons indblanding siger Frank Jensen: »Jeg holdt ekstremt mange møder. Jeg fik mange henvendelser både fra arbejdsgivere og fagforeninger. Og jeg vil tro, at jeg også har drøftet det med Bjarne Corydon, for jeg drøftede rigtig mange ting med den daværende finansminister. Jeg havde løbende møder med ham om ting, der havde betydning for hovedstaden og Danmark.«.</p><p id="p7"><br /><em style="bold">Politisk knæfald</em></p><p id="p8">Mens dele af venstrefløjen på Københavns Rådhus kritiserer Frank Jensen for at lade sig påvirke af Bjarne Corydon i foråret 2012, mener Amager Ressourcecenters daværende bestyrelsesformand, Mogens Lønborg (K), der er en stor tilhænger af Amager Bakke, at overborgmesteren allerede i 2011 lavede et politisk knæfald for SF, da han dengang gik imod projektet.</p><p id="p9">»Jeg vil ikke ind i sagen omkring beslutningsgrundlaget (om Amager Bakke, red.), hverken fra dengang eller det vi sidder og forhandler i øjeblikket. Og det gælder så længe, at vi er i en forhandlingsproces,« forklarer Frank Jensen.</p><p id="p10">jakob.j.martini@finans.dk niels.sandoe@finans.dk </p><p id="p11">Jeg følte mig nærmest som forbrændingsborgmester i en periode.</p><p id="p12">Frank Jensen (S), Københavns overborgmester.</p><p id="p13"><br /><em style="bold">Fakta: FAKTA Amager Bakke</em></p><p id="p14">Ejes af Amager Ressourcecenter (ACR), der er et fælleskommunalt selskab med Københavns, Frederiksberg, Hvidovre, Tårnby og Dragør kommuner som ejere.</p><p id="p15">Byggeriet blev igangsat i foråret 2013 og vil begynde at producere el og varme i efteråret 2017.</p><p id="p16">Anlægget har mulighed for på årsbasis at producere el og varme på basis af afbrænding af op til 560.000 tons affald.</p><p id="p17">Ifølge ACR vil Amager Bakke blive et af de mest energieffektive forbrændingsanlæg i verden, der kan udnytte 20 pct.</p><p id="p18">mere af energien end det hidtidige forbrændingsanlæg på Amager.</p><p id="p19">Amager Bakke er tegnet af Bjarke Ingels. Anlæggets tag kommer til at fungere som skibakke med kunstsne og nedløb fra en højde på 85 meter.</p><p id="p1">Det store nye forbrændingsanlæg, der med sine 85 meter bliver Københavns højeste »bjerg« får på taget over forbrændingsanlægget en bakke - heraf navnet Amager Bakke - hvor der vil være mulighed for blandt andet at løbe og stå på ski.</p><p id="p2">Denne bakke kan allerede nu ses viden om, men mens københavnerne kan glæde sig til ibrugtagningen af denne, står det mindre godt til nedenunder i forbrændingsanlægget.</p><p id="p3">Faldende affaldsmængder og ditto elpriser truer likviditeten, og anlægget, der skulle være grønt og et forbillede for miljøvenlighed, har problemer.</p><p id="p4">Idéen lød ellers god nok: Affald brændes, og energien forvandles til varme til Københavns borgere. Men i EU går tendensen i retning af at genanvende affald i stedet for at brænde det af.</p><p id="p5">Forbrændingsanlægget ejes via I/ S Amager Ressourcecenter af fem kommuner, hvoraf Dragør Kommune er den ene, og de indgik i sin tid en aftale om, at der ikke skulle importeres affald - hverken fra udlandet eller andre kommuner.</p><p id="p6">Sådan er det ikke længere, for en ny aftale betyder, at der må importeres affald til forbrænding, hvis det fortrænger mere CO2-belastende brændselsformer i hovedstadens varmesystem, og samtidig får forbrændingsanlægget fremover mulighed for at brænde 440.000 ton affald pr. år i stedet for de nuværende cirka 400.000 ton.</p><p id="p7"><br /><em style="bold">Tillæg til aftale</em></p><p id="p8">Aftalen, der er et tillæg til den oprindelige aftale fra 2012, kræver enighed blandt alle fem interessentkommuner, og torsdag i sidste uge blev aftalen behandlet i kommunalbestyrelsen, hvor aftalen blev vedtaget med otte stemmer.</p><p id="p9">Et flertal i Københavns Borgerrepræsentation vedtog ligeledes i sidste uge aftalen, der skal genoprette økonomien og sikre miljøet.</p><p id="p10">BB.</p><p id="p1">Det er i dag attraktivt at starte forretning og åbne butikker på Amager og der kommer hele tiden nye til. Vi ser både attraktive butikskæder slå sig ned og mindre små unikke butikker popper up.</p><p id="p2">Hvorfor har Amager brug for en messe? "Vi ønsker et lokalsamfund, hvor borgerne er bevidste om nærmiljøet og hvilke muligheder vores ø giver. Amager Messen er derfor vores bud på hvordan borgere og de lokale erhvervsdrivende kan komme tættere på hinanden". Bredt udvalg af butikker Derfor vil der på messen være et bredt udvalg af forretninger fra helt små tøj og detailbutikker til de mellemstore håndværkere og restauranter. På messen er der allerede et bredt udvalg af udstillere som skal give de besøgende nogle spænende timer på dagen.</p><p id="p3">Hvor mange gæster forventer i der kommer? "Det er rigtig svært at spå om antallet af deltagere. Det er første gang vi afvikler en sådan messe på Amager, men vi håber og tror på mange lokale borgere vil sætte lidt tid af og bakke op om de nye tiltag der sker på øen. Sammenligner vi det med andre store lokale messer, så er Helsingør messerne og forårsmessen i Frederikshavn et stort tilløbsstykke med op til 9.000 besøgende og Amager er trods alt større målt på indbyggere end de to nævnte, så hvorfor skal vi ikke også kunne have en stor flot messe med god stemning og masser af dialog borgere og erhvervsdrivende imellem. Målsætningen er, at eventet skal blive en tradition og med årene være en rigtig velbesøgt messe. Det er trods alt ikke noget vi har her på Amager, hvor vi er mest vant til loppemarkeder i en hver krog på øen".</p><p id="p1">Med tre kampe tilbage af grundspillet ser det rigtig godt ud for VK Vestsjællands mænd i forhold til at nappe fjerdepladsen.</p><p id="p2">-To sejre mere, så ser det godt ud, mener holdets veteran, Kim Buchwald, efter søndagens udesejr over Amager.</p><p id="p3">-Fjerdepladsen vil være godt at få, for det giver en kvartfinale mod femtepladsen og fordel af to hjemmekampe.</p><p id="p4">Omvendt hvis vi bliver femmer, får vi kun én hjemmekamp, siger Buchwald.</p><p id="p5">Han og medspillerne fik god modstand af amagerkanerne i første sæt. De to hold skiftedes til at have føringer og var tæt helt frem til 21-21 og 24-24. Herfra tog vestsjællænderne dog de to sidste bolde.</p><p id="p6"><br /><em style="bold">Otte server i træk</em></p><p id="p7">I andet sæt kom værterne bedst fra start med en føring på 3-0 og var også foran ved 13-12. Men så tog pokker ved Daniel Gordon.</p><p id="p8">-Vores server fungerede generelt rigtig godt, men Gordon havde otte server i træk, og jeg tror fire af dem var esser, siger Kim Buchwald.</p><p id="p9">Vestsjælland kom derfor foran 20-13 og vandt nemt sættet 25-15.</p><p id="p10">I tredje sæt var de to hold igen forholdsvis lige og i front på skift. Men igen tog gæsterne en stribe servepoint og bragte sig foran 19-15. Og selv om amagerkanerne kom op på 21-22, styrede vestsjællænderne sejren i hus.</p><p id="p11"><br /><em style="bold">Løbet fra dem</em></p><p id="p12">Det var anden gang i denne sæson, at VK Vestsjælland besejrede Amager med 3-0.</p><p id="p13">-Vi har jo mødt hinanden mange gange gennem årene, og Amager spillede en fin kamp i dag. Det var ikke fordi, de forærede os point.</p><p id="p14">Vi skulle selv arbejde for dem. Men det er positivt, at vi er nået dertil, hvor det er en kamp, vi skal vinde, for nu er vi løbet fra dem, mener Kim Buchwald.</p><p id="p15">Det var ikke fordi, han og resten af holdet spillede en flot volleykamp, men de gjorde dét, der skulle til.</p><p id="p16">-Det var også vigtigt at vinde igen, efter at have tabt tre i træk. Og så vinde med 3-0, siger Buchwald.</p><p id="p17">Det var fjerde gang i denne sæson, vestsjællænderne ikke afgav sæt, og med sæsonens tiende sejr kan de nu se frem til en spændende afslutning på grundspillet med kampene mod henholdsvis ASV Aarhus hjemme samt Hvidovre og Ikast ude.</p><p id="p18"><br /><em style="bold">KAMPTAL</em></p><p id="p19">Volleyligaen, mænd Amager VK -VK Vestsjælland: 0-3 Sætcifre: 24-16, 15-25, 22-25.</p><p id="p1">TIRSDAG 11. MAJ 1993: Folk står gerne i kø for at få én og tanken om dem, giver mange mundvand. De er både frokost og aftensmad for tusinder af mennesker hver dag. Indtil nu har unge og gamle været nødt til at tage over broerne for at få stillet deres burgersult. Men nu sker det: McDonalds kommer til Amager.</p><p id="p2">Der findes 13.000 McDonals-butikker og restauranter i verden, fordelt i 66 lande, heraf de 22 i Danmark. Og den 3. maj startede ombygningen af den tidligere radioforretning på Amagerbrogade 91. Restaurenten forventes færdig i september. Den daglige leder er fundet, men marketingchef Henrik Andersen vil endnu ikke røbe hvem det er.</p><p id="p1">FREDERICIA: Når FC Fredericia søndag eftermiddag besøger Sundby Idrætspark på Amager, er det i en svækket udgave.</p><p id="p2">Anfører og midtbaneslider Christian Ege er sendt i skammekrogen med karantæne, og Frans Dhia Putros er bortrejst for passe landsholdsaktiviteter med Irak, der skal møde Syrien.</p><p id="p3">Det bliver altså uden to af FC-mandskabets største pro-filer, når gæsterne skal forsøge at hente en sejr på en bane og mod en modstander, som de ikke har det ret godt med.</p><p id="p4">-Jeg er tryg ved truppen, og vi forsøger at løse opgaven med de spillere, vi har til rådighed, men det er da klart, at jeg også gerne havde set Christian og Frans som en del af holdet, siger FC Fredericias cheftræner Jesper Sørensen.</p><p id="p5"><br /><em style="bold">glemte dræberinstinktet</em></p><p id="p6">Han har set seneste kamp mod Viborg FF flere gange, og der er både defensive og offensive ting at bearbejde.</p><p id="p7">Med hensyn til det sidste lykkedes FC'erne ikke med at " dræbe" kampen mod Viborg FF trods flere gode muligheder.</p><p id="p8">-Det bliver en noget anderledes kamp på Amager, men vi arbejder hele tiden med forbedringer, siger Jesper Sørensen.</p><p id="p9"><br /><em style="bold">ingen grund til stress</em></p><p id="p10">Fremad Amager er også hårdt ramt med tre karantæneramte spillere, og det er langt fra optimalt i et opgør, der kan være første skridt i retning af at komme væk fra den tungeste ende af rækken.</p><p id="p11">Jesper Sørensen mærker dog ikke noget til holdets placering i den daglige træning, hvor spillerne ifølge ham træner godt.</p><p id="p12">-Selvfølgelig er nogen træninger bedre end andre, men det kan jo også være min skyld, og generelt virker spillerne glade og friske, siger FCcheftræneren, der forventer at møde et Fremad Amagerhold, der vil forsøge at stresse gæsterne.</p><p id="p13">-Vi skal ikke lade os stresse, hverken søndag eller generelt i forhold til den nuværende stilling, for der er stadig kun spillet under halvdelen af sæsonen. Vi fokuserer på, at vi selv får bid og ikke på, om de andre hold omkring os får bid, og bortset fra et par enkelte svipsere, har spillerne haftden rigtige attitude og tilgang til kampene, siger Jesper Sørensen.</p><p id="p14"><br /><em style="bold">FREMAD AMAGER-FCF 12. NOV. KL. 13</em></p><p id="p15">Bænken: Dino Hodzic, Niclas Nymand, Mikkel Foged, Denis Fazlagic, Niels Letort . karantæner: Christian Ege I karantænefare ved næste advarsel: Andreas Oggesen.</p><p id="p16">Skader: Mathias Jacobsen (ankel).</p><p id="p17">Flest mål: Frans Dhia Putros 5 , Anders Holvad 4 og Esben Petersen 4.</p><p id="p1">PÅ STRANDEN: » Jeg har bare fanget en vildt stor krabbe, og så har den kun et ben, « fortæller Philip og tager forsigtigt krabben op fra den hvide spand.</p><p id="p2">De andre børn stimler sammen om Philip for at se krabben, der forsøger at nappe med sin klo.</p><p id="p3">Naturvejlederne har inviteret til familiedag på stranden, og det har mange børnefamilier valgt at benytte, nu når sommervejret er godt.</p><p id="p4"><br /><em style="bold">Dyr i akvarier</em></p><p id="p5">Ved Naturcenter Amager kan man låne spande og net til at fange små dyr i vandkanten.</p><p id="p6">» Vi udlåner spande og rejehov (net. red.), så man kan fange smådyr i vandet. Vi fortæller så røverhistorier, og bruger dyrene til undervisningsbrug.</p><p id="p7">Dyrene kommer ned i afkølet havvand i akvarier, « forklarer naturvejleder Hans-Jørgen Rasmussen, mens han uddeler spande og net til børn og voksne.</p><p id="p8">Inde i naturcentret kan man hilse på både fladfisk, rejer, tangnåle, krabber og næbsnoge i store akvarier.</p><p id="p9"><br /><em style="bold">Med mor på stranden</em></p><p id="p10">Marco og hans mor Jannie har taget turen fra Frederiksberg til Øresundsstien, og glæder sig til et par timer på stranden sammen.</p><p id="p11">» Vi skal fange krabber, tanglopper og små fisk. Og vi har glædet os til at komme på stranden, og så skal vi bare hygge, « fortæller Jannie og begynder at gå mod stranden.</p><p id="p12"><br /><em style="bold">Fortæller om dyrene</em></p><p id="p13">I tre store, gule baljer ude i det fri kan man se en masse af de smådyr, der lever i vandet på Amager Strand.</p><p id="p14">» Prøv og se om I kan finde tre forskellige dyr i vandet, « siger en af naturvejlederne til børnene, der står og stirrer ned i vandet.</p><p id="p15">Stor er jublen, da de opdager et tynd slangelignende dyr, en tangnål.</p><p id="p16">Nede i vandkanten blæser det meget, men det får ikke Samuel eller Lea til at give op. De hopper glade ud i vandet, og forsøger at styre de store net.</p><p id="p17">Der kommer masser af tang og sand med op, men hvad gør det, når solen skinner og man hygger sig med familien.</p><p id="p18">Har du lyst til at komme en tur på stranden, så er Amager Strand måske et godt bud. Du kan låne grej i Naturcentret Amager tirsdag, onsdag og torsdag kl. 10-14 og gå på opdagelse i bølgen blå.</p><p id="p1">Hvis man ikke befinder sig godt i efterårskulden og i øvrigt synes, at sommeren var lidt for kort, så er årets Latin Festival sikkert en kærkommen begivenhed og en glimrende mulighed for at få danset lidt varme tilbage i kroppen. Latin Festival finder sted i Amager Bio 4. oktober. Festivalen byder på Cabaret, koncerter, danseshows, konkurrencer og workshops.</p><p id="p2"><em style="bold">PROGRAM </em></p><p id="p3">lørdag 4. oktober Kl. 19: 30 Dørene åbner og der vil være buffet til showet Kl. 20: 30 Cabaret Show Rhythm and Color Kl. 22: 30 Salsa undervisning ved Cubakultur. dk Kl. 23: 00 Gilito y Su Clave ( salsa live koncert) Kl. 24: 30 Booty shaking danse konkurrence ( indledende runde) Afterparty til kl. 04 ved DJ Orlando og Edwin Se mere på www. latinfestival. dk</p><p id="p1">BK Amager stillede op til kamp i en lidt afpillet udgave, eftersom Ida Klussmann er ude med en ankelskade og Rikke Karlsen er på rejse. Derfor var det bekymrende, at Cecilie Overgaard kommer hurtigt på 2 fejl. Begge hold kommer i holdfejl i 6. minut. Stevnsgade holder en høj procent på straffelinjen og bringer sig foran 17-15.</p><p id="p2">Hjemmeholdets angrebsspil er generelt præget af en del turnovers, men de får gjort op for det i den modsatte ende med solidt forsvarspil. 1. periode slutter 19-20 efter en flot bevægelse i feltet af Valerie Driscoll og en afslutning lige i slutsekundet. For Stevnsgade er især Hannah Sheik godt spillende i første periode og slutter som topscorer for perioden med 14 point.</p><p id="p3">2. periode fortsætter i samme høje tempo fra begge hold. For hjemmeholdet rydder Valerie op i feltet og med 12 point indtil videre holder hun spænding i kampen. Flotte drives af Julie Jungslund, som udnytter at forsvaret har fokus på Valerie. Med 3 min tilbage af perioden er stillingen 29-29.</p><p id="p4">Et fornuftigt spillende og hårdt kæmpende BK Amagerhold trækker i slutningen af perioden lidt fra, mens Stevnsgade virker lidt modløse og ikke rammer særligt mange af deres afslutninger. Stillingen ved halvleg er 39-29.</p><p id="p5">I anden halvleg har Stevnsgade justeret og dækker zone. Hjemmeholdet lægger ud med 2 hurtige turnovers og udeholdet lægger ud med en 3 points scoring. Der bliver kæmpet om alle bolde. På et tidspunkt i kampen efter en løs bold bliver Julie Jungslund fra hjemmeholdet fejlet usportsligt og hun scorer sine to straffe. Hannah Sheik er for udeholdet kommet godt i gang igen med blandt andet to 3 points scoringer med forsvaret helt oppe i hovedet. Emilie Fogelstrøm svarer igen med en lang 3'er. Med 4 minutter tilbage i 3. periode er stillingen 52-46.</p><p id="p6">Der bliver gået til stålet og kampen er meget intens på dette tidspunkt, BK Amager har svært ved at få bolden inside mod zonen og Hannah Sheik er spillet varm. En gammel BK Amager kending Ena slutter med en afslutning i de døende sekunder. Perioden ender 57-55 og spændingen var intakt inden starten på 4. periode.</p><p id="p7">Med 7 minutter tilbage af kampen er stillingen helt lige med 57-57. Hjemmeholdet har meget svært ved at komme til de rigtige afslutninger og Stevnsgade får hul på bylden. Et lille run bringer udeholdet foran med 57-64. Ved stillingen 59-64 og 3.42 tilbage tager Stevnsgade time-out.</p><p id="p8">En 3'er fra Cecilie Overgaard giver energi til hjemmeholdet, som stepper op på forsvaret får en steal og scoring til stillingen 64-64 med 2.53 på uret. Det lægger op til en spændende slutfase på kampen. To flotte angreb fra begge hold bringer stillingen på 66-66.</p><p id="p9">Med 16.2 sekunder tilbage dømmes Stevnsgade for skridt og BK Amager tager en time-out. Boldet spilles ind fra sidelinjen og afleveres til Julie Jungslund, som efter et par driblinger angriber kurven hårdt og trækker en fejl. Hun scorer 1 ud af 2 straffe og BK Amager trækker sig sejrsrigt ud af denne sindsoprivende spændende kamp med 67-66. Publikum fik helt sikkert alt hvad de kom efter i Amagerhallen denne tirsdag aften.</p><p id="p10">Topscorere:</p><p id="p11"><br /><em style="bold">Stevnsgade Hannah Sheik 26</em></p><p id="p12"><br /><em style="bold">BK Amager Valerie Driscoll 24</em></p><p id="p1">Det er to 1. divisionshold med vidt forskellig formkurve, der mødes søndag kl. 13 i Sundby Idrætspark. Hjemmeholdet Fremad Amager har tabt de seneste fem kampe, mens gæsterne fra Næstved er ubesejret i samme antal. Det er en statistik, der kan ses i tabellen, men også én som sydsjællænderne kan være heldig at profilere af, mener anfører Karsten Jensen.</p><p id="p2">- De er såret i øjeblikket. Et hurtigt mål til os kan måske betyde, at de knækker hurtigt, og tænker: Åh nej, ikke nu igen. Vi har selv prøvet det. Men der er intet afgjort. Det bliver igen svært. Der er ingen lette kampe, siger Næstveds anfører, der også fik gang i scoringen i sidste uge med 1-1 målet mod Frem, som fik 2-2. </p> <hl2>Morten P. meldt klar</hl2><p id="p3">- Det er lidt trist, at vi ikke kunne holde de tre point, men der er godt humør i truppen. Fem kampe i streg uden nederlag giver selvtillid, konstaterer Karsten Jensen, der har scoret fire mål i denne sæson. </p><p id="p4">Anføreren håber, han og holdet er klar fra start og at kollektivet fungerer. Men Karsten Jensen er også glad for, at Nick Christensen er tilbage efter karantæne.</p><p id="p5">- Det giver mig noget ro og støtte oppe foran. Nu skal jeg ikke have to hængende på mig hele tiden, siger Karsten Jensen, der sandsynligvis også får selskab af forsvars-dirigent Morten Petersen på banen.</p><p id="p6">- Jeg er nået langt og har meldt mig klar. Jeg vil mene, at jeg er på 95 procent, siger Morten Petersen, som har været ude i tre uger med en fiberskade.</p><p id="p7">- Den sad heldigvis længere nede i låret end først antaget. Så det var ikke så slemt. Men nu er det jo op til træneren, om han vil tage mig med, kommer det fra Morten Petersen.</p><p id="p8">Til det svarer Flemming Christensen, at han vil bruge lørdagstræningen til at vurdere, hvad der er den rigtige opstilling.</p><p id="p9">- Vi har flere muligheder. Emil (Schouw, red.) fik lidt problemer med sin iskias-nerve igen, men er sandsynligvis klar. Og Kim (Andersen, red.) træner også med. Nu må vi se, hvordan vi blander kortene, lyder det fra træneren, der dog lader Jesper Villadsen og Mikkel Porsborg spille lørdag med andetholdet i serie 1. n</p> <hl2>Næstveds trup mod Fremad Amager</hl2> <p id="p1">Næstveds cheftræner Flemming Christensen udtager først den endelige trup til kampen mod Fremad Amager efter lørdagens afsluttende træning. Men Sjællandske kommer her med et bud på en opstilling:</p><p id="p2">Lasse Sørensen - Joakim Normann, Morten Petersen, Mathias Tauber, Lasse Nielsen - Emil Schouw, Kennet Mayland, Henrik Madsen, Glenn Darlie, Nick Christensen, Karsten Jensen. På bænken: Gauchinho, Kristoffer Aagaard og Anders Fosgaard.</p> <hl2>Vidste du det om Fremad Amager</hl2> <p id="p1">* at holdet har vundet de fire seneste kampe mod Næstved. Sydsjællændernes sidste sejr kan dateres tilbage til 18. september 2001, hvor angriberen Karsten Johansen scorede til 1-0 i sidste minut af pokalkampen i Sundby Idrætspark.</p><p id="p2">* at amagerkanerne har spillet seks kampe på hjemmebane i denne sæson. De tre er vundet og tre er tabt. Sejrene over AB, HIK og Herfølge er alle blevet afgjort i 2. halvleg, hvor hjemmeholdet har angrebet mod målet ned mod Sundbyhallen. Får Fremad Amager banehalvdel ved Sundbyhallen i 2. halvleg mod Næstved, siger overtroen altså Næstved-sejr.</p><p id="p3">* at holdet efter de første seks kampe i 1. division havde samlet 11 point. De efterfølgende fem kampe er alle tabt, og holdet er nu på 13. pladsen. Omvendt har Næstved fået 11 point i de seneste seks kampe, og det rækker til en femteplads.</p><p id="p4">* at holdets topscorer Thomas Christensen har karantæne mod Næstved. Den 33-årige angriber har scoret fire mål i denne sæson. Blandt andet blev han matchvinder mod Herfølge, da han scorede til 2-1 tre minutter før tid. Christensen fik rødt kort mod Thisted og havde også karantæne mod Lyngby sidst, hvor Fremad Amager tabte 1-2 efter at have ført 1-0 indtil 18 minutter før tid. </p><p>Efter efterårets slåskamp om placeringen af et omstridt boligbyggeri på Amager Fælled i København, er der nu et nyt byggefelt i spil. De blå partier vil imidlertid have noget retur, hvis de skal hjælpe overborgmester Frank Jensen til et flertal.<br /></p><p id="p1">Modtag en e-mail, når Pernille Dreyer har skrevet en ny artikel</p><p id="p2">Efter massive folkelige protester og en lang kamp mellem natur og cement, hvor »bregnefundamentalister« sloges med»murstenstilbedere« , ser det nu ud til, at de planlagte 2.500 nye boliger på Amager Fælled i København kan opføres et par hundrede meter fra det oprindelige byggefelt.</p><p id="p3">Det er vurderingen i den indledende forureningsundersøgelse af det tidligere losseplads- og kommende campingområde, som ingeniørvirksomheden MOE har foretaget for Københavns Kommune, og som Berlingske er kommet i besiddelse af.</p><p id="p4">Den viser, at Amager Fælleds tidligere losseplads tilsyneladende kan blive beboelig og egnet til hjem for københavnere, hvis et flertal i Borgerrepræsentationen beslutter sig for det.</p><p id="p5">Undersøgelsen blev sat i værk efter overborgmester Frank Jensen (S) i september s idste år bremsede planerne for det planlagte byggeri af Ørestad Fælled Kvarter på de omdiskuterede seks procent af Amager Fælled, også kendt som strandengen, hvor plante- og dyrelivet er særegent for en by som København. Blandt andet findes her den sjældne brændeskærm og kridtugle.</p><p id="p6">Overborgmesterens pludselige kovending skyldtes, at de Konservative og Venstre i Københavns Borgerrepræsentation i kølvandet på protester fra naturelskende københavnere foreslog at se på, om lossepladsgrunden var egnet til byggefelt, så strandengen kunne forblive strandeng.</p><p id="p7">En melding, der fik Frank Jensen til at erklære det oprindelige flertal bag det planlagte byggeri af 2.500 nye boliger for smuldret:</p><p id="p8">»Da det stod klart for mig, at der ikke længere var et politisk flertal, der ville stå bag og forsvare det aftalte byggefelt, var jeg nødt til at trække en streg i sandet og sige, at så lægger vi det bag os,« sagde Frank Jensen dengang til Berlingske.</p><p id="p9">Derefter begyndte jagten på et nyt egnet byggefelt, som skal finansiere 1,8 mia. kroners metrogæld, og her var den tidligere lossepladsgrund et naturligt bud, selv om området oprindeligt havde fået lovning på at blive Københavns nye campingplads.</p><p id="p10">Forureningsundersøgelsen har været klar siden midten af februar, og af den fremgår det, at selv om der er fundet forurening i jord og luft, lossepladsgas og for høje koncentrationsværdier i vandet på området, så skulle det kunne blive beboeligt for mennesker ved at bortskaffe det øverste jordlag og lægge ren jord i stedet samt ved at lufttætne byggeriets bund.</p><p id="p11">Et af de store spørgsmål har ligeledes været, hvorvidt området kan bære et byggeri af Ørestad Fælled Kvarters størrelse. Undersøgelsen når frem til, at områdets jord bærer præg af at have været brugt som losseplads - den er blødere end ellers - og at det vil være »nødvendigt at banke betonpæle i jorden« , så bygningen står på et fast fundament, der ikke synker.</p><p id="p12">Prisestimatet for at klargøre området til boligbyggeri er mellem 50-110 millioner kroner, afhængigt af om byggeriet skal have kælder eller ej.</p><p id="p13">Ifølge Jakob Næsager (K), som oprindeligt bragte lossepladsgrunden i spil som byggefelt, bekræfter forureningsundersøgelsen, at den kommende campinggrund er kommunens bedste bud på et nyt sted at opføre Ørestad Fælled Kvarter. Til gengæld skal det koste Frank Jensen at få de Konservatives mandater, hvis overborgmesteren synes, at området er det bedst egnede til boligbyggeriet:</p><p id="p14">»Vi vil være med i budgetforliget for 2019 og have indflydelse på, hvordan kommunens penge bliver brugt. Det skal ikke være sådan, at Frank Jensen kan komme løbende og blive reddet af os, hver gang han er i knibe, og så fortsætte med at lave aftaler med SF og Enhedslisten,« siger Jakob Næsager.</p><p id="p15">Venstre, Dansk Folkeparti og Liberal Alliance tilkendegiver, at de ligeledes er klar til at se på området som nyt byggefelt, hvis det forhindrer, at Københavns borgere bliver pålagt en ekstra skatteregning.</p><p id="p16">Gruppeformænd i Liberal Alliance og Dansk Folkeparti vil ikke på samme måde som de Konservative stille konkrete krav til Frank Jensen, men fastslår, at også de har en forventning om at blive imødekommet, hvis de bringer de nødvendige mandater til bordet:</p><p id="p17">»Det kan ikke passe, at de blå partier kun kan bruges, når der skal laves voksenpolitik, som får byen og økonomien til at hænge sammen, mens de røde indkaldes, når der skal opfyldes mærkesager. Vi skal have noget retur,« siger Alex Vanopslagh (LA).</p><p id="p18">Der har længe været en screening i gang af samtlige potentielle byggefelter i Københavns Kommune, og Enhedslisten, SF, de Radikale og Alternativet vil ikke tage endeligt stilling til den tidligere lossepladsgrund som et nyt byggefelt, før de er præsenteret for alle muligheder. De og Borgerrepræsentationens andre partier har heller ikke haft lejlighed til at læse den indledende forureningsundersøgelse for lossepladsgrunden, for de har ikke fået den udleveret af Frank Jensens forvaltning.</p><p id="p19">Partiernes udgangspunkt er imidlertid, at de ikke ønsker at bygge nogle steder på Amager Fælled, og derfor håber, at den samlede screening resulterer i oversete byggefelter i Københavns Kommune.</p><p id="p20">»Kommer en screening frem til, at vi kan finde en løsning, hvor vi kan bevare hele Amager Fælled, så er det den løsning, vi helst ser. Men indtil vi ved, hvad der er af muligheder, kommer vi ikke til at vende tommelfingeren hverken op eller ned til nogle projekter,« siger sundheds- og omsorgsborgmester Sisse Marie Welling (SF).</p><p id="p21">Radikale har sikret det for dem vigtigste område af Amager Fælled og er villige til at se på lossepladsområdet, hvis det viser sig at være den bedste mulighed:</p><p id="p22">»Strandengen på Amager Fælled var det, vi først og fremmest ville redde, og det er lykkedes. Så selv om lossepladsgrunden ikke er vores foretrukne løsning, så vil vi overveje at stemme for, hvis det er det, der skal til, for at vi kan tilbagebetale vores gæld,« siger socialborgmester Mia Nyegaard (R).</p><p id="p23">Berlingske ville gere have spurgt overborgmester Frank Jensen, om Ørestad Fælled Kvarter ifølge ham skal ligge på den tidligere lossepladsgrund, nu hvor den tegner sig til at være egnet.</p><p id="p24">Han vil imidlertid ikke kommentere delrapporter, men vente på den samlede undersøgelse.</p><p id="p25">Ifølge Økonomiforvaltningen er den klar til at blive forelagt Borgerrepræsentationen »senere på foråret« .</p><p id="p1">Det er misvisende at tale om, at ' kun' seks procent af Amager Fælled berøres af de omstridte planer om at bygge 2.500 boliger på området, og dermed konkludere, at forringelsen af naturværdierne er tilsvarende små.</p><p id="p2">Det fastslår lektor på Københavns Universitet Hans Henrik Bruun, efter at fortalerne for projektet har sagt og skrevet, at det kun er en meget lille del - seks procent - af hele fælleden, som berøres af byggeriet af en ny bydel, der skal være fuldendelsen af Københavns satellitby, Ørestad.</p><p id="p3">Han har en anden måde at regne på: Hans Henrik Bruun peger på, at fælleden for langt den største del består af affald, der gennem årtier er blevet hældt ud i vandområder som opfyld.</p><p id="p4">Og det har ikke den store naturbevaringsværdi - om end det kan være til glæde for friluftsfolket.</p><p id="p5">Af den resterende - og mindre - del af fælleden, som er den biologisk værdifulde del med mange sjældne dyre-og plantearter, er det dermed hele 70 procent, der forsvinder med byggeriet, lyder hans beregning.</p><p id="p6">De tilbageværende 30 procent af den artsrige del får samtidig meget ringere værdi, fordi de mange arter af dyr og planter næppe vil kunne opretholde levedygtige bestande på et så reduceret areal.</p><p id="p7">»Hvis man fjerner 70 procent af den biologisk værdifulde del af fælleden, vil det for de fleste sjældne planter og insekter være slut over en periode. Måske kan en del af padderne overleve, men som sammenhængende naturområde, som det er i dag, vil det ikke kunne overleve«, siger Hans Henrik Bruun.</p><p id="p8">Af den del af fælleden, der ligger inden for den gamle kystline, og som stammer tilbage fra stenalderen, er det meste allerede forsvundet på grund af byggeriet af Ørestad og Bella Center.</p><p id="p9">»Så tabet er allerede stort, men der er tale om dødsstødet til den allersidste del af den gamle strand, hvis de byggeplaner, som er på bordet, realiseres«, lyder advarslen fra Hans Henrik Bruun.</p><p id="p10">Han tilslutter sig et forslag fra De Radikale om at flytte byggeriet nogle hundrede meter mod vest til et - fredet - område på den anden side af det nuværende vandrehjem. Og til gengæld frede de hektar, der nu er planer om at bygge på.</p><p id="p11">Men han erkender også, at det er svært at ophæve en fredning for at bytte den med en anden.</p><p id="p12"><br /><em style="bold">Regnestykkerne fyger</em></p><p id="p13">Der bliver også lavet andre regnestykker på omfanget af det kommende byggeri.</p><p id="p14">Erhardt Franzen fra Amager Vest Lokaludvalg mener, at det er politisk manipulation, når tallet seks procent bringes på bane af byudviklingsselskabet By &amp; Havn som udtryk for, hvor meget af hele fælleden der forsvinder.</p><p id="p15">Efter Erhardt Franzens beregninger er det snarere 15 procent af hele fælleden som naturområde, der bliver forstyrret.</p><p id="p16">Det regner han ud sådan her: Hele Amager Fælled alt inklusive er på 325 hektar, og trækker man vandrehjemmet, boldbaner, et område udlagt til campingplads og andet fra, kommer man ned under 275 hektar. Lokalplanen for det nye byggeri udlægger 40 hektar som projektområde.</p><p id="p17">Det er cirka 15 procent af de 275 hektar.</p><p id="p18">Jakob Hougaard, socialdemokratisk medlem af miljø-og teknikudvalget i København, synes stadig, at det er relevant at hævde, at det kun er seks procent, som berøres.</p><p id="p19">»Hvis man er biolog, fokuserer man på, hvor der findes vokshatte og brændeskærm (en svamp og en plante, red.), og så er man mere interesseret i dem end den natur, der gror oven på en gammel losseplads med opfyld. Men er man børnefamilie og vil på udflugter og spille bold, er man interesserede i de områder, der plejes af kommunen, og som ikke nødvendigvis er så biologisk enestående.</p><p id="p20">Det afgørende er øjnene, der ser«. Jakob Hougaard mener, at »nogen prøver i debatten om biodiversitet på Amager Fælled at skabe en illusion om, at disse planter og dyr kun findes her, og at det nærmest er det hvide næsehorns sidste levested«. »Det er forkert. Mange af de planter og dyr vokser også andre steder på Vestamager.</p><p id="p21">Meget af den natur på Amager Fælled, der er så meget diskussion om, findes flere steder på Kalvebod Fælled og ned til Kongelunden«, siger Jakob Hougaard.</p><p id="p22">Efter hans opfattelse kommer aktivisternes kamp for det særlige strandengsområde på Amager Fælled alt for sent.</p><p id="p23">»Det er korrekt, at der fortsat er en ret stor biodiversitet der, hvor der skal bygges, men området er ikke ret stort og byudviklingen og lossepladser, som indkapsler området, betyder, at de økologiske forhold for dyr og planter langsomt vil blive undermineret, også selv om vi undlod at bygge. Derfor er modstanden mod byggeplanerne nærmest lidt sørgelig«, siger Jakob Hougaard.</p><p id="p24">I stedet anbefaler han, at der gøres mere for at fastholde større sammenhængende naturområder.</p><p id="p25">Han understreger også, at byggeriet af Ørestad og anlæggelsen af metro har åbnet adgangen til de store naturområder for københavnerne, og i den proces »vil menneskers behov altid skulle opvejes mod rene naturinteresser«. Steffen Rasmussen fra byggemodstanderne i organisationen Amager Fælleds Venner mener ikke, at Jakob Hougaard har ret i, at der er helt tilsvarende naturværdier på resten af Vestamager: »Der er muligvis små kolonier med den slags sjældne planter og dyr nogle steder på Kalvebod Fælled, men den største koloni er på Amager Fælled, hvor de nye bygninger skal stå. Og så snakker Jakob Hougaard om områder, der ligger i Tårnby Kommune. Men vi mener, at vi i Københavns Kommune skal passe på vores egen natur og bevare noget af det oprindelige«.</p><p id="p26">flemming.christiansen@pol.dk </p><p id="p1">Planerne om en moské på Amager er faktisk ikke rykket nærmere en realisering med Københavns Kommunes vedtagelse af en lokalplan for området, som blev vedtaget torsdag aften. Snarere tværtimod, skriver Licitationen -Byggeriets Dagblad i sin mandags-udgave.</p><p id="p2">-Jeg vil betragte det som yderst tvivlsomt, om der overhovedet kommer en moské i området, siger Anders Bo Bach fra Bach Gruppen A/ S, der ejer byggegrunden på Amager.</p><p id="p3">Et stort flertal i Københavns Borgerrepræsentation sagde ellers ja til planerne om en ny moské ved Njalsgade på Islands Brygge. Alle partier på nær Dansk Folkeparti udgør flertallet for den? historiske beslutning", som der stod i en pressemeddelelse.</p><p id="p4">Men virkeligheden ser anderledes ud. Hvor man ved juletid vedtog en samlet lokalplan for et stort kombineret bolig, fritids-og erhvervsbyggeri på op til 124.000 kvm, inklusive en moské, så ser planen nu lidt anderledes ud.</p><p id="p5">-Faktisk er vi nu gået fra en lokalplan, der blandt andet indeholdt en moské som en del af de i alt ca. 124.000 kvm, til at man nu har vedtaget en plan, der giver mulighed for at bygge en moské, siger Anders Bach.</p><p id="p6">-Og det er langt fra sikkert, at der bliver bygget én, siger han.</p><p id="p7">-Vi er endnu ikke færdige med at undersøge, hvordan en moské vil indvirke på det store byggeri, og desuden skal der jo skaffes finansiering til byggeriet af moskéen, og mig bekendt er det langtfra på plads, siger Anders Bach.</p><p id="p8">( ritzau).</p><p id="p1">De næste seks år skal Falck stå for ambulancedriften i samtlige områder, som Falck har budt på.</p><p id="p2">Dermed fortsætter Falck med at betjene borgerne i de områder, som i dag dækkes af Falcks ambulancer. </p><p id="p3">Desuden skal Falck fremover stå for ambulancedriften på Vesterbro og i Valby, Amager Øst og Amager Vest, hvor der i alt bor omkring 200.000 borgere. Det betyder, at Falck skal sørge for ambulancer til 1.230.000 borgere i hovedstadsregionen.</p><p id="p4">Falcks koncernchef, Allan Søgaard Larsen, glæder sig over beslutningen.</p><p id="p5">"Jeg er stolt af, at Region Hovedstaden viser os denne tillid. Vi vil gøre alt for at leve op det store ansvar, det er at levere en hurtig og effektiv ambulancetjeneste af høj kvalitet til borgerne i hovedstadsregionen," udtaler Allan Søgaard Larsen i en pressemeddelelse.</p><p id="p6">Desuden skal Falck stå for den liggende sygetransport i tre ud af fire områder. </p><p id="p7">Københavns overborgmester Ritt Bjerregaard (S) frygter dog, at beslutningen vil ramme beredskabet i situationer med terror:</p><p id="p8">"Jeg er skuffet over, at man ikke fortsætter med Københavns Brandvæsen, som har løst opgaven til fuld tilfredshed. Jeg håber ikke, at det vil koste menneskeliv, men situationen er så alvorlig, at jeg vil advare om, at der nu bliver færre ambulancer og dårligere uddannet personale i København," siger Ritt Bjerregaard til Ritzau.</p><p id="p9">Ifølge regionsrådsformand Vibeke Storm Rasmussen (S) vil aftalen give hurtigere ambulancer, især i yderområderne.</p><p id="p10">"Vi får markante forbedringer. Responstider må fremover maksimalt være 13 minutter, og man kommer endnu hurtigere frem til de svageste patienter. Samtidig bliver ambulancerne bemandet med flere paramedicinere, så skadestuen populært sagt rykker ud i vejkanten," siger hun.</p><p id="p11"><br /><em style="bold">jmab-l.dk</em></p><p id="p1">BASKETBALL Der var lagt op til revanchen i topkampen på Amager, da Amager BK er det eneste hold, der har taget point fra Hørsholm 79ers i denne sæson.</p><p id="p2">Og med Hørsholm 79ers nye amerikaner på banen, så sikrede holdet sig sin femte sejr i træk, og dermed puster Hørsholm 79ers topholdet, Sisu, gevaldigt i nakken.</p><p id="p3">Begge mandskaber startede nervøst i lørdagens topkamp, og først efter fem minutter bragte Hørsholm 79ers sig foran første gang, da Anne Deleuran scorede til 6-8. Herefter fik Hørsholm 79ers styr på spillet, og på en god sidste halvdel af perioden, så vandt Hørsholm 79ers perioden med 19-10. Hørsholm 79ers nye amerikaner, Lauren Beckley scorede de otte at pointene.</p><p id="p4">I anden periode fortsatte Hørsholm 79ers det gode spil, og fik bragt sig i front med 25-12. Men Amager BK er ikke et mandskab der giver op, og med et flot comeback fik hjemmeholdet reduceret til 29-35 inden Hørsholm 79ers Amalie Bonde sluttede perioden med en flot tre-points scoring til halvlegsresultatet 29-38.</p><p id="p5">Efter pausen var det mager BK der kom bedst ud af starten, og endnu engang skrumpede Hørsholm 79ers føring ind til blot tre point, ved stillingen 37-40. Men Hørsholm 79ers fik igen styr på kampen, og en ny flot finale på perioden sikrede en ny periode sejr på 14-12, og dermed var stillingen inden de sidste 10 minutter 41-52.</p><p id="p6">Hørsholm 79ers startede igen godt i sidste periode og bragte sig foran med 48-60 efter godt tre minutter. Men hjemmeholdet greb sin chance, da Hørsholm 79ers begik en fejl under kurven og en efterfølgende tekniskfejl til Mie Burlin gav Amager BK fire straffekast og bolden.</p><p id="p7">Alle fire straffekast blev sikkert udnyttet, og på det efterfølgende angreb satte hjemmeholdets Ida Klussmann en tre-points scoring i kurven, og så var Hørsholm 79ers kun foran med fem point.</p><p id="p8">Hørsholm 79ers lod sig dog ikke stresse, og holdet scorede kampens sidste seks point og sikrede sig fortjent sejren med 66-55.</p><p id="p9">Hørsholm 79ers bedste spiller var Lauren Beckley, og det ser lovende ud for de kommende kampe med det ' nye' rutinerede firkløver, Lauren Beckley, Therese Deemand, Mie Burlin og Anne Deleuran godt krydret med de unge lovende spillere på holdet.</p><p id="p10">Dameligaen Amager BK -Hørsholm 79ers 55-66 ( 10-19, 19-19, 12-14, 14-14) Amager BK: Ida Klussmann 21, Ena Viso 10, Catharina Palm 10.</p><p id="p11">Hørsholm 79ers: Lauren Beckley 22, Mie Burlin 9.</p><p id="p1">Forrige mandag var elever fra 3. årgang fra Amager Fælled Skole på besøg i undervisningsministeriet og hilse på den nye undervisningsminister Merete Riisager (LA), hvor der blandt andet blev serverede æbleskiver og kakao.</p><p id="p2">Årsagen var, at Amager Fælled Skole tilbage i november blev spurgt, om de ville kreere daværende undervisningsminister Ellen Trane Nørbys julekort.</p><p id="p3">Skolen blev inviteret til opgaven på baggrund af den udmærkelse, skolen har gjort i arbejdet med at styrke fællesskabet og aktivt arbejde for et miljø, der er fri for mobberi.</p><p id="p4">Skolen valgte derfor, at 2.-4. årgang skulle konkurrere om at tegne forslag til ministerens julekort.</p><p id="p5"><br /><em style="bold">Møde i børnehøjde</em></p><p id="p6">Blandt de mange fine tegninger, børnene kreerede til ministerens julekort, udvalgte den nye undervisningsminister, Merete Riisager, en vinder. Vinderne af konkurrencen blev Freia og Amanda fra 3. U, som i samarbejde havde lavet en rigtig fin tegning, der udstråler både jul, glæde og fællesskab. Det er deres tegning, som har prydet ministerens julekort i år.</p><p id="p7">Merete Riisager inviterede efterfølgende de to piger og deres klasse ind til ministeriet, hvor Riisager overrakte en præmie til klassen. Skoleleder Torben Bo Højman Jensen fortæller, at Amager Fælled Skole er glade for, at den nye minister ville overtage børnenes tegninger fra den daværende undervisningsminister Ellen Trane Nørby -og ikke mindst at ministeren havde tid og lyst til at mødes med eleverne i ' børnehøjde', når eleverne stillede en masse spørgsmål om, hvad hun lavede og hvad diverse ting på hendes kontor blev brugt til.</p><p id="p8">Ministerens julekort sendes blandt andet til politikere, samarbejdspartnere og andre der i årets løb har været i kontakt med ministeriet.</p><p id="p9">Så at det i år blev en tegning fra to af Amager Fælled Skoles elever, som pynter på Undervisningsministerens julekort, har bragt stor glæde på skolen.</p><p id="p10">»Eleverne kom glade og stolte hjem til Amager Fælled Skole, og det er dejligt, at vores målrettede og strategiske arbejde med trivsel gav en ekstra gevinst med besøg i undervisningsministeriet, hvor eleverne spiste æbleskiver med ministeren,« siger skolelederen.</p><p id="p11">" Eleverne kom glade og stolte hjem til Amager Fælled Skole. Det er dejligt, at vores målrettede og strategiske arbejde med trivsel gav en ekstra gevinst med besøget i undervisningsministeriet.</p><p id="p12">Torben Bo Højman Jensen, skoleleder.</p><p id="p1">Ingen bakke uden forbrændingsanlæggene.</p><p id="p2">Selve forbrændingsdelen ARC, Amager Ressource Center betales af lån, som de seks kommuner bag anlægget har garanteret for -efterhånden skal lånene betales af forbrugerne, som i sidste ende er borgerne.</p><p id="p3">Derimod er indpakningen, det der kaldes Amager Bakke, et projekt for sig selv, som skal finansieres af fonde og donationer. Det er derfor, det er af stor værdi for " kulturinstitutionen" og københavnervartegnet, at der er faldet appelsiner i form af 10 millioner kroner ned af bakken.</p><p id="p4">Landets største fond, A. P.</p><p id="p5">Møller og Hustru Chastine Mc-Kinney Møllers Fond til almene Formaal har afsat 10 millioner kroner til Amager Bakke-projektet og dermed er mere end 85 procent finansieret.</p><p id="p6">-Det betyder, at vi nu kan se målstregen, siger Patrik Gustavsson, ARC, forretningsudvikler og projektansvarlig for det rekreative område.</p><p id="p7">-Vi har nu opbakning fra alle vore ejerkommuner plus to store, seriøse fonde -Fonden R98 og A. P. Møller Fonden.</p><p id="p8">Der mangler fortsat 9,7 millioner kroner af de samlede 71,9 millioner kroner, inden det rekreative område er 100 procent finansieret.</p><p id="p9"><br /><em style="bold">Fakta</em></p><p id="p10">Allerede i 2013 begyndte Patrik Gustavsson at teste forskellige kunstige skiunderlag til Amager Bakke. Se filmen hvor forretningsudvikleren besøger skisportsstedet Selvino i Italien: https:// vimeo.com/ 122087602</p><p id="p11">Det samlede budget for det rekreative område er 71,9 millioner kroner.</p><p id="p12">Heraf har ARCs fem ejerkommuner (Dragør, Frederiksberg, Hvidovre, København og Tårnby) bevilget lån på 42,2 millioner kroner.</p><p id="p13">Fonden R 98 afsætter 10 millioner kroner.</p><p id="p14">A. P. Møller Fonden afsætter 10 millioner kroner.</p><p id="p15">I alt 62,2 millioner kroner</p><p id="p16">Budgettet for selve energianlægget Amager Bakke er på 3,8 milliarder kroner og fuldt finansieret.</p><p id="p17">I starten af marts måned 2015 markerede ARC to-året for byggeriet af Amager Bakke, som forventes at stå færdig i 2017.</p><p id="p1">Vagthavende på Station Amager fortæller, at nytårsaften har været stille og roligt med undtagelse af et større slagsmål i Holmbladsgade, hvor politiet måtte peberspray, og enkelte bilister, der blev stoppet med alkohol i blodet.</p><p id="p2">Ellers var aftenen præget af de sædvanlige containerbrande rundt på øen. Blandt andet blev to mænd kort efter midnat nytårsaften set løbe fra stedet, efter de havde set ild på to biler på Stolemagerstien og forøvet mindre skader på to andre biler. Også flere containerbrande på blandt andet Amagerbrogade, Lygtemagerstien og Sundholmsvej blev der observeret. Stationsleder for Falck Tårnby Per Pedersen melder om en rimelig fredelig nytårsaften med 24 ambulanceudrykninger. Der har dog ikke været tale om udrykninger til druk og slagsmål, men til personer med med blandt andet hjerteproblemer og faldulykker.</p><p id="p3"><br /><em style="bold">Stoppet af peberspray</em></p><p id="p4">Derimod startede årets første dag med to unge mænds hasarderede bilkørsel. Politiet blev alarmeret, efter en sort vogn kørte ret så hasarderet rundt på Amager, og flere af færdselslovens paragraffer var blevet overtrådt.</p><p id="p5">Én af politiets hundepatruljer fik dog bragt bilen til standsning på hjørnet af Tingvej og Sundholmsvej og for at skabe lidt ro over gemytterne, fik de to unge en gang peberspray. Et vidne beretter, at en lille dreng med nød og næppe slap for at blive påkørt. Vagthavende på Station Amager fortæller til Bt.dk, at der er en del færdselsovertrædelser, men der ikke var tale om spirituskørsel. Den kommende efterforskning vil vise, om der bliver tale om en bøde eller eventuelt et retsligt efterspil.</p><p id="p1">1 periode: Aabyhøj fik den første scoring, men BK Amager overtog hurtigt styringen og førte 10-2 efter 4,5 minutter, tre 3-point scoringer fik Aabyhøj tilbage i en ellers rodet periode, Gæsterne holdt dog teten og førte 14-11 efter 1 periode.</p><p id="p2">2 periode: Aabyhøj fik bragt sig foran 16-14 efter to minutter, Amager svarede igen havde var i front det meste af periode og førte 23-18 efter 5,5 minutter, men scorede så ikke i resten af periode og det udnyttede Aabyhøj til at lave et 8-0 run og sikre sig en halvlegsføring på 26-23.</p><p id="p3">3 periode: Spillet blev bedre fra 2 halvlegs start, Aabyhøj var hele tiden i front og kontrol og udbyggede lige så stille føringen og burde egentlig have ført mere end 41-33, som der stod efter 3. periode.</p><p id="p4">4 periode: kampen blev afgjort i de første 5 min af perioden takket være bla et 3 points show af Stephanie Mannemar, som satte 4 3er. Det gav en føring på 58-41, som sikkert blev kørt hjem til en hjemmesejr på 67-50 (11-14, 15-9, 15-10, 26-17).</p><p id="p5">En flot sejr til hjemmeholdet, hvor bredden viste sit værd og så spillede Malene Lind sin hidtil bedste kamp i år.</p><p id="p6">Topscorer Aabyhøj - Malene Lind 25 point, Stephanie Mannemar 12 point</p><p id="p7">Topscorer BK Amager - Valerie Driscoll 20 point (19 rebounds) Emilie Fogelstrom 15 point</p><p id="p1">Amager Fælled får sit byggeri, og det bliver på det såkaldte Campingareal, hvor der i dag er vandrehjem.</p><p id="p2">Det står klart, efter at et bredt politisk flertal bestående af syv partier - S, RV, SF, V, K, LA og DF - sent natten til fredag nåede til enighed om, hvilke af Københavns Kommunes byggefelter, der skal finansiere byens metrogæld på 1,9 mia. kr.</p><p id="p3">Foruden campingarealet har partierne besluttet at sælge en byggegrund ved Selinevej, en ved Bådhavnsgade ud mod Fiskerihavnen og en i Ørestad.</p><p id="p4">Dermed er der sat et foreløbigt punktum i det, der er blevet kendt som Amager Fælledsagen.</p><p id="p5">»Vi har lavet en rigtig god aftale, der sikrer finansieringen af metroen, og som sikrer byen mere end 2.500 nye boliger, herunder 640 almene og billigere boliger. Samtidig får vi byudvikling tæt på metrostationer, og det betyder lavt bilejerskab, som er den bæredygtige byudvikling, vi ønsker i København,« siger Jonas Bjørn Jensen (S), medlem af Økonomiudvalget: »Vi kommer til at bygge på campinggrunden på Amager Fælled, så nu får vi boliger i stedet for autocampere og campinghytter lige over for Bella Center. På den måde sikrer vi, at Amager Fælled og Naturpark Amager fortsat er et stort og sammenhængende grønt område for københavnerne,« lyder det.</p><p id="p6"><br /><em style="bold">Fra smuldret flertal til aftale</em></p><p id="p7">Sagen om Amager Fælled tog fart under kommunalvalgkampen i 2017, da københavnske borgere med facebookgruppen Amager Fælleds Venner i spidsen højlydt luftede deres utilfredshed med kommunens planer om at opføre det såkaldte Ørestad Fælled Kvarter på det stykke af fælleden, som vender ud mod Sundby Station og bliver kaldt Strandengen.</p><p id="p8">Siden smuldrede flertallet bag den oprindelige byggegrund, og Københavns Økonomiforvaltning blev ad to omgange bedt om at screene samtlige byggefelter i kommunen med henblik på at finde nye, mulige placeringer af et byggeri.</p><p id="p9">Forvaltningen vendte retur med 29 placeringer, kaldte fem modeller for hensigtsmæssige og lod puslespillet være op til politikerne, der tog fat på opgaven i forbindelse med de igangværende budgetforhandlinger.</p><p id="p10">Mandag måtte Enhedslisten og Alternativet forlade forhandlingsbordet, da de som de eneste partier nægtede at lægge stemmer til bebyggelse på et stykke af fælleden.</p><p id="p11">Dermed stod det også klart, at partierne SF og de Radikale i København, som ellers også har foreslået forskellige løsningsmodeller med henblik på at bevare fælleden, hellere ville være med til at sætte et præg på budgetaftalen end risikere at stå uden for budgettet.</p><p id="p12">Budgetordfører i de Radikale, Tommy Petersen, kalder aftalen for »et ret godt resultat set i lyset af den politiske situation« med henvisning til, at Borgerrepræsentationens rødgrønne partier ikke har flertal uden Socialdemokratiet: »Jeg er glad for, at SF og de Radikale blev ved forhandlingsbordet og fik trukket flertallet uden om os hen til det her resultat. Vi kigger på, at Strandengen er reddet, at byggeriet er mindsket med 64 pct. i forhold til det areal på Fælleden, det benytter, ligesom der er blevet skrevet principper ind for at beskytte naturkorridorer,« siger han.</p><p id="p13">Hvilken retning ville tingene være blevet trukket i, hvis I havde forladt forhandlingsbordet? »Der er ingen tvivl om, at hvis SF og de Radikale også havde forladt bordet, så var hele det udvidede campingareal blevet taget i brug,« siger Tommy Petersen.</p><p id="p14">»Derfor vil jeg også sige tak til flertallet uden om os for at være konstruktive og kompromissøgende.</p><p id="p15">Det havde de ikke behøvet at være.« Campingarealet, der skal bebygges, er 2,1 hektar stort, og her vil blive opført 2.000 nye boliger, hvoraf 500 vil være almene.</p><p id="p16"><br /><em style="bold">Overborgmesterens strategi virkede</em></p><p id="p17">Tidligere særlig rådgiver i kommunen for, Jens Kramer Mikkelsen (S), og kender af københavnsk politik, Carsten Mai, mener, at især overborgmester Frank Jensen kan være lettet i dag.</p><p id="p18">»Frank Jensen har endelig fået en stor sten ud af skoen med nattens aftale om Amager Fælled. Han kan tørre sveden af panden og være tilfreds med, at hans knibtangsmanøvre virkede, da han tidligere meldte klart ud, at hvis man vil have indflydelse på kommunens budget til næste år, må man også være med i en aftale om Fælleden,« siger Carsten Mai: »For Frank Jensen er det helt afgørende, at SF og de Radikale er med.« Han vurderer samtidig, at ét andet medlem af Borgerrepræsentationen kan lægge sig til at sove med et smil på læben: »Jakob Næsager fra de konservative kan være tilfreds. Han var den første, der pegede på campinggrunden, som politikerne nu har valgt.«.</p><p id="p19"><br /><em style="bold">Kampen er ikke slut</em></p><p id="p20">En af de argeste kritikere af planerne om at bebygge dele af Amager Fælled, er kok og aktivist i Amager Fælleds Venner, Nikolaj Kirk.</p><p id="p21">Han mener ikke, at aftalen nødvendigvis er den endelige beslutning for det omdiskuterede byggeprojekt: »Det glædelige i den her sag er, at der er lavet et budget og en plan, man har godkendt.</p><p id="p22">Men bulldozere og maskiner bliver jo ikke sat ind i morgen. Det giver os tid til at få talt naturen op, så vi kan få belyst problemet. Vi er sådan set tilbage til dengang, da politikerne ville bygge på Strandengen. Dengang var det også besluttet. Nu har vi tid til at sætte os ned og få lagt en plan for, hvordan vi får talt natur op i København, så politikerne også kommer til at tage det seriøst,« fortæller han.</p><p id="p23">Nikolaj Kirk understreger, at han ikke har talt med borgergruppen Amager Fælleds Venner om den nye aftale, og at de er nødt til at holde et møde om det næste skridt i sagen om bebyggelse på Amager Fælled.</p><p id="p24">joch@berlingske.dk perd@berlingske.dk ,fsda@berlingske.dk </p><p id="p25">Nu får vi boliger i stedet for autocampere og campinghytter lige over for Bella Center Jonas Bjørn Jensen (S), medlem af Økonomiudvalget.</p><p id="p1">Kom med på undervandseventyr dag og aften: WWF Verdensnaturfonden arrangerer   i samarbejde med Den Blå Planet - snorkle-event ved Amager Strand lørdag den 20. august.</p><p id="p2">Lagt på af bruger:.</p><p id="p3">Lagt på af bruger:.</p><p id="p4">Lagt på af bruger:.</p><p id="p5">Lagt på af bruger:.</p><p id="p6">Lagt på af bruger:.</p><p id="p7">Lagt på af bruger:.</p><p id="p8">Lagt på af bruger:.</p><p id="p9">Lagt på af bruger:.</p><p id="p10">Lagt på af bruger:.</p><p id="p11">Lagt på af bruger:.</p><p id="p1">ØRESUNDSVEJ: Niels Skousen har samlet sig et nyt band, som øser ud af spilleglæde og får den 70-årige sanger og sangskriver til at præstere på fineste niveau -det kan opleves i Amager Bio 3. marts som eneste sted i København på veteranens igangværende turné.</p><p id="p2">Legenden udgav i november 2014 et nyt soloalbum, » Smil eller dø « . Det er en udgivelse, som præsenterer Skousen og hans meget personlige sange i en ny iscenesættelse og som samtidig har resulteret i en lang række fremragende anmeldelser og to meget flotte priser: En Steppeulv og senest en Carl Pris for bedste sangskrivning.</p><p id="p3">I et på en gang intimt, moderne og ikke mindst unikt lydunivers fortæller Skousen de historier og betragtninger, der kendetegner ham og har gjort det siden begyndelsen med Skousen &amp; Ingemann.</p><p id="p4">Hans smukke sprog, rørende historier og bidske kommentarer gør ham til en uundværlig del af den danske musikscene, og dén slags erfaring og nærvær kommer ikke gratis.</p><p id="p5">Derfor rækker hans publikum også over flere generationer.</p><p id="p6">Niels Skousen begyndte karrieren med Skousen &amp; Ingemann i 60' erne og 70' erne, hvor de blandt andet begik hovedværket » Herfra Hvor Vi Står « . Efter en længere musikpause gjorde Niels Skousen i 2002 comeback med soloalbummet » Dobbeltsyn « og siden har han også udgivet » Daddy Longleg « i 2006, » Lyt Til Din Coach « i 2010 og koncertfilmen og livealbummet » 40 år i Dansk Rock « i 2012.</p><p id="p7"><br /><em style="bold">Vind billetter</em></p><p id="p8">Amager Bladet udlodder i samarbejde med Amager Bio 5x2 billetter til koncerten.</p><p id="p9">For at deltage i konkurrencen skriver du en mail til jape@amagerbladet. dk senest mandag 29. februar klokken 12.00.</p><p id="p10">Skriv » Niels Skousen « i emnefeltet, opgiv navn, adresse og telefonnummer i dagtimerne og svar på spørgsmålet: » Hvad hedder Niels Skousens nyeste soloalbum fra 2014? « Vinderne får direkte besked og skal kvittere inden for tre dage.</p><p id="p11">Hvad: Koncert med Niels Skousen Hvor: Amager Bio, Øresundsvej . Hvornår: Torsdag 6 marts kl. 20.00 Billetter: 245 kroner via Billetnet.</p><p id="p1">Knap tusind boligejere og lejere på Østamager forsøger nu at forhindre, at  der bliver mulighed for at bygge otte 12 etagers højhuse tæt ved det  rekreative område Amager Strandpark.</p><p id="p2">Københavns Kommune har endnu ikke udarbejdet en ny højhusstrategi og dermed  taget stilling til området ved Amager Strandpark. Men kvarterets beboere har  ved et tilfælde fundet ud af, at private bygherrer med grunde over for  strandparken ønsker at opføre boligtårne på over 40 meter, hvor kommende  tilflyttere i givet fald får en formidabel udsigt over Øresund.</p><p id="p3">Og det har udløst en proteststorm blandt de nuværende naboer, der frygter,  at byens nye og populære åndehul, Amager Strandpark, kommer til at ligge i  skyggen af et goldt og dødt kvarter, hvis politikerne på Københavns Rådhus  giver grønt lys for så høje huse.</p><p id="p4"><em style="bold">Synd for området</em></p><p id="p5">»Vi har her i sommer set, hvor stor en succes stranden er blevet. Derfor vil  det være synd at ændre områdets karakter så markant. Og vi reagerer nu,  inden der udarbejdes en lokalplan. Vi er godt klar over, at hvis vi skal  have påvirket noget, skal det ske ret tidligt i forløbet,« siger en af  initiativtagerne til protesten, Ulla Jacobsen.</p><p id="p6">Handler det ikke bare om, at I får spoleret jeres egen udsigt?</p><p id="p7">»Nej, for det er kun få lejligheder, der har udsigt over det  område. Og alle, der har købt lejligheder bag Metroen, er klar over, der  skal ske noget, og at havudsigten ikke varer evigt. Det drejer sig mere om,  at vi synes, det er dejligt at bo i et fredeligt og lavt bebygget område,«  siger Ulla Jacobsen.</p><p id="p8"><em style="bold">Endnu kun skitser</em></p><p id="p9">Projektleder Morten Felsen fra Københavns Plan &amp; Arkitektur siger, at  bygherrerne foreløbig kun har fremsat skitsetegninger af de ønskede højhuse,  samt at der endnu ikke er taget stilling til forslaget.</p><p id="p10">»I øjeblikket arbejdes der med projektet Byens Profil. Det går ud på, at man  inden næste planperiode politisk finder ud af, hvor der kan bygges højhuse.  Og vi ved endnu ikke, om det her område bliver udpeget,« siger Morten  Felsen.</p><p id="p11">Grundene ved Amager Strandpark ligger dog i et såkaldt udviklingsområde, som  kan ende på kortet over Københavns kommende »skyline«.</p><p id="p12"><a href="mailto:hal@berlingske.dk">hal@berlingske.dk</a></p><p id="p1">Fuglene synger fra de nøgne træer, mens en kold vind suser over et af de mest omtalte områder på Amager Fælled. Den del af fælleden, hvor der skal ligge et helt nyt kvarter. Den del af fælleden, hvor der lever de mest sjældne arter. Den del af fælleden, hvor der i løbet af året skal graves et rør ned.</p><p id="p2"><br /><em style="bold">Oprindelig strandeng</em></p><p id="p3">Frej Schmedes fra Amager Fælleds Venner viser hjemmevant rundt i det naturområde, som han bruger en del af sine vågne timer på at forsvare og beskytte. Han er bekymret over en kommende spildevandsplan, der i tilfælde af skybrud skal føre regnvandet fra den oversvømmelsestruede Sundby Station under fælleden gennem et rør og hen til en grøft, der ligger inde midt på fælleden. Det nye rør skal nemlig graves ned under den sjældne strandeng, hvilket han mener, vil smadre det skrøbelige økosystem i området.</p><p id="p4">- En anden løsning ville være at føre drænet rundt om fælleden og så måske gøre grøften rundt om fælleden større. Det ville være lidt dyrere, men det er en løsning, hvor man bevarer den oprindelige strandeng på Amager Fælled, siger han.</p><p id="p5"><br /><em style="bold">Tør byggegrund</em></p><p id="p6">Det er ikke kun det nye rør, der bekymrer ham, men også at vandet skal ledes videre gennem den en nuværende grøft på Amager Fælled, som der også er planer om at udvide. Det kan nemlig få konsekvenser for den fredede del af fælleden, der ligger udenfor projektområdet.</p><p id="p7">- Grøften flugter med den fredede del af Amager Fælled, og hvis man udvider den, så vil det også dræne ind på det fredede område.</p><p id="p8">Og det har de ikke, så vidt jeg kan se, lavet en miljøundersøgelse på, siger han.</p><p id="p9">Frej Schmedes mener, at der er en sammenhæng mellem spildevandsplanens rørføring og det kommende Ørestad Fælled Kvarter (tidligere Amager Fælled Kvarter) - Hvis man ikke skulle bygge et kvarter her, så er jeg sikker på, at man ville føre drænet uden om Amager Fælled. Man gør det her for at gøre byggegrunden mere tør, så den er mere værd, når man skal sælge boliger i det kommende kvarter. Og fordi så kan man sige, at det ikke længere er uberørt natur, siger han.</p><p id="p10"><br /><em style="bold">Uskyldigt projekt</em></p><p id="p11">Ifølge Charlotte Korsgaard, der er enhedschef i Teknikog Miljøforvaltningen, er der i forbindelse med spildevandsplanen foretaget en miljøundersøgelse, der vurderer at projektet ikke vil få indflydelse på miljøet i området og dermed ikke de fredede padder og de rødlistede arter. Det drejer sig om røret mellem Sundby Station og grøften på Amager Fælled.</p><p id="p12">Den mulige grøftudvidelse er nemlig ikke en del af spildevandsplanen, men en del af en overordnet skybrudsplan for Københavns Kommune. Det projekt er endnu ikke kommet så langt i processen, at der er blevet foretaget en miljøundersøgelse.</p><p id="p13">- De vandmængder, der kommer fra Sundby Station vil ikke være noget problem for grøften som den er i dag. Så grøftudvidelserne har ikke noget at gøre med spildevandsplanen.</p><p id="p14">Det er tale om ret få kubikmeter vand, der ikke kommer særlig tit, så det er et ret uskyldigt og funktionelt projekt, siger Charlotte Korsgaard.</p><p id="p15">Uafhængig af kvarteret Det er ifølge hende teknisk muligt at føre vandet fra Sundby Station og syd om Amager Fælled, men det er en mindre driftsikker løsning end at tage den mere direkte vej hen til grøften på Amager Fælled.</p><p id="p16">Miljøundersøgelserne i forbindelse med spildevandsplanen viser altså, at projektet ikke vil have nogen påvirkning på miljøet? - Ja.</p><p id="p17">Skal man grave jorden op for at lægge røret ned? - Ja, det vil man skulle.</p><p id="p18">Så der vil selvfølgelig være en periode i anlægsfasen, hvor der er en påvirkning.</p><p id="p19">Men det er jo i et område, hvor der alligevel vil være en anlægsfase i forbindelse med Ørestad Fælled Kvarter, dog ikke samtidigt, fordi den her løsning ville man skulle lave ret hurtigt, da der ved kraftigt regnvejr er risiko for oversvømmelse af de tekniske installationer på Sundby Station, der kan sætte metroen ud af drift.</p><p id="p20">Ifølge spildevandsplanen skal anlægsarbejdet allerede begynde i løbet af 2017 og Ørestad Fælled Kvarter er der endnu ingen tidsplan for. S å man skal grave røret ned en del tid før, man muligvis skal bygge et kvarter der? - Ja, det er rigtigt. Det er en beslutning, der er uafhængig af Ørestad Fælled Kvarter.</p><p id="p21">Så selv hvis der ikke kommer et Ørestad Fælled Kvarter, så vil det stadig være den bedste løsning at grave et rør ned under Fælleden? - Ja.</p><p id="p22">Spildevandsplanen er i høring frem til 4. april 2017.</p><p id="p1">SUNDBY: Fremad Amagers ledelse skal på jagt efter en ny cheftræner til klubbens 1. divisionsmandskab efter denne sæson. Efter fire år er det tid til at sige farvel til John » Faxe « Jensen, der har været cheftræner i fire år.</p><p id="p2">» Når vi siger farvel til hinanden efter denne sæson på mit initiativ, er det fordi man som træner altid må mærke efter, hvornår det er rigtigt at lade andre komme til og selv søge nye udfordringer. Det har ikke været en nem beslutning, men jeg er nået frem til, at tidspunktet er efter denne sæson.</p><p id="p3">Jeg har brug for ny inspiration, og for Fremad Amager er det helt sikkert også sundt, at der kommer en ny cheftræner med nye idéer og en eventuelt anden retning end den, jeg har stået for, « siger John Faxe Jensen i en pressemeddelelse.</p><p id="p4">» Faxe « har i sin Fremad Amager-tid været med til at rykke op i 1. division, hvor klubben lige nu ligger i behagelig afstand til nedrykningsstregen.</p><p id="p5"><br /><em style="bold">» Fire fantastiske år «</em></p><p id="p6">Derfor sætter Fremad Amager-direktør Flemming Rosenkrantz pris på perioden med » Faxe « . » Vi har haft fire fantastiske år med John, og han har været med til at flytte os meget langt i den periode. Han har været vigtig for hele vores setup, ikke kun det sportslige, « siger Flemming Rosenkrantz.</p><p id="p7">Han kan endnu ikke sige noget om, hvad cheftræneren hedder efter sommerpausen, men forklarer, at man er i gang med at lægge rammerne for det fremtidige setup.</p><p id="p8">» Vi taler i øjeblikket med forskellige mulige investorer, og kommer de om bord, kan tingene jo se anderledes ud, « siger Flemming Rosenkrantz til Ritzau.</p><p id="p1">ØRESUNDSVEJ: I snart halvtreds år har Blue Öyster Cult begejstret fans af progressiv hardrock, og bandet har solgt over 14 millioner plader over hele verden.</p><p id="p2">Bandet har en høj stjerne i blandt metal-og hardrockmusikere som nogle af pionererne og har som nogle af de få i de genrer formået både at stå på god fod med anmelderne og samtidig have en stor kommerciel succes.</p><p id="p3">Rækken af hits er lang, og nogle af de største er » (Don't Fear) The Reaper « , » Agents of Fortune « , » Godzilla « , » Burnin' for You « , og » Astronomy « . Musikken har inspireret genrens store, både til at lave egentlige covernumre (eksempelvis Metallica og Paul Gilberts Racer X), men man kan også høre arven fra dem hos eksempelvis et band som Ghost.</p><p id="p4">Blue Öyster Cult består af den originale kerneduo, sanger og leadguitarist Donald ' Buck Dharma' Roeser og sanger og rytmeguitarist Eric Bloom.</p><p id="p5">De er flankeret af Richie Castellano på guitar og keyboards; samt rytmesektionen bassisten Kasim Sulton og trommeslager Jules Radino.</p><p id="p6">Blue Öyster Cult er i alle henseender et klassisk rockband.</p><p id="p7">Amager Bladet udlodder i samarbejde med Amager Bio 5x2 billetter til koncerten.</p><p id="p8">For at deltage i konkurrencen skriver du en mail til jjee@amagerbladet. dk senest tirsdag 2. august klokken 12.00.</p><p id="p9">Skriv » Blue Oyster Cult « i emnefeltet, opgiv navn, adresse og telefonnummer i dagtimerne og svar på spørgsmålet: » Hvem er leadguitarist i Blue Öyster Cult? « De heldige og dygtige vindere får direkte besked fra Amager Bladet og skal kvittere inden for tre dage.</p><p id="p10">Hvad: Koncert Hvem: Blue Öyster Cult Hvor: Amager Bio, Øresundsvej . Hvornår: Fredag 6 august kl. 21.00 Web: www.blueoystercult.com Billetter: 320 kroner via ticketmaster. dk.</p><p id="p1">REGIONEN: Som omtalt i sidste uges avis er der fundet en regnefejl på 37,4 mio. kroner i Region Hovedstadens administrations beregning af budgettet for 2012 for Amager og Hvidovre Hospitaler.</p><p id="p2">Imidlertid kommer regnefejlen ikke til at betyde fyringer af 85 medarbejdere på det fusionerede hospital.</p><p id="p3">Det vurderede hospitalsdirektør Torben Ø. Pedersen ellers i forrige uge, men efterfølgende har regionsrådet i Region Hovedstaden besluttet, at Amager og Hvidovre Hospitalers budget i 2012 ikke skal ændres, og dermed undgås afskedigelser.</p><p id="p4">» Det er vigtigt, at kvaliteten over for patienten ikke forringes og glædeligt, at medarbejdere ikke rammes på grund af administrative problemer, « siger regionsrådsformand Vibeke Storm Rasmussen.</p><p id="p5">Et eventuelt mindreforbrug på Amager og Hvidovre Hospitalers budget i 2012 kan bruges til nedbringelse af gælden. Resten af den forudsatte gældsafvikling i 2012 udskydes til 2016.</p><p id="p6"><br /><em style="bold">Besparelser står ved magt</em></p><p id="p7">Men selv om fyringer er undgået, står besparelserne ved magt, og personalereduceringen vil ske, men i en væsentlig langsommere takt, fortæller vicedirektør hos Amager og Hvidovre Hospitaler, Peder C. Mogensen.</p><p id="p8">» Det er naturligvis rart for hospitalet og vore ansatte, at der ikke kommer til at ske fyringer, men det betyder ikke, at vi ikke skal spare pengene.</p><p id="p9">Besparelserne skal i stedet ske via naturlig afgang eller omrokeringer, og derfor varer det lidt længere, før besparelserne giver en økonomisk effekt.</p><p id="p10">Det tidspunkt, hvor serviceniveauet vil falde, kommer således også senere, « siger Peder C. Mogensen.</p><p id="p11">I regionens budgetforslag for 2013 er regnefejlen rettet.</p><p id="p12">» Og jeg kan ikke forestille mig andet, end at vi finder omrokeringerne og den naturlige afgang i løbet af 2013. I nogle afdelinger har vi så stor en personaleomsætning, at det løser sig selv. Andre steder er der stillinger ledige, som ikke bliver genbesat. Og så er der enkelte afdelinger, med et større antal ansatte, som vi ikke lige kan omflytte eller hvor naturlig afgang ikke ligger lige for.</p><p id="p13">Men jeg tror på, at vi har reduceret personalet ved hjælp af naturlig afgang og omrokeringer ved udgangen af 2013, « siger Peder C. Mogensen.</p><p id="p14">Regionsrådet vedtager det endelige budget for 2013 på et regionsrådsmøde 22. september.</p><p id="p1">SUNDBY OG BRYGGEN: Amagers gader udgør lærredet, gps'er er maling og elbiler er pensler, når det globale kunstprojekt CO2 E-Race atter sætter sit spor i København.</p><p id="p2">13. august kører gps-udstyrede elbiler ad en rute på Amagerbrogade, Øresundsvej og Amager Fælledvej, der grafisk tegner et kæmpe ' CO2'.</p><p id="p3">Dermed skabes et gigantisk, interaktivt kunstværk, som man kan følge direkte på internettet.</p><p id="p4">CO2 E-Race har tidligere fundet sted i blandt andet Milano, Riga og senest i New York City i april i år. Her i København fandt den første gang sted i forbindelse med klimatopmødet COP15 i december 2009.</p><p id="p5">» For at moderne kunst kan kaldes relevant må den motivere en bæredygtig fremtid. Med CO2 E-Race vil vi vise, hvordan kunst praktisk kan løfte den opgave. Og at alt i sidste ende afhænger af de valg, vi som forbrugere træffer på daglig basis, « siger Michael Wolffhechel, en af hovedpersonerne bag CO2 E-Race.</p><p id="p6">13. august rundes kunstprojektet af med en stor fest på Islands Brygge med underholdning til tonerne af Karmakanonens CO2-neutrale musikanlæg, bikinibilvask, ansigtsmaling til børnene, gratis mad og drikke samt elbil-catwalk og mulighed for testkørsel af et stort udvalg af elbiler.</p><p id="p7">Københavns Kommune vil deltage med flere biler, ligesom Københavns Delebiler, Renault, ChoosEV og Tesla også vil vise sine elbiler frem.</p><p id="p8">» København arbejder hårdt for at blive den grønne storby, der virkelig lykkes med at få el-bilerne ud at køre. Teknologien er klar nu, og bilerne byder faktisk på en markant bedre køreoplevelse end de konventionelle benzin-og dieselbiler.</p><p id="p9">Oven i får byens borgere så samtidig mindre støj og luftforurening, hvilket er afgørende faktorer for en moderne miljømetropol, « siger seniorrådgiver Jacob Hartmann fra Grønne Erhverv, Københavns Kommunes netværk for virksomheder, der frivilligt arbejder med klima og miljø.</p><p id="p10">Bag aktiviteterne 13. august står Det Danske Kulturinstitut i samarbejde med Grønne Erhverv fra København Kommune, Miljøpunkt Amager, Københavns Delebiler, ChoosEV, Renault og Amager-Øbro Taxi. Læs mere på www.co2erace.</p><p id="p11">org.</p><p id="p1">Søndag samledes 6.000 mennesker for på fredelig vis at råbe politikerne op og give en stemme til den stemmeløse natur på Amager Fælled.</p><p id="p2">Fælleden kan nemlig se frem til at blive mindre, hvis det kommende Ørestad Fælled Kvarter bliver realiseret.</p><p id="p3">Kvarteret skal ligge i et område, hvor der lever sjældne og fredede dyr og planter, der ikke er at finde i så høj grad andre steder på fælleden.</p><p id="p4">Derfor have foreningen Amager Fælleds Venner kaldt til demonstrationen Folkering 2, der skulle slå en menneskering rundt om fælleden. Sidste år slog 3.000 mennesker en ring rundt om den byggegrund, hvor Ørestad Fælled Kvarter skal ligge, til den første folkering.</p><p id="p5">Til folkering 2 var antallet af deltagere så fordoblet.</p><p id="p6"><br /><em style="bold">Høj stemning</em></p><p id="p7">Desværre var 6.000 personer ikke helt nok til at slå en tæt menneskering rundt om den enorme Amager Fælled.</p><p id="p8">Der var for lidt smør til for meget brød. Inden demonstrationen havde Amager Fælleds Venner eftersøgt 8.000 personer til ringen og det havde nok gjort en ring med færre huller. Til gengæld var der ingen huller i stemningen, der på trods af regn og moderat kulde var høj hele dagen.</p><p id="p9">Især da demonstranterner mødtes midt på fælleden til taler og en koncert af Bryggens lokale husrapper, Per Vers.</p><p id="p10">Klaus Mygind, der er medlem af Amager Fælleds Venner og i borgerrepræsentationen for SF, satte gang i talerækken.</p><p id="p11">-Det er unikt, at vi har sådan et grønt område så tæt på Rådhuspladsen. Det skal vi værne om. Selvfølgelig skal vi også have nye boliger i Københavns Kommune, men boligbyggeri og bevarelse af natur skal gå hånd i hånd, sagde han.</p><p id="p12">Frej Schmedes fra Amager Fælleds Venner fremførte et beat-digt og fik måske dagens største bifald, da han råbte: -Lad os kæmpe for at Ørestad Fælled Kvarter aldrig nogensinde bliver realiseret.</p><p id="p13"><br /><em style="bold">Køb gæld</em></p><p id="p14">Tommy Petersen fra De Radikale kom med et forslag om, at Københavns Kommune skulle købe den gæld på 1,5 milliarder kroner, som By &amp; Havn har i forbindelse med metrobyggeriet, i stedet for at bygge Ørestad Fælled Kvarter, som By &amp; Havn ellers skal dække gælden med. Derudover var der taler fra Alternativet, Enhedslisten, Danmarks Naturfredningsforening og en protestsang, som Jonas Christensen havde skrevet blandt andet med ordene: Amager Fælled for evigt En stemme for moder jord Med næb og kløer vi forsvarer Hvor Fauna &amp; Flora bor Det hele blev sluttet af med en koncert af Per Vers, der freestylede over temaet Amager Fælled og spillede nogle af sine andre sange.</p><p id="p1">FLYINVASION PÅ KLØVERMARKEN Lasse Skøde Pejtersen havde godt overblik på ryggen af Mikkel Pejtersen, da Kløvermarken dannede ramme om en udstilling af 100 års militærfly. Foto: Anders Bentzon.</p><p id="p2">AYFER PÅ AMAGERBOGADE: Den københavnske trafikborgmester Ayfer Baykal ( Rad.) vil omdanne Amagerbrogade til strøggade ved at reducere biltrafikken med 50 procent. Foto: Michael Paldan.</p><p id="p3">HUNDE PÅ KIRKEGÅRDEN: Hundeejere kan over et tre måneder langt forsøg boltre sig i et hjørne af Sundby Kirkegård -uden for gravarealerne. Forsøget er kommet i stand efter aftale mellem Københavns Kommune, Sundby Kirkegård og Center for Kirkegårde. Foto: Michael Paldan.</p><p id="p4">MUSIKTORVET BLIVER SYLTET: En overdækning af Musiktorvet ved Amager Kulturpunkt til 11 millioner kroner og den hådt tiltrængte renovering af Amager Bio er igen blevet syltet af Københavns Kommunes budgetflertal.</p><p id="p1">SUNDBY: Lørdag fik de første nysgerrige sjæle lov til at komme helt tæt på Københavns højeste bjerg, CopenHill, bedre kendt som Amager Bakke, der har en af verdens længste kunstige skipister, der er placeret på toppen af Amager Ressource Center nye forbrændingsanlæg.</p><p id="p2">Åbent hus-arrangementet i lørdags var således en forsmag på, hvad der venter, når anlægget er klar til officiel indvielse.</p><p id="p3">» CopenHill bliver meget mere end en skibakke. Det bliver et nyt fysisk samlingssted for ude-aktivitet, som København i den grad mangler. Et sted hvor man med familie og venner, kan være aktive sammen. Det brede tema vil også skinne igennem lørdag den 16. september, når folk for første gang kan opleve CopenHill helt tæt på, « siger Christian Ingels, direktør for CopenHill.</p><p id="p4">Skipisten var ikke færdig i lørdags, men mange benyttede muligheden for at komme på toppen via konkurrencer i stafet, rulleski, is-udhugning, ski-simulatorer, off-road jordvold og en mobil klatrevæg.</p><p id="p5">Den 85 meter høje bygning er planlagt til at åbne i 2018. / jep-.</p><p id="p1">Københavns overskud på 585 millioner kroner blev fordelt i ugen efter påske. Alle partier undtagen Enhedslisten var med til at fordele pengene.</p><p id="p2">For os Konservative var det vigtigt at pengene bruges til nødvendige kommunale kerneopgaver og skolerne er højt prioriterede. Vi glæder os over, at der på Skolen ved Sundet blev fundet penge til manglende faglokale til håndværk og design, som sammen med den allerede aftalte helhedsrenovering og ny bygning til fritidstilbud vil give hele skolen et løft. Der mangler skolekapacitet i København. Derfor var det nødvendigt at finde midler til en mellemløsning for børnene til den nye skole i Ørestad Syd er færdig. Der var tillige enighed om at arbejde videre med planer om ny skole på Nordøstamager. I Amager Strandpark trænger belysningsanlæggene voldsomt til renovering, det bliver nu bragt i orden.</p><p id="p3">Andre dele af budgetforliget kommer også københavnerne på Amager til gode. Flere botilbudspladser til psykisk syge, nyt kræftcenter til rehabilitering af kræftramte og nedbringelse af ventetider for sager til rehabiliteringsteam, så borgere i jobafklaringsforløb ikke skal vente så længe på at blive hjulpet videre.</p><p id="p4">Vi glæder os over et løft til skolerne og at vi får mulighed for bedre at tage hånd om de syge, de kræftsyge og de psykisk syge.</p><p id="p1">I en haveforening på Amager lørdag den 12. september har du en sjælden chance for at smage 30 forskellige hjemmelavede urtesnapse.</p><p id="p2"><br /><em style="bold">1 af 1</em></p><p id="p3"><em style="bold">12 sep 2015</em></p><p id="p4">"Snapsesmagning", står der med store bogstaver på Invitationen.</p><p id="p5">Nedenunder følger i al korthed den nødvendige information: Nu har du mulighed for at kombinere en indsats for at støtte Danmarks eneste røde dagblad med en sjælden chance for at smage 30 forskellige hjemmelavede urtesnapse.</p><p id="p6">Da det ikke er tilrådeligt at drikke snaps på tom mave, vil der blive serveret en ret mad. Den koster 100 kroner, og alle drinks koster 10 kroner stykket.</p><p id="p7">Og ingen snaps uden en sang. Der vil være sangbøger og fællessang med akkompagnement.</p><p id="p8">Snapsesmagning, står der som sagt   og der står absolut ikke noget om, at man skal spytte snapsen ud igen inden den næste....</p><p id="p9">Ja, og så står der naturligvis, hvor og hvornår det foregår: Det er lørdag den 12. september fra klokken 14 i Boysens kolonihave: HF Sønderbro   have 53 på Falkestien (Artillerivej på Amager).</p><p id="p1">WAAR: Et par hængebugsvin byder med et par grynt velkommen, høns spadserer rundt på gårdspladsen og indenfor spinder katten.</p><p id="p2">Waar Hovedgaard ved Farstrup vest for Nibe holder i disse dage dørene åbne for besøgende til et kig indenfor i nogle af stuerne og værelserne, hvorfra der netop i denne uge sælges antikviteter og kuriøse ting.</p><p id="p3">Der bydes ikke på rundvisning som sådan, det skal man særskilt bestille, men allerede ude på gårdspladsen får man færten af en herregård, der blev bygget fra 1587 til 1590, omend der er sket en del store forandringer siden da.</p><p id="p4">På gårdspladsen har ejerne, familien Amager, kørt masser af sand og jord væk, med det resultat, at der kom såkaldte hovfelter til syne.</p><p id="p5">-Det var datidens excel ark, forklarer Anne-Sophie Amager, der er medejer af herregården sammen med sine forældre og fire søskende.</p><p id="p6">-Så kunne herremanden stå i vinduet og danne sig et overblik over, om alle fra de omkringliggende jordlodder var dukket op. De skulle stå i hver deres felt, fortæller Anne-Sophie Amager.</p><p id="p7">Og netop disse felter kan man se på gårdspladen.</p><p id="p8">Forældrene, Vivi og Anders Amager, købte Waar Hovedgaard i 1977, og da stod den nærmest som en ruin.</p><p id="p9">Meget af hovedgården er renoveret og familien har blandt andet Bed&amp; Breakfast fra maj til september, holder rundvisninger og arrangerer specielle former for fødselsdage.</p><p id="p10">Og så er der i efterårsferien, og fremover i den første weekend i hver måned, salg af antikviteter i diverse stuer.</p><p id="p11">Blandt andet musketerkugler, gamle fingerbøl, ben fra jerngryder, som Anders Amager har pudset op og filet til som små figurer, en del hatte -som den meget flotte sorte svenske musikanthat.</p><p id="p12">-Mine forældre var fra Sverige, forklarer Vivi Amager, der ofte går på jagt efter antikviteter, når hun er på familiens skovejendom i Sverige.</p><p id="p13">Derfor er der også en del svenske almueting. Samt karafler, glas, tallerkner, vaser, håndsyede duge, sengelinned og viskestykker med påsyede initialer, møbler og billeder, dukker og masser af andet at dykke ned i.</p><p id="p14">I den helt specielle afdeling er der gamle knapper fra 1600-og 1700-tallet og brocher.</p><p id="p15">Men intet af det er fra Waar Hovedgaard, for da familien flyttede ind i 1977, var der intet tilbage fra tidligere tider. Kun de rå vægge.</p><p id="p16">-Der var fuldstændig tomt, forklarer Anne-Sophie Amager.</p><p id="p17">Alligevel er der masser af historie, som familien er i gang med at afdække trods manglende overlevering.</p><p id="p18">Stedet selv fortæller en del.</p><p id="p19"><br /><em style="bold">FAKTA WAAR HOVEDGÅRD</em></p><p id="p20">Waar blev opført fra 1587 til 1590.</p><p id="p21">Bygmesteren var Karine Friis, enke efter herremanden og lensmanden Bjørn Andersen.</p><p id="p22">Bygningen blev opført som en af de største herregårdsanlæg i Nordjylland med tre fløje og i tre etager med tårn, voldgrav og vindebro samt 10.000 hektar jord.</p><p id="p23">Indtægtskilderne var kvægbrug, fiskeri og en indbringende færgefart fra Staun til Attrup i Hanherred.</p><p id="p24">Uden for Waar's mure ligger stadig den gamle rejselade, hvor de rejsende kunne overnatte, når de ventede på færgen.</p><p id="p25">I 1722 ville den daværende ejer Jokum Poulsen gøre huset til en tidssvarende bolig.</p><p id="p26">Han rev øverste etage ned og sløjfede voldgravene, og anlagde en stor have i voldanlægget.</p><p id="p27">Igennem 1800 tallet blev Waar, sammen med de fleste andre nordjyske herregårde, offer for dårlige tider, og jorden blev gradvist solgt fra.</p><p id="p28">I 1922 blev de sidste 500 hektar solgt, delvist til staten, som udstykkede mange små statshusmandsbrug.</p><p id="p29">Den kendte forfatter Knuth Becker købte i 1934 Waar og ejede den til sin død i 1975.</p><p id="p30">I 1977 købte Vivi og Anders Amager herregården som en næsten ruin. Der blev lagt nyt tag på og renoveret indvendigt.</p><p id="p31">To naboejendomme er blevet tillagt, så ejendommen ligger som en helhed i Vår ådal.</p><p id="p32">I dag ejes herregården af Vivi og Anders og deres fire børn. Kilde: www.waar.dk.</p><p id="p1"><br /><em style="bold">Vind spabehandling </em></p><p id="p2"> Hilton Ni'mat Spa udlodder i samarbejde med Amager Bladet fire gavekort til den mest solgte spabehandling, "Tempelmassage", samt en tur i "Guldægget". Gavekortet kan bruges fra mandag til torsdag.</p><p id="p3"> Spabehandlingen består af en halv times forkælelse af sjæl og fødder, lidt varmt at drikke og et dejligt fodbad samt valg af aromaolie, der bruges til massagen. Herefter en times massage. Til slut nyder man et glas vin og lidt frisk frugt i de stemningsfyldte lokaler.</p><p id="p4">For at deltage i konkurrencen skal du sende en e-mail til jmab-l.dk med navn, adresse, telefonnummer i dagtimerne. Svar på, hvad ordet Ni'mat betyder. Du kan også vælge at benytte kuponen her på siden.</p><p id="p5">Mærk forsendelsen "Hilton Ni'mat Spa" og sørge for, at din deltagelse er Amager Bladet i hænde senest tirsdag 6. maj. Vinderen får direkte telefonisk besked og vil få tilsendt gavekortet med posten. Hvis vi ikke kan træffe nogen på det opgivne telefonnummer, trækker vi en ny vinder.</p><p id="p1">Inden november rinder ud, må amagerkanerne vænne sig til at skulle bevæge sig lidt længere, hvis de skal i en Nordea-filial.</p><p id="p2">For fra 27. november har den svenske storbank ikke længere fem filialer placeret på Amager. Tre lukkes ned, og kunderådgiverne samles i de to tilbageværende på Amagerbrogade 26 og Amagerbrogade 245.</p><p id="p3">Centraliseringen skyldes ifølge bank direktør Mads Skovlund, der har ansvar for Nordeas privatkunder i Danmark, en ændret adfærd hos bankens kunder. De sidste fem-syv år har man således set en kraftig tendens blandt bankens kunder til at bruge selvbetjening.</p><p id="p4">»Vores kunder bruger banken anderledes, og det betyder, at der er brug for færre hænder.</p><p id="p5">Jeg har lært, at jeg ikke skal spå om, hvor vi er på Amager om to år. Der er mange kunder, som ringer til vores callcenter, som bruger vores hæveautomater, og som bruger vores mobile løsninger. Det betyder, at vi langsomt bliver færre medarbejdere i banken, og den tendens vil fortsætte,« siger han.</p><p id="p6">Her og nu medfører filiallukningerne ifølge bankdirektøren dog ikke afskedigelser - der vil være præcis det samme antal medarbejdere, som der har været før sammenlægningerne.</p><p id="p7">»Dette drejer sig for os primært om at ramme den ændrede adfærd hos kunderne, hvor flere og flere bruger banken digitalt og uden for de gammeldags bankåbningstider,« siger han med henvisning til, at man samtidig med centraliseringen også udvider åbningstiderne, så man fremover kan gå i banken frem til kl.</p><p id="p8">18 mod de traditionelle kl. 16.</p><p id="p9">For tre uger siden meddelte Nordea i forbindelse med præsentationen af storbankens kvartalsregnskab, at man frem mod 2021 vil fyre mindst 4.000 af de nuværende knap 32.000 medarbejdere og sløjfe omkring 2.000 konsulenter. Mads Skovlund afviser, at trækket på Amager er det første i den omfattende spareplan.</p><p id="p10">»Det er en proces, der har været planlagt længe. Københavnerne er generelt mere digitaliserede end resten af landet, og derfor rykker vi på Amager nu.« Er der planer om på sigt at reducere antallet af medarbejdere, når man har samlet det hele i to filialer i stedet for fem? »Jeg kigger hele tiden på, hvad mine kunder ønsker. Antallet af kunder og kundernes behov kombineret med kundernes træk på banken bestemmer, hvor mange ansatte vi skal være for at kunne betjene kunderne,« svarer Mads Skovlund.</p><p id="p11">Man skal dog ifølge Sydbanks bankanalytiker Mikkel Emil Jensen forvente at se færre og færre fysiske bankfilialer i hele landet. Og ikke kun hos Nordea.</p><p id="p12">»Det er generelt for de store banker, at man centraliserer og fjerner filialer, så man har færre og større enheder omkring storbyerne. Simpelthen fordi behovet for fysiske filialer forsvinder i takt med digitaliseringen af samfundet.</p><p id="p13">Den yngre generation går yderst sjældent ned i filialen og vil hellere betjenes digitalt.</p><p id="p14">Den ældre generation må vænne sig til at skulle køre lidt længere,« siger han.</p><p id="p15"><br /><em style="bold">Generel adfærdsændring</em></p><p id="p16">Mads Skovlund er enig i, at kundernes ændrede adfærd ikke er et Amager-fænomen. Det er et nationalt fænomen.</p><p id="p17">»Vi ser cirka den samme tendens, om det så er på Amager eller i Nordjylland. Vi ser en migration mod det digitale, og det ser vi over hele landet. Kommer der lommer i dele af landet, hvor den trend skulle stoppe eller accelerere, må vi forholde os til det.« Nordea kæmper i Danmark med omfattende udfordringer med kundetilfredsheden og et kundetab, der ifølge bankens danske chef, Frank Vang-Jensen, er fortsat ind i efteråret.</p><p id="p18">Derfor kan det umiddelbart virke paradoksalt, at man vil lukke filialer.</p><p id="p19">Det mener analytiker Mikkel Emil Jensen dog ikke: »Er kundetilfredshed lig med kundeøjenkontakt? Nej, ikke nødvendigvis. Digitaliseringen kan gøre det langt mere bekvemmeligt for kunderne, og det kan være med til at modvirke effekten af at have færre fysiske filialer.</p><p id="p20">Desuden er der en stigende efterspørgsel efter digitale løsninger,« siger han.</p><p id="p21">sska@berlingske.dk </p><p id="p22"><br /><em style="bold">Fakta: FAKTA Længere til banken</em></p><p id="p23">Nordeas kunder på Amager må fra den 27. november gå lidt længere til den nærmeste filial. Storbanken lukker tre ud af fem filialer på øen.</p><p id="p24">Bliver: Amagerbrogade 245, 2300 København S.</p><p id="p25">Bliver: Amagerbrogade 26, 2300 København S.</p><p id="p26">Forsvinder: Njalsgade 72 B, 2300 København S. (rådgiverne rykker til Amagerbrogade 26).</p><p id="p27">Forsvinder: Tårnby Torv 9, 2770 Kastrup (rådgiverne rykker til Amagerbrogade 245).</p><p id="p28">Forsvinder: Amagerbrogade 92, 2300 København S. (rådgiverne rykker til Amagerbrogade 26).</p><p id="p1">FREDERICIA: Man skal ikke være psykolog-uddannet for at kunne regne ud, at der mentalt er et eller andet galt med FC Fredericias trup.</p><p id="p2">Søndag havde klubben alle muligheder for hente point på en vanskelig udebanetur til Amager, men alligevel endte FC med at tabe med 2-1 til et Fremad Amager-hold, som på dagen bestemt var til at tale med.</p><p id="p3">Chancerne var der, men de blev misbrugt på det groveste.</p><p id="p4">Niels Letort var den helt store synder. Han sparkede forbi mål alene med målmanden og misbrugte yderligere to direktører, men han var ikke alene skyld i, at det blev en rigtig træls dag på Amager.</p><p id="p5"><br /><em style="bold">Rødt kort</em></p><p id="p6">FC kom i overtal efter 57 minutter, da dommeren udviste Martin Jensen ved at give ham gult kort nummer to for at filme i feltet.</p><p id="p7">På det tidspunkt stod der 1-0 til hjemmeholdet, selvom FC Fredericia havde spillet rigtig fin fodbold og faktisk sad totalt på kampen.</p><p id="p8">Men så fik man en fornemmelse af, at FC Fredericias spillere ikke rigtig gad vinde.</p><p id="p9">Det er en voldsom beskyldning, og den er nok også for grov, men pludselig begyndte FC at spille uden nogen form for fantasi eller vildskab.</p><p id="p10">Duellerne blev tabt, bolden blev varmet al for lang tid og pasningerne var upræcise, når de endelig blev sendt af sted. Den blev bare ekspederet videre uden omtanke.</p><p id="p11">Kampen var serveret for FC-spillerne på et sølvfad, men de valgte at vifte det væk og sende det videre.</p><p id="p12">Det var bare dybt frustrerende at se på. Og det bliver ikke mindre frustrerende af, at det er noget, vi har set adskillige gange i indeværende sæson og tidligere sæsoner.</p><p id="p13">Det er en fredericiansk syge, som selv nye, dygtige spillere bliver ramt af. Den optimisme, man havde efter sejren over Næstved, fik en ordentlig ridse.</p><p id="p14">Det er bekymrende.</p><p id="p15"><br /><em style="bold">Det bedste hold</em></p><p id="p16">Fremad Amager fik scoret til 2-0 på en horribel undertals-kontra, hvor FC-spillerne væltede rundt som en flok elefanter på tynd is.</p><p id="p17">Morten Beck pustede liv i opgøret ved at reducere til 2-1, men den manglende fantasi i FC's offensiv gav en afslutning, der aldrig for alvor blev spændende.</p><p id="p18"><br /><em style="bold">Meningsløst</em></p><p id="p19">Kampen er svær at skrive om, fordi FC Fredericia var det bedste hold på banen i langt hovedparten af den. Særligt i første halvleg flød spillet, og der blev kreeret masser af fi-ne muligheder.</p><p id="p20">Men det gode spil kan være fuldstændig lige meget, når FC alligevel ender med at tabe. Mod Næstved spillede FC dårligt og vandt alligevel.</p><p id="p21">Det var grimt at se på undervejs, men i fodbold er sejren det vigtigste.</p><p id="p22">Poleret spil er meningsløst, hvis det ikke giver tre point, når dommeren puster i fløjten for sidste gang.</p><p id="p23"><br /><em style="bold">Status quo i bunden</em></p><p id="p24">Sundby Idrætspark er bygget i 1922. Det kan man godt fornemme, når man kigger på de slidte sæder og de ældgamle toiletter og omklædningsrum, som ligner noget fra en historisk udsendelse med Piet van Deurs.</p><p id="p25">Men der er en særlig stemning på stedet, som får en til at glemme faciliteternes ringhed. Og skal man sige noget positivt om resultatet er det, at de gode og rare Amager-fans, der besøgte stadion søndag eftermiddag, kom hjem med en god oplevelse.</p><p id="p26">FC Fredericia skal glæde sig over, at både VB og Næstved tabte deres kampe. Der er stadig fem point til nedrykningsstregen.</p><p id="p27">Op behøver FC ikke kigge. Ikke før, spillerne overbeviser os om, at de evner at vinde bare to kampe i træk.</p><p id="p28"><br /><em style="bold">KAMPFAKTA</em></p><p id="p29"><br /><em style="bold">Fremad amager 2 (1) Fc Fredericia 1 (0)</em></p><p id="p30">1. division mål: 1-0 Anders Kaagh (25.), 2-0 Nicolas Mortensen (84.), 2-1 Morten Beck (85.).</p><p id="p31">Fremad amager (4-4-2): Alexander Horsebøg -Mads Gabel, Mads Nordam, Mike Mortensen, Thobias Ndungo (Christian Møller 61.) -Rune Friis (Morten Rasmussen 77.), Hakan Redzep, Mohamed Abdalas, Martin Jensen -Anders Kaagh (Nicolas Mortensen 73.), Olcay Senoglu.</p><p id="p32">FC Fredericia (4-2-3-1): Thomas Mikkelsen -Mikkel Knudsen, Benjamin Hansen, Mads Eriksen (Dennis Høegh 87.), Frans Dhia Putros -Christian Ege, Mathias Hebo -Niels Letort (Denis Dazlagic 58.), Christian Sørensen, Andreas Oggesen (Morten Beck Andersen 69.) -Mamadou Soro Nanga.</p><p id="p33">advarsler: Martin Jensen (39.), Niels Letort (42.), Martin Jensen (Gult og rødt/ 57.), Mamadou Soro Nanga (70.), Mads Nordam (75.), Frans Dhia Putros (79.), Denis Fazlagic (85.) og Christian Sørensen (85.).</p><p id="p34">dommer: Jesper Nielsen (8).</p><p id="p35">Tilskuere: 1167 på Sundby Idrætspark.</p><p id="p1">Sejlerudtryk falder ham let. Mens han peger på katamaranen, der ligger ved kajen, slynger han om sig med udtryk som fralandsvind, pælestik og mastefødder. »Vi tog en gammel vandcykel, borede huller i noget gammelt træ, surrede noget reb om træet og satte to optimistsejl på bommen. Så havde vi en katamaran. Vi mangler bare at sætte roret på, så kan vi komme ud at sejle,« fortæller den 13-årige Amagerdreng, Kevin Fonsholt. Hans øjne er blå som det hav, der omkranser hans fritidsklub. Sammen med omkring 50 andre Amager-børn i alderen 5-14 år, har Kevin Fonsholt sin daglige gang i Amager Strand Sejlklub. Klubben hører ind under Københavns kommune, og har siden sidste vinter lagt bro, sejl og lokaler til både en fritidsklub og et fritidshjem.</p><p id="p2">»Vi kører institutionen efter en »fordi-pædagogik«. Fordi vi er ved vandet, skal vi alle sammen holde øje med hinanden. Ungerne får respekt for vandet, når de dagligt sejler, reparerer både eller fisker. Samarbejde er også vigtigt. Hvis Kevin spørger mig: »Gider du lige hjælpe mig med at slæbe båden?« så siger jeg nej. Men jeg gider godt spørge et par af de andre knægte, om de vil hjælpe ham,« fortæller Just Fotel Andersen, afdelingsleder i fritidsklubben på Amager Strand Sejlklub. Han understreger, at børnene ikke bliver presset ud på vandet. De kommer først ud på et surfbræt, når de selv vil. Den 35-årige klubpædagog ligner ikke bare en søulk med sit buskede fuldskæg. Just Fotel Andersen har faktisk en fortid som sømand på Røde Havet. Og har sportsdykket, sejlet kano og tursejlet i sin fritid. Alle seks »voksne« i Amager Strand Sejlklub har sejlererfaring. Lige fra de store have til hyggesejlads i en motorsejler. Amager Strand Sejlklub råder over den obligatoriske og hurtiggående følgebåd, omkring 20 optimistjoller, en stribe surfbrætter, kanoer og kajakker, en flipperjolle samt fem Europajoller, og så har klubben lånt en »Wayfair« turbåd, som ungerne ynder at sejle i, fordi den er større og minder lidt om en rigtig kølbåd i forhold til Europajollerne.<br /><em style="bold">Gør som</em><br /><em style="bold">jeg siger</em><br />
 »Du skal ikke gøre, som jeg gør, men som jeg siger,« råber Just Fotel Andersen fra båden med den 15 hestekræfters store motor bagi, til Kevin Fonsholt, der sidder bag det lille go card-rat. »Læg til i den rigtige side,« fortsætter Just, og peger på den hvide korkbøje, der vipper i havoverfladen. »Flot, dejlig parkering,« siger Just rosende til Kevin, da han lægger til bøjen ad styrbordsside. Jesper Skjoldborg på ni år trækker rusen op. To brune ålekvabber vrider sig i bunden. »Nu bliver de små glade,« siger Just, og hentyder til børnene fra fritidshjemmet, der roder med deres krabber og småfisk i et akvarium inde på kajen. »Faktisk er der ikke noget, der hedder at kede sig i Amager Strand Sejlklub. Eller dårligt vejr. For ved vandet bliver man våd, også selv om det ikke regner. Og man kan jo altid snuppe en våddragt på kroppen, hvis man fryser,« fortæller Just Fotel Andersen. »Der er altid et eller andet at lave. Vi bager æbleskiver og pandekager inde i klubhuset, øver os i at binde knuder, reparerer bådene med glasfiber i værkstedet, hvis de trænger. Skinner solen, svømmer vi eller fisker. Det er kun blevet til ålekvabber og krabber indtil nu, men vi satser større. På ål, ørred og makrel,« fortæller Kevin Fonsholt, mens han viser, hvordan sejlpinden i surfsejlet forhindrer vinden i at baske vildt på vandet. »Jeg har gået her i fritidsklubben i et år og kommer her hver dag. Også, når det ikke er sommerferie. Vandet trækker i mig. Tidligere gik jeg i et andet fritidshjem, men det var for kedeligt, så jeg blev væk. Min morfar havde en fiskekutter, og jeg havde også min egen ruse, så jeg kendte lidt til havet i forvejen,« fortæller Kevin. Han ved godt, at han kun kan blive i fritidshjemmet, indtil han fylder 15 år. Men så begynder han ovre i Sundby Sejl Forening, der deler hegn med Amager Strand Sejlklub. »Der har de større både med fog og spiler, så det gør ikke noget,« fortæller Kevin og smiler. »Det er det, der er meningen. Vi prøver på at få ungerne over i Sundby Sejl Forening eller andre sejlklubber, når de bliver for gamle til at gå her. Vand er jo en sund interesse,« siger Just Fotel Andersen.</p><p id="p1"><br /><em style="bold">Medaljeregn ved DM</em></p><p id="p2">JUDO: DM i Vejen bliver et sandt triumftog for de amagerkanske kæmpere: Judoklubben Mitani leverer et medalje-hattrick, da Rikke Berg bliver dansk mester for 11. gang i 57 kilo klassen, søsteren Bettina vinder sølv i 70 kilo og Alexander Bakke tager sølv i 73 kilo klassen. Amager Judo Skole tager to titler: Marcus Hannerz vinder suverænt 66 kilo klassen, mens Sean Jellesmark bliver dansk mester i 73 kilo. Aske Reitz og Nickie Wendelboe Larsen tager sølv og fire andre AJS-kæmpere bronze.</p><p id="p3"><br /><em style="bold">Klubrekord af unge vikinger</em></p><p id="p4">VÆGTLØFTNING: De unge løftere fra AK Viking slår den 56-årige klubs medaljerekord ved at vinde fem individuelle titler og holdtitlen ved DM for ungdom. Desuden løfter de to sølvmedaljer og en bronze hjem til Amager.</p><p id="p5"><br /><em style="bold">Friheden i stødet</em></p><p id="p6">BILLARD: Årets finale i Amager-mesterskabet i skomagerbillard står mellem Friheden og Højden. </p><p id="p7">Friheden vinder på eget klæde 10-6 og kan lade sig hylde som mester efter en 12-4 sejr på udebane.</p><p id="p8"><br /><em style="bold">Formandsskifte i Tårnby HK</em></p><p id="p9">HÅNDBOLD: Tårnby HK får ny formand, da den tidligere, mangeårige formand for Kastrup-Tårnby Håndboldklub, som i 1991 blev fusioneret med SKIK, Flemming Jeppesen, vælges som klubbens ny formand.</p><p id="p10"><br /><em style="bold">TårnbyS damer misser oprykning</em></p><p id="p11">HÅNDBOLD: Tårnby HKs damehold kommer i strid bornholmsk modvind i 3. divisionsopgøret mod Team Nordbornholm. Efter en ellers forrygende sæson taber Tårnby opgøret 16-22 og glipper dermed oprykningen til 2. division, som ellers har luret hele vinteren.</p><p id="p12"><br /><em style="bold">Endelig DM-guld til Hafnia</em></p><p id="p13">FLOORBALL: Hafnia er for andet år i træk klar til DM-finalen i floorball. Det bliver en realitet, da Amager-holdet besejrer Hvidovre med 5-4 efter en dramtisk semifinale. Guldkampen står mod favoritterne fra Brønderlev, og Hafnia tager titlen efter en nervepirrende afgørelse på straffeslag. Ilias Nielsen kåres som årets spiller.</p><p id="p14"><br /><em style="bold">PATRICK Nielsen på landsholdet</em></p><p id="p15">BOKSNING: CIKs hårdtslående stjernefrø Patrick Nielsen bokser sin anden landskamp, da Danmark møder Sverige i Helsingør. CIK-bokseren vinder sikkert på point. pointsejr over Mohammed Semmo - Danmark taber dog landskampen 3-7.</p><p id="p16"><br /><em style="bold">Formand for bredden</em></p><p id="p17">BORDTENNIS: Amager Bordtennis Klub får ny formand, Astri Budtz. "Ambitionerne er ikke store i en klub som ikke prioriterer eliten. Klubarbejdet og det sociale liv får ikke megen plads, hvis der ikke bliver satset på bredden. Klubben dør lige så stille ud, hvis der ikke hele tiden bliver tilført nyt blod, så derfor bør vi også satse på ungdommen," skriver Astri i klubbladet.</p><p id="p18"><br /><em style="bold">EM-sølv i kata</em></p><p id="p19">KARATE: Varaporn Poorisrisak fra karateklubben Shotokan Karate Akademi på Vermlandsgade deltager i EM for JKA karate. Europamesterskaberne afholdes i Beograd, hvor Varaporn stiller op i disciplinen Kata for kvinder. Det bliver til sølv, blot 0,1 point fra guldmedaljen.</p><p id="p20"><br /><em style="bold">Ynglinge-sølv til AVK</em></p><p id="p21">VOLLEYBALL: Amager Volleyball Klub stiller med et ungt hold ved DM for dameynglinge: fire spillere er første års ynglinge, tre er andet års og tre er juniorspillere. Alligevel lykkes det at erobre sølvmedaljer efter nederlag til Århus i finalen.</p><p id="p1">Amager Regattaen er en gammel tradition, der startede i 1955. I 1969 deltog hele to roklubber fra B &amp; W Skibsværft, nemlig én roklub for arbejderne og én for funktionærerne. Desværre deltager B &amp; W Roklub ikke år, men roklubben er stadig aktiv og har hjemme i Langelinie Lystbådehavn.</p><p id="p2">Amager Regattaen afholdes af Roklubben SAS, Rundholtsvej 95. Første løb er klokken 11: 45 med mål ud for Roklubben SAS med fine tilskuerpladser. Sidste løb er klokken 16: 00.</p><p id="p3">Deltagende roklubber er: Amager Ro-og Kajakklub, Dragør Roklub, Roklubben SAS, Roklubben Øresund, Øresund Ældre Roere.</p><p id="p4"><br /><em style="bold">Giv plads</em></p><p id="p5">Kaproningen har op til fem baner, som fylder meget i Københavns Havn. Banen er udlagt i Sydhavnen fra syd mod nord. Derfor henstiller arrangørerne til andre både, store som små, at tage hensyn til kaproningen ved at sejle meget langsomt (dead slow) og helt ude i siderne af havnen.</p><p id="p6">Der er tilmeldt 81 både til start i de 16 løb fordelt over tidsrummet. Der er løb for alle både, unge og gamle.</p><p id="p7">Der er to løb specielt for ungdomsroere, og der er to løb specielt for nye roere, de såkaldte kaninløb.</p><p id="p8">Under kaproningen er der Regatta-café i Roklubben SAS, hvor der kan købes sandwich, kaffe og kage samt drikkevarer.</p><p id="p9">Amager Regattaen slutter med festmiddag og præmieoverrækkelse i bådehallen.</p><p id="p1">No bullshit,« lyder mottoet i Fremad Amager, men ikke desto mindre kan den traditionsrige klub inden længe stå i bullshit til halsen.</p><p id="p2">Klubben har nemlig ikke noget lysanlæg hjemme i Sundby Idrætspark, og et lysanlæg skal der til, hvis klubben vil fortsætte med at spille i 1. division. Men stadion er ejet af Københavns Kommune, og kommunen har sagt nej til at investere de cirka seks millioner kroner, som lysanlægget koster.</p><p id="p3">Et lysanlæg, som klubben ifølge direktør for Fremad Amager Elite, Flemming Rosenkrantz, ikke selv har midlerne til at bekoste, og som kommunen efter hans og klubbens mening bør bekoste. Derfor frygter amagerkanerne nu, at de måske allerede på et møde om et par uger med DBU og Divisionsforeningen får at vide, at de ikke får en ny dispensation til at spille på hjemmebane uden lysanlæg i næste sæson, sådan som de har fået dispensation til i denne sæson.</p><p id="p4">Kan Fremad Amager ikke leve op til fodboldmyndighedernes krav, skal klubben enten finde en anden hjemmebane, eller den må lide den tort at blive tvangsnedrykket til Danmarksserien, oplyser direktøren.</p><p id="p5">Men en hjemmebane uden for Amager er utænkelig, understreger Flemming Rosenkrantz.</p><p id="p6">Fremad Amager hører til på den ø, hvor den blev grundlagt tilbage i 1910. Derfor har han kun hovedrysten til overs for, at Københavns kultur-og fritidsborgmester, Carl Christian Ebbesen (DF), over for klubben har luftet muligheden for, at Fremad Amager i stedet kunne spille hjemmebanekampe i for eksempel Tingbjerg Idrætspark.</p><p id="p7">»Vi har fået et møde med overborgmesteren i løbet af november. Jeg er sikker på, at han har forståelse for, hvad det er for et problem, vi står over for her,« siger han: »Skulle vi spille i Tingbjerg, ville det være, som hvis FCK skulle spille hjemmebanekampe på Vestegnen.« Kultur-og fritidsborgmester Carl Christian Ebbesen understreger, at han gerne vil bruge kommunale midler på at kaste lys over Fremad Amagers hjemmekampe. Derfor havde han også et ønske om et lysanlæg med på sin dagsorden, da han for nylig forhandlede det kommunale budget for 2017 på plads med de andre partiledere. Men stadionlyset fandt ikke vej til budgettet. Ebbesen opfordrer Fremad Amager til at komme med alternative forslag til, hvordan klubben kan forestille sig et nyt lysanlæg finansieret. På samme måde opfordrer han klubben til at kontakte de andre partier for at få deres hjælp til at tænde lys over Sundby Idrætspark.</p><p id="p8">»Jeg er åben over for alle muligheder, men jeg vil ikke binde mig til noget. Det er også rigtigt, at der er andre stadioner at spille på,« tilføjer han.</p><p id="p9">ejs@berlingske.dk </p><p id="p1">I slutningen af juli drog alle Amagers spejdergrupper sammen på spejderlejr i Sønderborg for i fællesskab med resten af Danmarks spejdere at deltage i Spejdernes Lejr 2017, som med ca.</p><p id="p2">37.000 spejdere blev den største danske spejderlejr nogensinde.</p><p id="p3">Spejderne på Amager er til daglig fordelt over hele Amager, men i Sønderborg boede de sammen i den amagerkanske underlejr " Kontroltårnet" sammen med spejdervenskabsgrupper fra England, Ukraine og Østrig. Her boede i alt ca. 650 amagerspejdere sammen i telte, lavede mad sammen over bål og skabte nye venskaber på tværs af Amager -og Danmark og resten af verden.</p><p id="p4">Blandt de mange aktiviteter i løbet af lejrugen, var en " Synnejysk Daw", hvor dagen stod i Sønderjyllands tegn. Her deltog spejderne fra Amager bl. a. i den sønderjyske lokalsport ringridning, og de lavede egnsretter som sønderjyske pølser og " snysk", en egnsret bestående af bl. a. kartofler. Køkkenarbejdet blev ekstra udfordrende af, at opskriften var skrevet på " synnejysk".</p><p id="p1">VESTAMAGER: Amager Skovhjælpere med ildsjælen Mads Madsen i spidsen tilbyder mennesker med funktionsnedsættelse og særlige behov en arbejdsplads på Naturcenter Vestamager med mening og indhold.</p><p id="p2">Det gode arbejde belønnes nu med Årets Skulderklap fra Amager Vest Lokaludvalg.</p><p id="p3">» Skovhjælperne nøjes ikke med at tale om mangfoldighed og inklusion.</p><p id="p4">De viser, hvordan det skal gøres, « siger André Just Vedgren, næstformand Amager Vest Lokaludvalg.</p><p id="p5">Prisen på 25.000 kroner blev overrakt 13. december på Naturcenter Vestamager.</p><p id="p6">» I Skovhjælperne forsøger vi at skabe en socialøkonomisk virksomhed og kan se, at vi gør en forskel for de mennesker, vi har ansat. Det er dejligt, at omgivelserne også anerkender vores arbejde, « siger Mads Madsen fra Amager Skovhjælpere.</p><p id="p7">Projekter med skovhjælpere har eksisteret siden 2004 og har bredt sig til statsskove i hele landet.</p><p id="p8">Amager Vest Lokaludvalg beder hvert år lokalområdet indstille kandidater til Årets Skulderklap, og det kan være en person, forening, organisation, en offentlig eller privat virksomhed.</p><p id="p9">I 2011 var det Ørestad Avis og Bybi, som fik Skulderklappet, og Aktivitetscentret på Sundholm fik Skulderklappet i 2010.</p><p id="p1">NED AD BAKKE Amager Bakke giver nysgerrige en forsmag på Danmarks nyeste, kunstige skibakke i vinterferien.</p><p id="p2">Skibakken er anlagt på taget af forbrændingsanlægget Amager Ressourcecenter i København, som kan brænde op til 70 ton affald af i timen.</p><p id="p3">Christian Ingels er direktør i Copenhill, som står for fritidstilbuddene på toppen af anlægget. Han glæder sig til at åbne dele af bakken for offentligheden.</p><p id="p4">-Når vi åbner tirsdag og onsdag i vinterferien, er det for alle, der er interesserede i at løbe på ski, siger han.</p><p id="p5">Det er cirka halvdelen af det samlede skiareal, der vil være åbent i uge syv.</p><p id="p6">For at sikre en god oplevelse for alle besøgende vil maksimalt 3000 personer få adgang til de omkring 300 meter løjpe.</p><p id="p7">Og bookingerne er væltet ind fra interesserede skiløbere.</p><p id="p8">Ski på året rundt Visse skiklubber er også blevet inviteret til at prøve løjper og hop af.</p><p id="p9">Formanden for Københavns Skiklub, Mikkel Melamies, har store forventninger til Amager Bakke.</p><p id="p10">-Det giver vores knap 2200 medlemmer mulighed for at træne med ski under fødderne året rundt.</p><p id="p11">Normalt må skientusiasterne nøjes med vægt-og balancetræning i sommerhalvåret på grund af manglende sne.</p><p id="p12">Men på Amager Bakkes særlige plastunderlag behøver man ikke sne og kan løbe på ski uagtet af årstider.</p><p id="p13">Ingels mener, at skibakkens forpremiere giver gode testmuligheder for alle typer skiløbere.</p><p id="p14">-Vi skal gribe muligheden for at få offentlige testpersoner og ikke kun professionelle, der har prøvet underlag i hele Europa af, siger direktøren.</p><p id="p15">Koster fire milliarder Derudover kan Copenhill få prøvet logistik og teknik på det 85 meter høje anlæg af.</p><p id="p16">Byggeriet af anlægget såvel som fritidsområderne på dets tag har været præget af forsinkelser og budgetproblemer.</p><p id="p17">Kritikere har sået tvivl om, hvorvidt man fik nok ud af det storstilede projekt i forhold til prisen på omkring fire milliarder kroner.</p><p id="p18">Christian Ingels kan kun udtale sig om de rekreative tilbud, som han er ansvarlig for. Han mener, at skiløjpen tjener særligt to formål.</p><p id="p19">-Jeg tror, at man kan bruge den til at dyrke ski som sport og ikke bare en ferieaktivitet, fordi man kan stå på ski året rundt, siger han.</p><p id="p20">-Og inden man bruger mange tusinde kroner på en skitur til Norge, Sverige eller Alperne, kan man relativt billigt finde ud af, om man er en skifamilie eller ej.</p><p id="p21">Man forventer at klippe åbningsbåndet over til Amager Bakkes mange aktiviteter i foråret 2019.</p><p id="p22">/ RITZAU/.</p><p id="p1">Direktør Flemming Rosenkrantz gav en fin gennemgang af klubbens situation udenfor banen, da Fremad Amager i sidste uge inviterede fans og andre til informationsaften.</p><p id="p2">Flemming Rosenkrantz fortalte blandt andet, at klubbens økonomi hænger fint sammen, og følger den plan som blev lagt inden sæsonen, hvor målsætningen var - og fortsat er - at overleve i 1. division.</p><p id="p3">De gode resultater til trods, så holder Fremad Amager begge ben på jorden, og fokuserer fortsat på at klubben hurtigst muligt skal sikre den 10. plads, som vil garantere endnu en sæson i landets næstbedste række. Skulle den mission lykkes, så kan man begynde at stile højere. Flemming Rosenkrantz gav også en opdatering på " lys-situationen" i Sundby Idrætspark efter at Overborgmester Frank Jensen tidligere på efteråret gav sit ord på at dette ville blive etableret i 2018.</p><p id="p4"><br /><em style="bold">Peter Nielsen vigtig for successen</em></p><p id="p5">Fra den sportslige sektor var både cheftræner John Faxe Jensen, assistent Peter Nielsen og spillerne Martin Jensen, Mohammed Abdalas og Mike V. Mortensen tilstede, og de svarede beredvilligt på spørgsmål fra salen undervejs.</p><p id="p6">Spillerne kom blandt andet ind på, hvorfor truppen har formået at omstille sig til 1. division så hurtigt, som de har. En del af æren blev tilskrevet klubbens nye assistenttræner Peter Nielsen og hans måde at være på overfor spillerne.</p><p id="p7"><br /><em style="bold">Fire spillere smutter i vinterpausen</em></p><p id="p8">John Faxe kunne også meddele, at fire spillere stopper i Fremad Amager i denne vinterpause. Det drejer sig om Villads Bache, Andreas Granskov, Mathias Mejer Knudsen og Bardur Hansen. De tre første spillere har kontraktudløb denne vinter, og har af forskellige årsager ikke fået så meget spilletid, mens Bardur Hansen har haftet ønske om at komme tilbage til Færøerne. Dette har Fremad Amager selvfølgelig accepteret, selvom klubben har været meget tilfreds med Bardurs indsats.</p><p id="p9">Blandt de cirka 50 fremmødte fans var der selvfølgelig stor interesse for, hvilke spillere der eventuelt bliver tilført i det kommende transfervindue, men svaret på dette holdt John Faxe og Flemming Rosenkrantz tæt til kroppen.</p><p id="p10">Alt i alt var der blandt fans, spillere, trænere og ansatte en god stemning, og alle glæder sig allerede nu til at forårssæsonen går i gang igen i marts 2017, så vi kan få svaret på hvor langt Fremad Amagers fantastiske sammenhold kan bringe klubben.</p><p id="p1">TÅRNBY: Social-og indenrigsminister, Karen Ellemann (V), havde udpeget Naturcenter Amager som kulisse for præsentationen af regeringens sociale mål. Pressemødet foregik på Granatvej hos Amager Skovhjælpere, der er en socialøkonomisk virksomhed.</p><p id="p2">Projektets formål er at få alle mulige typer udsatte mennesker i arbejde, og her har de opgaver som at kløve brænde, som bliver solgt til besøgende på bålpladserne, samle affald i natyren og reparere bygninger og hegn, der går i stykker.</p><p id="p3">Skovhjælperne har også en kaffecykel, hvor de laver kaffe og sælger til besøgende.</p><p id="p4">Ministeren forklarede, at Amager Skovhjælpere er et eksempel på nogle af de i alt ti nye mål for socialpolitikken, der erstatter den tidligere regerings 2020-mål.</p><p id="p5">Blandt målene er at få flere personer med handicap i uddannelse og beskæftigelse, at færre skal være hjemløse og flere uden for arbejdsfællesskabet skal være en del af den frivillige indsats.</p><p id="p6">» Vi skal sikre, at alle bliver en del af fællesskabet. Ingen må stå udenfor.</p><p id="p7">Vi skal give den enkelte det bedste afsæt for at nå længst muligt. Derfor sætter regeringen i dag 10 mål for social mobilitet. Målene handler om at se individets særlige værdi, behov og egenskaber. Målene skal sikre, at vi gør det, der virker og får potentialet frem i det enkelte menneske, « sagde Karen Ellermann.</p><p id="p8">Midlerne til at nå de sociale mål er viden og samarbejde. Regeringen går nu i dialog med kommuner og andre aktører for at afklare, hvordan man bedst arbejder efter målene og følger op på, hvad der sikrer den rette udvikling.</p><p id="p9">» Der venter nu et stort arbejde med at gøre målene til en del af hverdagen og tankegodset i den sociale praksis.</p><p id="p10">Målene skal forandre, og vi skal måles på dem. Når det er svært og spørgsmålene melder sig -og det vil de gøre, for målene er ambitiøse -så skal vi sammen finde løsningerne. Mit budskab til sociale aktører er derfor: Tag målene til jer. Arbejd med dem lokalt.</p><p id="p11">Kom med forslag og stil spørgsmål hen ad vejen. De kommende år skal vi kunne se en positiv forandring for borgerne, og vi skal stå på endnu mere viden, end vi gør i dag, « fastslog ministeren.</p><p id="p12">UVi skal sikre, at alle bliver en del af fællesskabet.</p><p id="p13">Ingen må stå udenfor. Vi skal give den enkelte det bedste afsæt for at nå længst muligt.</p><p id="p14">Amager Skovhjælpere har ti års erfaring med at invitere mennesker med forskellige sociale, fysiske og psykiske udfordringer ind i et rummeligt arbejdsfællesskab.</p><p id="p15">Amager Skovhjælpere er en socialøkonomisk virksomhed.</p><p id="p16">Skovhjælperne holder til midt i Naturpark Vestamager på Granatvej 3-5</p><p id="p1"><br /><em style="bold">Velbesøgt jubilæumsudgave </em></p><p id="p2">Vejret var ikke med arrangørerne, men den 25. udgave af Ullerup Kræmmermarked blev alligevel pænt besøgt. "Lørdag var en god dag ligesom i de gode gamle dage. Der har været masser af besøgende, og det er mit indtryk, at gæsterne har hygget sig," siger pressetalsmand Michael Petersen.</p><p id="p3"><br /><em style="bold">Nyt borgerparti på vej i Dragør</em></p><p id="p4">Nyt Dragør-parti kan blive en realitet efter en strid om et nyt Føtex-byggeri. En borgerliste med navnet 2791 er under opsejling. Arkitekten bag protestpartiet er Torben Andersen, der er talsmand for den lokale borgergruppe, som kæmper imod byggeriet ved Magleby Torv. "Man kan sige, at de etablerede politikere er ved at skabe fundamentet for et nyt parti," siger han.</p><p id="p5"><br /><em style="bold">Ritt B. sat skakmat i højhussag</em></p><p id="p6">Københavns overborgmester Ritt Bjerregaard får et flertal imod sig i spørgsmålet om højhusbyggeri i det indre København og dele af Christianshavn, men ikke Krøyers Plads, hvor der tidligere har været forslag om at opføre markante højhuse.</p><p id="p7"><br /><em style="bold">Otto Leisner DØD</em></p><p id="p8">Symbolet på den lettere underholdning, Otto Leisner, Dragør, er død, 91 år. Ifølge Gallup-instituttet lå Leisners udsendelser fast forankret blandt de allermest sete. Således satte udsendelsesrækken "Tippejob" i 1977 rekord som hidtil mest sete populære danskproducerede underholdningsserie i tv.</p><p id="p9"><br /><em style="bold">Bondam skrotter flere p-pladser</em></p><p id="p10">Københavns trafikborgmester Klaus Bondam vil udskifte parkeringspladser med cykelstativer. Den øvelse koster nu 100 p-pladser, heriblandt 75 pladser på Christianshavn og Amagerbro. </p><p id="p11"><br /><em style="bold">Færre ambulancer kan koste liv</em></p><p id="p12">Region Hovedstaden møder skarp kritik for deres nye vilkår for ambulancekørslen. I værste fald mener kritikerne, at det kan komme til at koste menneskeliv på Amager.</p><p id="p13"><br /><em style="bold">SØNDERGÅRDEN TABER RETSSAG</em></p><p id="p14">Kolonihaveforeningen Søndergården i Dragør taber sag i Østre Landsret om, hvilken pris man kan sælge sin kolonihave til og får derfor heller ikke lov til at melde sig ud af Kolonihaveforbundet som ønsket.</p><p id="p15"><br /><em style="bold">Rudaizky ind i DF</em></p><p id="p16">Christianshavneren Finn Rudaizky vælger at skifte til Dansk Folkeparti efter knap tre år som løsgænger i Borgerrepræsentationen. Han mener, at Dansk Folkepartis sociale profil passer bedst til ham, og at hans gamle parti, Socialdemokratiet, har svigtet på især det sociale område de senere år. Rudaizky håber, at skiftet bliver det sidste.</p><p id="p17"><br /><em style="bold">Status quo på Amager Hospital</em></p><p id="p18">En endnu ikke offentliggjort rapport viser, at amagerkanerne gerne vil bevare forholdene på Amager Hospital. Rapporten kommer samtidig med, der sker flere ændringer på Amager Hospital fra 1. september, .</p><p id="p19"><br /><em style="bold">Den lokale skole bedre end sit rygte</em></p><p id="p20">Forældrenetværket Brug Folkeskolen starter op på Amager for at få flere forældre til at vælge de lokale københavnske folkeskoler.</p><p id="p21"><br /><em style="bold">Ung mekaniker-dyst i Europa</em></p><p id="p22">21-årige Jonn Kromann fra Islands Brygge skal i september kæmpe om at blive Europas bedste mekaniker under 25 år.</p><p id="p1">På teknik- og miljøudvalgets møde i onsdags blev der taget stilling til, hvordan de penge, der er afsat til udbygning af Amager Strandpark i budgettet for 2009, skal spenderes.</p><p id="p2">Københavns Kommunes budgetaftale lægger op til, at der skal etableres en strandstation, en flytbar bod, nye toiletter, anløbsfaciliteter samt en sti. Men Amager Strandpark I/S har imidlertid ikke mulighed for at anlægge en strandstation og en flytbar bod for det beløb, der er afsat i budgetaftalen - strandstationen alene ville koste godt seks millioner. Oprindeligt havde strandparken drømt om cirka 50 millioner kroner, hvis alle ønskerne til den nye strand skulle opfyldes. I foråret reviderede man ønskesedlen til 14 millioner, men politikernes budgetforlig kastede altså mindre af sig.</p><p id="p3"><br /><em style="bold">Skrabet investering</em></p><p id="p4">På baggrund af de første tre års erfaringer med strandlivet i det nye anlæg har bestyrelsen for strandparken derfor foretaget en prioritering af, hvordan de ni millioner kroner kan bruges bedst. Det er således en enig bestyrelse, der har fremlagt den skrabede investeringsplan for politikerne. Amager Strandpark skal opgraderes på fire områder - hovedformålet er bedre service og tilgængelighed.</p><p id="p5">For det første ligger strandparkens havn øde hen. Der mangler en egentlig anløbshavn med broer og fortøjningspæle, og den skal nu anlægges for en pris på tre millioner kroner.</p><p id="p6">For det andet skal den caféhusbåd, som Amager Strandpark I/S allerede har investeret i, gøres færdig. Den skal holde åbent hele året og trække flere mennesker til det nye havneområde, også uden for badesæsonen. Caféen med helårsservering skal senere forpagtes ud. Her har teknik- og miljøudvalget også afsat tre millioner kroner.</p><p id="p7">For det tredje skal der mere lys over stranden til de mange aktiviteter i de mørke timer - og for at skabe mere tryghed. Der kommer belysning langs med kanalen, mens en lysløjpe skal udvide brugen af Tiøren i vinterhalvåret. Pris: to millioner kroner.</p><p id="p8">Og for det fjerde skal indgangen til strandparken ved Øresundsvej moderniseres for en million. Indgangen skal gøres mere trafiksikker og harmonisk i forhold til resten af strandens installationer. Dette projekt kan kombineres med en ansøgning om puljemidler til et tidssvarende handicaptoilet samme sted.</p><p id="p9">Teknik- og miljøborgmester Klaus Bondam (Rad.) glæder sig over den prioritering, man er nået frem til:</p><p id="p10">"Jeg er rigtig glad for, at vi nu kan tage det sidste skridt og gøre Amager Strandpark helt færdig. Med de nye investeringer får Strandparken en anløbshavn og en cafehusbåd, der kan give liv uden for badesæsonen; der kommer lys langs kanalen og på Tiøren, og indgangen til Strandparken bliver moderniseret og mere trafiksikker. </p><p id="p11">Strandparken har allerede givet rigtig mange københavnere nye muligheder for at dyrke vandsport, spille beachvolley, løbe på rulleskøjter, bade, sole sig og slentre en tur langs stranden. Man behøver ikke vælge mellem at bo i storbyen og at tage en dukkert efter arbejde - i København er begge dele muligt," siger Klaus Bondam.</p><p id="p12">Nu skal sagen forelægges økonomiudvalget og godkendes endeligt i Borgerrepræsentationen. Strandparkens nye installationer skal efter planen være færdige inden udgangen af 2009.</p><p id="p1">Træk din kajak op af vandet og sæt den i sikkerhed i det nye foreningshus ved Amager Strandpark, eller klæd om, inden du løber på rulleskøjter eller spiller bold i Mimersparken på Nørrebro.</p><p id="p2">En række små tiltag skal nu gøre det lidt nemmere at dyrke sine fritidsaktivitater i København, for da politikerne for nylig fordelte overskuddet fra sidste års budget, faldt der også en pose penge af til at forbedre fritidslivet.</p><p id="p3">» Tit er det ikke meget, der skal til, for at foreningslivet har det godt. Det kræver bare, at rammerne er i orden, « siger Rikke Lauritzen ( EL), der er formand for Folkeoplysningsudvalget, som skal værne om byens foreningsliv. Hun glæder sig over, at der efter ti år, hvor foreningslivet har måttet nøjes med driftstilskud, nu er faldet lidt penge af til også at finde på nyt.</p><p id="p4">I alt 9,7 millioner kroner skal bruges, og et af de nye tiltag bliver at lave nøglekort til foreningerne, så de kan komme ind på skolerne om aftenen og dermed ikke behøver leje sig ind hos private udlejere. Et andet, meget synligt tiltag bliver at bygge et hus til vandsportsudstyr ved Amager Strandpark.</p><p id="p5">Huset bliver bygget af naturmaterialer og vil kunne rumme både fælleslokale og opbevaring og får navnet Den Blå Foreningsby. Det er desuden støttet af Amager Øst Lokaludvalg.</p><p id="p6">Byggeriet kan dog først gå i gang, når Borgerrepræsentationen har godkendt det endeligt den 24. maj.</p><p id="p1">KØBENHAVN Målmand Martin Johnsen, der har fået sin fodboldopdragelse i Lolland-Falster Alliancen, skifter klub i 2. division øst, idet han fremover optræder for oprykkerne Fremad Amager.</p><p id="p2">Den 24-årige ankermand, der spillede hele sin ungdomskarriere i Allianceregi, skifter fra Østerbroklubben B. 93, hvor han har stået på mål i et par sæsoner og herigennem bl. a. fået et gensyn med Alliancen.</p><p id="p3">Men fra årsskiftet handler det om Fremad Amager, hvor der så er gensyn med en anden tidligere Alliance-spiller, Anton Smedegaard, der nu slår sine folder på den amagerkanske midtbane.</p><p id="p4">Målene er raslet ind hos Fremad Amager i efteråret, men det skal Martin Johnsen nu være med til at forhindre.</p><p id="p5">-Målmandsposten har haft høj prioritet hos os, og med Martin får vi en rutineret keeper med masser af divisionskampe på cv'et.</p><p id="p6">Det kan forhåbentlig give ro til forsvaret, siger klubbens sportschef Carsten Salomonsson.</p><p id="p7">Martin Johnsen glæder sig til udfordringen i sin nye klub.</p><p id="p8">-Det er en traditionsrig klub med en stor og trofast opbakning. Der er altid en speciel stemning i Sundby Idrætspark. Min forventning er enkel. Holdet og jeg spiller et godt og fremadpegende forår, siger målmanden til klubbens hjemmeside. -neb.</p><p id="p1">Dansk Boldspil-Union besluttede på ordinært bestyrelsesmøde på Hotel Dagmar i Ribe at sige god for, at overbmager FC« kan tegne kontrakter fra 1. januar 1993. Dermed henholder DBU sig til, at Fremad Amager - initiativtager til Amager- sammenslutningen - blev erklæret konkurs efter de gamle regler. Karantæneperioden for indgåelse af spillerkontrakter ophører så pr. 31. december næste år. Det grønne lys betyder, at Amagerklubberne på et møde i morgen søsætter et udvalg til videre bearbejdelse af planerne omkring Amager FC. DBU-mødet i Ribe gav ingen afklaring på om en opblødning mellem fraktionerne i dansk fodbold er på vej: Divisionsforeningen og Lokalunionerne. Lars Behrendt, informationschef i DBU, sagde i går til Berlingske Tidende: »Arbejdet med Poul Hyldgaards strukturforslag fortsætter.</p><p id="p2">Detaljer vil endnu ikke blive offentliggjort.« Heller ikke i DBUs bebudede retssag mod forfatterne Steen Ankerdal og Carsten Werge er der nyt. Sagen kører. Ellers ingen kommentarer. Alt tyder på, at dét VM-møde, som DBU indbød de øvrige nationer til i Danmarks pulje, vil foregå i København i slutningen af januar. Endvidere ser det ud til, at landstræner Richard Møller Nielsen får opfyldt ønsket om en kamp mod Wales, nu hvor Danmarks kommende VM-modstander Irland aflyste venskabslandskampen. »Den walisiske træner Terry Yorath er positiv, og han skal snarest have et møde med det walisiske forbund,« oplyser Lars Behrendt.</p><p id="p1">En ældre medborger på Amager har muligvis set den belgiske bus på Amager Fælledgelsk, vej, og det var muligvis i lørdags.</p><p id="p2">Han havde netop hørt efterlysningen af en stjålet turistbus i radioen, da han ser ud af vinduet: »Jeg så bare en bus, men den er hvid, på udenlandske nummerplader og den har noget krimskrams på siderne. Det var nogle figurer, der var malet på siden. Jeg så den på Amager Fælledvej, muligvis var det lørdag. Eller i hvert fald den dag, den blev efterlyst i radioen«, siger han.</p><p id="p3">Det sker netop, som politiet oplyser Bagsiden, at der ikke er noget nyt at bringe i sagen. Oplysningen er efter al sandsynlighed ikke nået frem til Københavns Politi, for manden opgav at indberette på 114.</p><p id="p4">»Først skulle jeg trykke 1 for enså skulle jeg trykke postnummer ind - og der tænkte jeg, at det var noget pjat, for hvis jeg havde været på den anden side af Langebro, havde jeg ikke vidst, hvilket postnummer jeg var i - og så kom der en masse valg om fornyet pas og cykeltyveri. Det gider jeg ikke, det er næsten som at få migræne. Så jeg trykkede kun 2300, og så smækkede jeg på«, siger medborgeren.</p><p id="p5">Hos Københavns Politi kan man ikke genkende, at folk ikke kommer igennem på 114: »Vi oplever generelt, at folk kommer igennem. Det er ikke en meget lang procedure på telefonen - man skal kun trykke to gange for at komme igennem. Hvis man er en ældre medborger, kan det selvfølgelig være et problem, men det er ikke vores generelle indtryk«, siger leder af Københavns Politis vagtcentral Peter Buhl.</p><p id="p6">Han er meget interesseret i de nye oplysninger, som han tager alvorligt : »Vi er interesserede i alle oplysninger, og spørgsmålet er, om vi har registreret henvendelsen. Det vil jeg gerne tjekke op på og vende tilbage med. Ellers vil vi meget gerne tale med ham«, siger han.</p><p id="p7">Den ældre medborger mente, at hans oplysning ikke var så interessant, når nu bussen var set i Kokkedal, men alle oplysninger er interessante, siger Peter Buhl.</p><p id="p8">»Vi betegner det dog stadig som et tyveri eller brugstyveri. Det er et vigtigt udgangspunkt«.</p><p id="p9">bagsiden@pol.dk </p><p id="p1">"Die Herren er U2. Ja, sådan er det faktisk: Die Herren er dem der inde i U2."</p><p id="p2">Sådan beskriver Amager Bio det berømte kopiband, som er kendt for sine ekstremt naturtro fortolkninger af Bono og hans kumpaner. Og Die Herren har da også mange års erfaring med det de laver, så det er ikke så underligt, at de gør det ufatteligt godt: Bandet har eksisteret siden 1991, og har i alle de år opøvet en evne udi at spille U2s musik, som kun kan matches af U2 selv.</p><p id="p3">Fans af U2 har elsket Die Herren i mange år, men Die Herren leverer varen så overbevisende hver gang, at selv de mest U2-kritiske mennesker også må overgive sig. Udtalelser som "jeg kan slet ikke lide U2, men jeg kan godt lide Die Herren" er langt fra sjældne, og Die Herren er - kopiband eller ej - simpelthen bare et ekstremt godt og sammenspillet liveorkester. </p><p id="p4">Så der er dømt rocknostalgi af bedste skuffe, når numre som "Sunday Bloody Sunday", "Gloria" og "Where the Streets have no Name" får en tur gennem herrernes vridemaskine.</p><p id="p5"><br /><em style="bold">Vind billetter</em></p><p id="p6">Amager Bladet udlodder i samarbejde med Amager Bio 5x2 billetter til koncerten.</p><p id="p7">For at deltage i konkurrencen sender du en mail til japeb-l.dk senest 17. november klokken 12.00 og svarer på spørgsmålet: Hvornår blev Die Herren dannet?</p><p id="p8"><br /><em style="bold">Oplys navn, adresse og telefonnummer. </em></p><p id="p9">De udtrukne deltagere bliver kontaktet direkte pr mail og skal kvittere for gevinsten inden for tre dage. Vinderne skrives på gæstelisten til koncerten, hvor de har gratis adgang med en ledsager hver. </p><p id="p10">Dørene åbnes klokken 20.00.</p><p id="p11"><br /><em style="bold">japeb-l.dk</em></p><block><p>Ingols Kaffebar ligger langt ude på Amager. </p></block><p id="p1">Regeringens plan om at privatisere de danske affaldsforbrændinger smider endnu en bombe under den investering på fire milliarder kroner, som København og fire andre kommuner foretager i Amager Bakke.</p><p id="p2">Den nye affaldsforbrænding på Amager bygger på forudsætningen om, at københavnernes eget affald skal brændes af i de nye ovne. I dag har kommunerne nemlig både ret og pligt til at anvise, hvor det affald, som kommunerne selv håndterer, bliver sendt hen.</p><p id="p3">Privatisering af affaldsforbrændingerne, som regeringen lægger op til i sin nye vækstplan, vil vende op og ned på det. Når markedet er liberaliseret, skal kommunerne i stedet udbyde affaldet til højestbydende - eller rettere lavestbydende, da det koster penge at komme af med sit affald i Danmark.</p><p id="p4">Det indebærer, at garantien for, at der er affald at hælde i de spritnye ovne på Amager, forsvinder.</p><p id="p5">»En forretningsmodel, som bygger på en bestemt mængde affald, er ikke noget værd,« påpeger Anders Larsen, ekstern lektor på RUC.</p><p id="p6">Han var i 20 år forskningsleder for energi og miljø på AKF.</p><p id="p7">Uden affald, ingen økonomi Og det er netop sådan, selskabet bag Amager Bakke, Amager Ressource Center, har skruet sin økonomiske redningsplan sammen.</p><p id="p8">Der skal brændes cirka 350.000 ton affald fra de fem ejerkommuner af hvert år. Hertil kommer 90.000 ton, som bliver importeret fra udlandet.</p><p id="p9">Amager Bakke skal i stedet konkurrere med de 25 øvrige forbrændingsanlæg om affaldet - samt en række udenlandske. På et liberaliseret marked vil affaldet bevæge sig frit over landegrænserne.</p><p id="p10">Uden affaldet at brænde af kan Amager Bakke ikke sælge strøm og varme, og økonomien kollapser. I forvejen har de fem ejerkommuner måttet vedtage en økonomisk redningsplan, fordi anlægget ellers risikerer at gå konkurs. Prognoserne for både mængden af affald og elprisen har vist sig alt for optimistiske.</p><p id="p11">Direktør Jacob Simonsen fra brancheorganisationen Dansk Affaldsforening vil ikke kommentere sagen om Amager Bakke, men siger generelt for hele branchen: »Hvis man liberaliserer, så gør man også op med, at kommunerne kan anvise affaldet til specifikke forbrændingsanlæg.</p><p id="p12">Kommunerne vil altså stå som ejere af anlæg, som de ikke er sikre på, at de kan udnytte til at håndtere deres eget affald.«.</p><p id="p13"><br /><em style="bold">Amager Bakke står svagt</em></p><p id="p14">Problemet for Amager Bakke er, at der er tale om et nyt og dyrt anlæg med store afskrivninger, påpeger ekstern lektor Anders Larsen. Hvis markedsøkonomien virker, vil anlægget derfor få meget svært ved at konkurrere om affaldet.</p><p id="p15">»På den korte bane kan de anlæg, der er afskrevet, gå ned i marginalomkostninger,« siger han.</p><p id="p16">Jacob Simonsen fra Dansk Affaldsforening understreger, at regningen kun kan havne ét sted, hvis en affaldsforbrænding får problemer med økonomien: hos varmekunderne.</p><p id="p17">På kort sigt er han dog ikke så bekymret for, om der er tilstrækkeligt affald til de danske ovne. Der er nemlig masser af affald i Europa, og det nuværende loft over import af affald - på 20 procent af det affald, et anlæg brænder af - forsvinder, når anlæggene bliver privatiseret.</p><p id="p18">Formanden for bestyrelsen for Amager Ressource Center, socialdemokraten Lars Weiss, vil ikke gå i detaljer med, hvad selskabet vil gøre for at redde økonomien på et liberaliseret marked. Det skyldes, at planen ikke er vedtaget endnu, og at der med hans ord ' findes forskellige grader af liberalisering'.</p><p id="p19">Da Ingeniøren påpeger, at samtlige kilder til denne artikel vurderer, at liberalisering betyder et frit marked for, hvor affald skal brændes af, siger han: »Det er da en udfordring, men vi har om ikke planer, så i hvert fald skitser for, hvordan vi kan håndtere forskellige scenarier.« Lars Weiss understreger, at affaldsforbrændinger typisk har meget store faste omkostninger i form af afskrivninger og drift af ovnene og meget små marginale omkostninger til at holde ilden i gang.</p><p id="p20">»Det betyder, at det bliver en konkurrence på marginalen,« som han udtrykker det.</p><p id="p21">Amager Bakke bliver i øvrigt nødt til at ophæve restriktionerne på at importere affald, både fra udlandet og andre dele af landet, hvis markedet bliver givet fri, siger formanden.</p><p id="p22">Et led i forsyningsstrategien Energistyrelsen ønsker ikke at kommentere, hvad liberalisering af affaldsforbrændingerne kommer til at betyde, fordi sagen drøftes politisk.</p><p id="p23">Regeringens forslag om at liberalisere affaldsforbrændingerne er et led i den såkaldte forsyningsstrategi, som skal sikre danskerne lavere regninger for vand, varme og strøm. På de øvrige områder er der dog brug for en særlig regulering, fordi der er tale om naturlige monopoler. Affaldsforbrændingerne skal derimod gives helt fri, mener regeringen. j.</p><p id="p24">En forretningsmodel, som bygger på en bestemt mængde affald, er ikke noget værd.</p><p id="p25">Anders Larsen, ekstern lektor, RUC.</p><block><p>TIl dem der missede Roger Waters på sidste års Roskilde Festival, kan et lille plaster på såret findes i Amager Bio. </p></block><block><p></p></block><p id="p1">Amager Bryghus har premiere i dag - den 25. oktober - på ny julebryg. På bryghuset kl. 16 til 19.</p><p id="p2">Amager Bryghus Amager Julebryg 2012 (6,9%): Imperial hvidtøl.</p><p id="p3">Kurt har forladt os. I husker vel, Kurt Julemand som var gartnerimedhjælper ude på Tømmerupvej og som blev fyret grundet alt for meget fravær i december? Vi tog Kurt ind som lagerforvalter i løntilskud her på bryghuset og han sneg sig også til at brygge sidste års julebryg. Men siden skete der det, at der begyndte at opstå et voldsomt svind på vores malt-lager. Og samtidig lagde vi mærke til, at Kurts græssende rensdyr ude på Fælleden blev mere end almindeligt fede.</p><p id="p4">Nu er vi ikke typen, der kaster om os med beskyldninger, men da vi diskret nævnte det her pudsige sammenfald overfor Kurt, blev han så sur, at han smækkede med døren. Siden har vi ikke set ham, men venner med trang til pølser fortæller os, at han er blevet voksenlærling ude på "grillen".</p><p id="p5">Vi savner Kurt, og dette års julebryg er dedikeret til ham og hans fede rensdyr i håbet om, at vi kan lokke ham tilbage på lageret. Så lover vi at gi' en pølse til ham - og en ekstra stor pose malt til rensdyrene. Julen er tid for fred og fordragelighed for bryggere, julemænd, lagerforvaltere og rensdyr. Go' jul til dem - og alle vore andre venner!</p><p id="p6">Ingredienser: Pilsner malt, hvede malt, cara-hell malt, chocolade malt, rørsukker, humlet med Glacier og Cascade og gæret med vores amerikanske overgær.</p><p id="p1">FODBOLD: Mikkel Christoffersen, som frem til 1. juli var at finde i HB Køge, skal fremover forsøge at spille økonomisk forliste Fremad Amager tilbage i toppen af dansk fodbold.</p><p id="p2">Den 27-årige forsvarsspiller nåede at spille 21 kampe i sidste sæsons SAS Liga for HB Køge og nåede i perioden 2006-09 at spille 49 kampe og score tre mål i Herfølge-trøjen. Han fik dog ikke forlænget sin kontrakt, da denne udløb med udgangen af juni i år og har siden været sat i forbindelse med både Lyngby og AB.</p><p id="p3">-Jeg har gået det meste af sommeren og været på udkig efter noget der føles rigtigt, fortæller Mikkel Christoffersen . Det er den korte historie. Den længere er, at jeg er startet på studie, og ledt efter en klub, som kunne passe ind i det. Jeg kender nogle stykker, og de har talt godt om klubben. Det gjorde valget lidt nemmere, siger han til fremad-amager. dk.</p><p id="p4"><br /><em style="bold">Målet er oprykning</em></p><p id="p5">-Klubben har store ambitioner. Det passer mig fint. Først og fremmest skal jeg selv i kamptræning. Det er noget tid siden jeg var i kamp, mens de andre har været i kamp. Min ambition er den samme som klubben. Oprykning. Det mener jeg holdet er til. Vi skal vise, vi er det bedste hold i rækken, siger Mikkel Christoffersen til klubbens hjemmeside.</p><p id="p6">-Jeg er oprindeligt fra Næstved, men har ikke spillet i klubben. I stedet begyndte jeg i AB, da jeg flyttede derud. Jeg kender Lasse Rostholm fra vores halve år sammen i OB, siger Mikkel Christoffersen, som havde første træningsdag med sine nye holdkammerater tirsdag eftermiddag på Fremad Amagers anlæg.</p><p id="p7">Fremad Amagers sportsdirektør Carsten Salomonsson er glad for tilgangen: -Vi er stolte af at kunne præsentere Mikkel ( Christoffersen -red.), siger Carsten Salomonsson. Vi har haft en snak med ham igennem et stykke tid om at komme til Fremad Amager, men der har været flere Superliga-og 1. divisionsklubber, der har været interesseret i ham, siger Carsten Salomonsson til fremad-amager. dk.</p><p id="p8">-Mikkel kender flere spillere i klubben, heriblandt Anton Smedegaard og Lasse Rostholm, og da han er startet på RUC, faldt valget på Fremad Amager. Mikkel er en person, der vil kunne styrke truppen både menneskeligt og fodboldmæssigt.</p><p id="p9">Med sine rutine fra Superliga-og 1. divisonskampe.</p><p id="p10">Vi er på rette vej, når sådan en spiller tænker på Frenmad Amager og får anbefalet klubben af spillere, der allerede er i truppen. Nu mener jeg også vi har truppen, for at nå vores mål om avancement til divisionerne igen, forklarer han.</p><p id="p1">Amager Strandpark I/S ansætter fire livreddere til årets badesæson, selv om der er badning forbudt på store dele af stranden indtil åbningen den 18. august. Sidste år strømmede københavnere til stranden på trods af det kviksand, der opstod midlertidigt, da dele af området blev drænet. »Hvis vejret bliver godt, må vi erkende, at det ligesom sidste år bliver svært at holde badegæster væk. Derfor vil der allerede fra Sankt Hans være fire livreddere på stranden, der kan henvise folk til de sikre steder at bade. Når vi indvier strandparken, vil vi øge antallet af livreddere til otte som en service og for at skabe tryghed,« siger projektleder Tove Frederiksen. Hidtil har to strandvagter været nok til den før så lavvandede strand på Amager. Vandet bliver nu dybere både ud for den nye kyst og i lagunen ud for den eksisterende kyst.  »Nogle steder er der to meter dybt, når man er kommet et stykke ud. Det er en anderledes strand, der venter badegæsterne. Amager Strand bliver nu mere som en rigtig strand, og det skal gæsterne lige vænne sig til,« siger Tove Frederiksen. Allerede fra midten af juni vil der være opsat information og vejledning om, hvor man kan bade, og særligt, hvor man ikke kan bade. Tove Frederiksen opfordrer badelystne københavnere til at benytte sig af andre badetilbud i København i løbet af sommeren.  <br /><em style="bold">En byggegrund </em><br /> »Frem til indvielsen i august er Amager Strandpark at betragte som en privat byggegrund. Store entreprenørmaskiner kører rundt, og der vil være huller i vejene og mudder. Det er farligt for mennesker, der ikke er vant til at færdes på en byggeplads,« siger hun og understreger, at mange børn ikke tænker på at holde øje med maskinerne eller sørger for at have øjenkontakt med føreren af lastbilen eller gummigeden. Havnebadet på Islands Brygge var sidste år propfuldt af badegæster. Antallet af gæster betød, at nogle badegæster sprang i havnen uden for bassinet for at få mere plads at boltre sig på. Udsigten til endnu en sommer med mange gæster  samt de gæster, der ellers ville have taget på Amager Strand bekymrer dog ikke anlægsleder i Københavns Idrætsanlæg, Finn Lindhart.  »Vi øger ikke sikkerheden af den grund, for sikkerheden er god nok. Vi håber dog, at antallet af gæster vil falde lidt til ro, når det nye Helgoland og Amager Strandpark åbner,« siger Finn Lindhart. Amager Strandpark opnår ikke Blåt Flag i denne badesæson på grund af anlægsarbejdet, men det forventes, at badesikkerhed og vandkvalitet vil opfylde kravene til Blåt Flag, når Amager Strandpark åbner. Hvis vejret bliver godt, må vi erkende, at det ligesom sidste år bliver svært at holde badegæster væk.  Projektleder Tove Frederiksen <a href="mailto:sophie.alvi@jp.dk">sophie.alvi@jp.dk</a></p><p id="p1"><br /><em style="bold">Mand skudt flere gange i maven på Amager</em></p><p id="p2">Der blev i eftermiddag affyret flere skud mod en mand på åben gade på Amager i København.</p><p id="p3">Skudepisoden fandt sted ved Liflandsgade 6, da offeret forlod en hashklub i kælderen for at tale i mobiltelefon oppe på fortovet.  Samtidig kørte der en hvid Astra varevogn hen til manden.</p><p id="p4">- Og så lød to-tre skud.  Derefter steg en mand ud af varevognen og affyrede flere skud mod den liggende mand, der blev ramt i maven, siger kriminalpolitiets centrale vagtleder.</p><p><a target="_blank" href="http://woview.infomedia.dk/?url=http://www.skivefolkeblad.dk/cgi-bin/db2www/skivefolkeblad/show.d2w/showrit%3Fid=20010803:RB:8668:0&amp;OpointData=975c4cf574f0d5e56b647fb693ce54cdJmlkX3NpdGU9MTI5JmlkX2FydGljbGU9MjMxNyZpZF91c2VyPTI4NDAmaWRfYXBwbGljYXRpb249MTAwMDAwOCZpZF9wYXJ0bmVyPTUmbGFuZz1kYQ==">Klik her for at åbne originalartiklen på Skivefolkeblad.dk</a></p><p id="p2">Der er mange fodboldklubber på Amager, men i den brede bevidsthed er der kun Fremad.  1. divisions nummer 6 har taget kontakt til ledelserne i 2. divisions-bundproppen B 1908 og den tidligere storklub Kastrup, der nu er på vej ned i
Københavnsserien.  Planen er at etablere Amager FC fra den 1. januar år 2000 som en</p><p id="p3">overbygning af de tre elitehold.  Direktør i Fremad Amager, Peter Vest, håber, at 'fornuften' vinder over klubfølelserne i de tre klubber.  Hvad er det, I vil med de andre, Peter Vest?  'Kastrup har måske de bedste banefaciliteter på Amager, og B
1908 har en større ungdomsafdeling, end vi har.  Fremads indtægter er høje på entre siden, men lave på sponsorsiden.  Et forenet Amagerhold vil give mange flere sponsorkroner,' siger Peter Vest.
De tre klubber har ikke aftalt et nyt møde, og noget afgørende sker ikke før klubbernes generalforsamlinger i februar.  <br /><em style="bold"> FUSION NEDSTEMT FØR</em><br /> I starten af 1990'erne forsøgte man sig forgæves med en fusion på Amager, men dengang var også Tårnby, Dragør og
AB 1970 med.  Det er de ikke i dag, og i 2. divisionsklubben Tårnby erkender man, at det
kan være godt det samme.  'Vores medlemmer vil ikke være med, men jeg synes, det er en rigtig ide.  For os vil det være skidt, for en eventuel storklub vil suge meget af opmærksomheden til sig,' siger Tårnbys formand Bendt Risvad.  Fremad Amager, B 1908
og Kastrup har ikke lagt sig fast på spillested, kampdragt og omfanget af samarbejdet, udover at moderklubberne vil køre videre.  Modellen er den samme som i Brøndby og FC København.
Offentliggørelsen af planerne sker nu for at imødegå rygtedannelser og for at få tid til på græsrodsniveau at diskutere Amager FC.  'Man kan godt kalde det for en prøveballon, vi sender ud.  Vi har snakket med Fremad om det i trekvart år, og nu forsøger
vi så igen.  Toppen i dansk fodbold er blevet meget smallere, og her på Amager må vi vælge mellem mange eliteklubber, der aldrig kommer helt frem, eller satse på ét hold med superligapotentiale.  Det er fremtiden, og billedet må være tydeligere
for medlemmerne nu end for fem-seks år siden,' siger formand i B 1908, Søren Lund.</p><p id="p1">Åbn udbudsdetaljer (gældende version 06-12-2018)</p><p id="p2">Luk udbudsdetaljer (gældende version 06-12-2018) Titel Indkøb af prøvetagningsudstyr for CO2 til I/S Amager Ressourcecenter Dokumenttype Varer og tjenesteydelser med klar grænseoverskridende interesse Opgavebeskrivelse Opgaven omfatter indkøb af udstyr til flow proportional prøvetagning af CO2 på to affaldsforbrændingslinjer, inkl. levering og montering af udstyret, til I/S Amager Ressourcecenters forbrændingsanlæg på Amager Bakke, Vindmøllevej 6, 2300 København S. Der henvises i øvrigt til udbudsmaterialet med bilag for nærmere oplysninger om opgavens omfang og indhold. Deadline 21-12-2018 kl. 12.00 Udbudstype Udbud under tærskelværdierne Opgavetype Varekøb Tildelingskriterier Bedste forhold mellem pris og kvalitet Uddybning af tildelingskriterier ARC vil tildele Kontrakten til den tilbudsgiver, der har afgivet det økonomisk mest fordelagtige tilbud på baggrund af tildelingskriteriet "Bedste forhold mellem pris og kvalitet". Ved vurderingen af hvilket tilbud, der indebærer det bedste forhold mellem pris og kvalitet, vil ARC lægge følgende vægtede underkriterier til grund: - Pris 80% - Leveringstid 20% Link til udbudsmateriale https://www.a-r-c.dk/erhverv/udbud-og-indkoeb/aktuelle-udbud Ordregiver I/S Amager Ressourcecenter Udvælgelseskriterier Økonomisk/finansiel kapacitet: - Det er et mindstekrav, at tilbudsgiveren har haft en positiv egenkapital i minimum 2 af de seneste 3 reviderede regnskabsår. - Det er et mindstekrav, at tilbudsgiveren har en gældende erhvervs- og produktansvarsforsikring. Teknisk/faglig kapacitet: - Det er et mindstekrav, at tilbudsgiveren har haft mindst 1 sammenlignelige referencer inden for de seneste 3 år. En reference anses for sammenlignelig, hvis der er tale om en opgave med levering og montering af udstyr til flow proportional prøvetagning af CO2, inkl. service, eller levering og montering af røggasemissionsmåleudstyr. Adresse Vindmøllvej 6 2300 København S WWW: www.a-r-c.dk CPV kode 38300000-8 - Måleudstyr 51200000-4 - Installation af måle-, kontrol-, prøvnings- og navigationsudstyr Udbudsform Offentligt/åbent udbud SMV venligt Ja Kontaktperson Peter Blinksbjerg Kontakt E-mail: pebl@a-r-c.dk Telefon: +45 32689300</p><p id="p1">Onsdag den 5. december er der bankospil på Amager til støtte for Arbejderen. Her kan du få en sjov og hyggelig aften og være heldig at gå hjem med juleanden, en lækker flæskesteg, en købmandskurv eller nogle af de andre flotte gevinster.</p><p id="p2">Det foregår i selskabslokalet i Holmbladsgade 106 i kælderen. Dørene åbnes klokken 18:30, og spillet startes klokken 19. Øl, vand, kaffe og te kan købes.</p><p id="p3">Alle er velkomne.</p><p id="p1">Da Foreigner i 1977 udsendte deres debutalbum, hittede de øjeblikkeligt med singler som "Feels Like The First Time" og "Cold as Ice" og senere med "Waiting For A Girl Like You" og ikke mindst "I Want To Know What Love Is".</p><p id="p2">Succesen fortsatte helt frem til slutningen af 1980'erne med en stribe millionsælgende plader. Succesen dalede dog en smule i 1990'erne, specielt efter at gruppens frontmand, Lou Gramm, havde forladt bandet, og Foreigner har da heller ikke udsendt et nyt album siden 1994. Gramm er dog ikke den eneste, der har forladt bandet, og Mick Jones er nu det eneste originale medlem tilbage i gruppen. Den nye konstellation inkluderer trommeslageren Jason Bonham, søn af Led Zeppelins afdøde trommeslager, John Bonham, bassisten Jeff Pilson, keyboardspilleren Jeff Jacobs, saxofonisten Tom Gimbel og forsangeren Kelly Hansen.</p><p id="p3">Såvel spillelysten som legesygen er der dog stadig hos gamle drenge, og det eneste originale medlem, Mick Jones, hævder da også, at det er den bedste besætning, Foreigner har haft siden den oprindelige i 1970'erne og 1980'erne.</p><p id="p4">Koncerten foregår i Amager Bio tirsdag 4. december klokken 21.00, og billetter kan købes i forsalg på Billetnet.</p><p id="p5"><br /><em style="bold">Vind billetter</em></p><p id="p6">Amager Bladet udlodder i samarbejde med Amager Bio 5x2 billetter til koncerten med Foreigner.</p><p id="p7">Send en e-mail til jmab-l.dk, hvori du skriver navn, adresse, telefonnummer i dagtimerne og svarer på, hvad det eneste originale tilbageværende medlem af gruppen hedder. </p><p id="p8">Du kan også benytte kuponen her på siden, der skal være Amager Bladet i hænde senest mandag 26. november. </p><p id="p9">Vinderne får direkte telefonisk besked og bliver skrevet på gæstelisten. Hvis vi ikke kan træffe nogen på det angivne telefonnummer, trækker vi en ny vinder.</p><p id="p1">»JEG er som en neger, der kæmper for Harlem,« har Jesper Klein sagt om den ø, han bor på. Og Amager trænger altid til prominente talsmænd, der kan overraske ved overhovedet at have valgt det sted. Nå?! Bor han på Amager?! Stedet er i konstant forsvarsberedsskab og i kamp med sin evige og usynlige fjende - et blakket ry bygget op over århundreder. Det er noget med, at Amager er uden for byen. Meget langt ude. At øens unge mænd går med guldkæder og Adidasbukser, kører Opel og bor i røde boligblokke. At rockerne som sådan bliver født derude, og at der er fladt, lavkulturelt, beskidt og grimt. »Hvis man både er velklædt og begavet, er det måske lige naivt nok at tro, man kan blive valgt til noget som helst på Amager,« skriver Politiken efter Helle Thorning Schmidts nederlag ved et socialdemokratisk opstillingsvalg.</p><p id="p2">Det bliver de sure over derude. »Alene ordet Amager slår tilsyneladende gang på gang automatpiloten til: Holmbladsgade, druk, værtshuse, slum, lavtuddannede osv. Det er egentlig forbløffende, at journalister i den grad ligger under for og viderebringer en ulækker blanding af generalisering, åndshovmod, snobberi, fordomme og uvidenhed. Giv mig dit postnummer, og jeg skal sige dig, hvem du er,« svarer en rasende lokal mand. Men det er ikke helt forkert. Amager - med undtagelse af velhaverenklaven Dragør - er lavtuddannet og ramt af forskellige problemer, også druk. 2300 S (for Sønderbro), den forreste tæt beboede del af øen, er statistisk belastet på niveau med for eksempel Vesterbro, uanset hvor meget amagerne protesterer. Men der er også andet end det. Øen er ramt af snigende rehabilitering, fordi der ikke er plads til flere penge og mere fremskridt inde i byen, der derfor breder sig ud over arealreserven Amager med Ørestad, Havnestad, metro og riviera. De kvarterskræsne unge, som ejendomsmæglerne altid holder øje med, er så småt ved at rykke ind på Islands Brygge - det nærmeste man kan komme byen på Amager - sammen med en række avancerede gallerier for moderne kunst. Tredjeårs designelever støver rundt i sundbyerne efter trendy kitsch og fake tyrkerguldure. Øen rummer nødvendige, men ikke herlighedstyngede ting som oliedepot, kraftværk, forbrændingsanlæg og rensningsanlæg og »lufthavn, sojakagefabrik - skal vi tage Palle Sørensen med?« spørger komikerne Monrad og Rislund på deres album Lorteøen Special, optaget i Amager Bio. Men den har noget kostbart for en storby: plads. Plads til den forladte fiskekutter på en brakmark og plads til bowling. Plads til barakker og småskure, til store haller med genbrugsmøbler og til vognmandsforretninger, busgarager, øldepoter og monsterstore kollegier. Og der bliver mere og mere plads efterhånden som industrien flytter.<br /><em style="bold">Martyriet</em><br />
 Amagers terrain vague har sine tilhængere, for eksempel forfatteren Henrik Nordbrandt, der i kortfilmen På Ama'r (2001) vandrer rundt i det tarvelige landskab fra Urbanplanens sure betonkasser over bodegaer til et kolonihavehus med udsigt over Amagerforbrændingen på en fugtig årstid, sikkert november, og synes godt om det hele. Det er langtfra yndigt, men proportionerne er menneskelige. Tænk bare på amagerhylden, amagermaden og Amager Scenen med Volmer Sørensens operetter og revyer, kaldet Amagers nationalscene men nedlagt nu. En komiker som Kai Løvring opholdt sig dér i næsten 20 år. Derfor er en Erik Clausen også typisk i dette landskab, der stadig har noget socialdemokatisk arbejderkvarter, noget tæthed og noget upoleret over sig. Passende rodet til en Olsenbanden film, der fremviser et let forældet danmarksbillede. Clausen hører til blandt de faste talsmænd. Amager er sådan et sted, hvor man kan få repareret en symaskine eller flettet nyt sæde til en stol. Det vælter med håndværkere og praktisk indstillede mennesker. Man kan gå til standarddans eller amerikansk line dance med stetson og støvler og komme rundt i alle afkroge af country og western. »Amager har altid været en hvidkålsø for ikke at sige en lorteø. Den er blevet betragtet som en facilitet, noget lort, man bare kunne gøre med, hvad man havde lyst til. Der er ingen, der tænker på, at den tættest bebyggede enklave faktisk ligger her på Amager. Der bor flere mennesker i København S end i København Ø, V eller N, og der bliver taget mindst hensyn til S,« sagde Jesper Klein til Weekendavisen for et par år siden - tosset over at de to metrobaner på øen ikke er lagt dér, hvor folk bor, men langt væk fra de tætte kvarterer. Amagerbro bærer på sit martyrium som et overset sted. Det er vokset fast som en del af selvbevidstheden i Københavns fjerde brokvarter. Overset af politikerne, af de fine, af de toneangivende og af alle de andre, der bare skal overstå øen på vej til og fra lufthavnen, en notorisk uelsket rute: »Alle kender det med, at man har været i Rom eller et andet sted, så kommer man kørende ind til byen fra Amager, og København ligner lort,« har digteren Naja Marie Aidt sagt. Som svar har øen opbygget en stærk lokalfølelse, hvilende på martyriet og stakke af lokalhistoriske tidsskrifter og værker, herunder den nye vægtige Amager (Nyt Nordisk Forlag Arnold Busck) af historikeren Karl-Erik Frandsen, lokalhistorikeren Erik Housted og bibliotekarerne Inger Kjær Jansen og Lis Thavlov. Amager fører martyriet tilbage i tiden til dengang, hvor øen også var et appendiks til kongens København. Øen har været benævnt Amacum, Amakæ og Amahaki. »Ama« - at gnide (sig op ad Sjælland). Den var et spisekammer, som kongen til dels forærede en flok hollandske bønder for at holde fyldt.<br /><em style="bold">Lige til at plyndre og brænde af</em><br />
 Indtil 1658 lå dette spisekammer i midten af riget med flade marker i midten og lange fugtige strandenge ved kysterne, hvor køer og heste kunne græsse. I landsbyerne lå gårdene tæt sammenbyggede på række lige på skellet mellem agerjord og strandenge, så man kunne lukke dyrene ud på græs ad den ene dør og køre høsten ind ad den anden. Dér ligger Sundbyøster og Sundbyvester stadig, nu fuldkommen forklædt som brokvarter på hver side af Amagerbrogade. Indtil industrialiseringen og byens spredning levede øens befolkning af den jord. Bønderne blev rige af at ligge lige op og ned ad en stor, velhavende kunde, der voksede konstant siden 1400-tallet, hvor den blev landets hovedstad. De tog over til hovedstaden et par gange om ugen og solgte deres grøntsager, frugt og kød på markedet. Det lyder yndigt, men Amager lå ubeskyttet foran København og var lige til at plyndre og brænde af for fjenden, og det blev den, så naboskabet var også forarmende. Det gik galt i 1523, 1535-36 og 1658-60. I 1523 blev forsyningsbasen Amager med fjendens ord »geplunderth und auszgebranth«, og da havde de hollandske bønder netop bygget fine gårde. Alt var genopbygget, da den næste krig, Grevens Fejde, brød ud, og København igen blev belejret og dens spisekammer plyndret og Dragør brændt af. I 1658 gik Karl Gustav i land i Dragør med 2000 mand, og amagerne flygtede ind bag byens volde på Christianshavn med alt, hvad de kunne bære. Deres ø var »det eeniste spiisekammer for Kiöbenhafn«, og byens soldater brændte selv Sundbyvester og Sundbyøster af for at forhindre svenskerne i at indkvartere sig så tæt på volden. Det inspirerede fjenden til at brænde resten af øens huse og gårde af, så »alt hwad der inde fantis, som han icke kunde bortföre, saasom Korn , foer og fæ, blev af ilden fortæret.« Dertil kom tyfusepidemien i 1710 og 11, som dræbte mellem en tredjedel og en fjerdedel af alle øens beboere - og tre fjerdedele af alle børn i Tårnby sogn. Der kom først balance mellem døde og levende igen i 1804.<br /><em style="bold">Forvisningsstedet Amager</em><br />
 Også dengang flyttede byen ubehagelige ting ud på Amager. Efter en voldsom eksplosion blev krudtet flyttet ud af byen, og fra 1777 og de næste knap hundrede år kørte man byens latrin til området i begyndelsen af Amagerbrogade og læssede det af. Det gode var, at bønderne spredte latrinen på deres hårdt pressede overudnyttede marker, men der hang en ubeskrivelig stank over det hele. Amager var ikke et mål i sig selv, medmindre man havde et ærinde derude, og når der alligevel var så betændt, lagde man også senere en fabrik, der brændte og formalede ben, en limfabrik, en forbryderkirkegård og i 1806 byens skafot derud. Den sidste af cirka 35 eksekutioner fandt sted i 1857, men folk siger stadig Ama'r og fører hånden hen under halsen. Halshug mig hvis jeg lyver. Så kom det store boom her som alle andre steder omkring København, da voldene faldt. Omkring 1870 skød de første bymæssige huse op i begyndelsen af Amager, og tingene løb løbsk, da landsbyerne voksede sammen til storby på få år. Sundbyerne nåede 13.000 indbyggere allerede i 1890 og blev som by kun overgået af købstæder som Århus, Odense, Aalborg, Horsens og Randers. Men gaderne endte blindt i marker, folk var fattige, og der fandtes intet af det, der hører hjemme i en by af den størrelse. Det havde den ikke råd til. Vølund, Valseværket, bisquitfabrik, flyvemaskinefabrik, farvefabrik og så videre og så videre hobede sig op, og arbejderne hobede sig sammen i de små to-værelses lejligheder, de lige akkurat havde råd til i Holmbladsgade og sidegader. Aamgerbro blev aldrig rigtig fint trods forsøg . I 1918 brugte en grosserer 400.000 kroner - en enorm sum på den tid - til at stable Café de Paris på benene i Amagerbrogade 123. »Til gengæld har København ogsaa faaet et Lokale, værdigt den By, hvis Navn det bærer,« skrev pressen, men den slags går (gik) ikke på Amager, og få år senere satte den nye ejer et skilt på marmorfacaden: »Blev De mæt? Ellers forlang mere! To Retter - 70 Øre. Ingen Drikkepenge.« Der er stadig meget langt mellem eksperimenterede interiører på Amager. Meget længere end på de to forandrede og rehabiliterede brokvarterer, Vesterbro og Nørrebro. Der er i det hele taget stadig langt derud, selvom der ikke er det.<br /><em style="bold">En tredjedel af øen er ny</em><br />
 Amager er på én gang ekstremt tætpakket og meget åben. Set oppefra virker den grøn og bar på grund af sine store fælleder - først Amager Fælled og så Kalvebod Fælled, som er rester af de åbne og uopdyrkede strandenge, der lå rundt langs øens kyster. Militæret satte sig hurtigt på dem og eksproprierede dem i 1869 til skarpskydning med kanoner og håndvåben, men de blev hurtigt for små og modstræbende overladt offentligheden godt hundrede år senere. Kalvebod Fælled udgør en tredjedel af hele øens nuværende areal, men er kun fra krigens tid, hvor den blev sat i gang som beskæftigelsesprojekt for de arbejdsløse. Området lå under lavt vand, da militæret ønskede sig stedet som nyt og større skydeterræn. Til gengæld ville det fraflytte det gamle tæt på byen, Amager Fælled. En afgørende politisk forudsætning for det enorme projekt var, at så meget arbejde som muligt skulle udføres manuelt, dels for at skaffe folk i arbejde, dels for at spare på importerede materialer. Selve dæmningen med pumpekanaler og 77 km grøfter var færdig i 1945, men man måtte pumpe systematisk i hele 12 år, før fælleden var tør nok til at bruge, og da var den allerede for lille til de nye våben. Ørestaden bygges nu i et 600 meter bredt og fem km langt bælte ned over de to fælleder, og der er stadig plads. Plads til gartnerier i flyenes skygge helt ude på Vestamager og plads til de udbredte villaveje med syrede navne, opkaldt efter fjerne lande - Ugandavej, Kongovej, Iranvej, Koreavej, Sudanvej, Liberiavej for ikke at glemme Rhodesiavej, Pretoriavej og de andre fra apartheidtiden. Og helt ude Kongelunden på jord sat af til »opelskning af en skov« med brænde til det træløse Amager. Ikke et naturens brag af en skov med sine vinkelrette stier, men et ordnet sted med kørevej igennem. Og derude ligger den lille passede og plejede skipperby Dragør med plads til 522 lystbåde og en konservativ borgmester. Resten af øen er socialdemokratisk ledet. Nu lugter ikke bare Dragør, men også store dele af Biløen Amager faktisk af penge for første gang i hundrede år.</p><p>Bevægelsen Amager Fælleds Venner er glad for, at der nu for alvor er taget hul på debatten om byggeriet på Amager Fælled.<br /></p><p id="p1">Modtag en e-mail, når Alexandra Justice har skrevet en ny artikel</p><p id="p2">Det er en stor dag for Amager Fælleds Venner.</p><p id="p3">De seneste år har bevægelsen, som har 7.200 medlemmer i sin gruppe på Facebook, været en aktiv stemme i debatten om byggeriet på især de seks procent af Amager Fælled ved den tidligere strandeng, som de ønsker bevaret.</p><p id="p4">Og med Frank Jensens seneste udmelding om at ville undersøge, hvorvidt det planlagte byggeri kan rykkes til et andet område af fælleden   en tidligere losseplads, der er udlagt til en ny campingplads   føler Amager Fælleds Venner sig hørt.</p><p id="p5">»Vi blev rigtig glade for Frank Jensens udmelding og synes, at det er rigtig stort af ham, at han vil gå ind og tage den her debat. Det er jo det, vi har ønsket fra start   at få startet en debat om, hvorvidt det nu også er smart, hvad vi har gang i, og se på seriøse, alternative muligheder i stedet for kun at forholde sig til en 25 år gammel plan,« siger Steffen Rasmussen, der er medlem af Amager Fælleds venner, og som til daglig arbejder som systemudvikler på Københavns Universitet.</p><p id="p6">Ham var en af dem, der for halvandet år siden startede bevægelsen for at gøre opmærksom på sammenhængen mellem de forskellige projekter på fælleden. Det er også ham, der har været tovholder for en længere række arrangementer og demonstrationer på Amager Fælled i forbindelse med byggeriet.</p><p id="p7">»Vi så dengang, at der skete rigtig meget med Amager Fælled. Både i forhold til campingplads, bebyggelse af den gamle strandeng, motorvejstunnel og asfaltering af cykelstier. Der blev bare mere og mere, og vi så, at det grønne areal var ved at forsvinde bid for bid,« siger Steffen Rasmussen.</p><p id="p8">Flere af politikernes retorik omkring det planlagte byggeri på de seks procent af fælleden har indtil nu været, at en aftale er en aftale. En holdning, som senest spidskandidaterne fra både Venstre og Konservative understregede over for Berlingske onsdag (link) til trods for, at begge partier nu er åbne over for at flytte byggeriet, hvis undersøgelser viser, at det er muligt.</p><p id="p9">Ifølge Steffen Rasmussen er det dog vigtigt at forholde sig til, at den oprindelige plan om byggeri er 25 år gammel.</p><p id="p10">»Der er sket meget de sidste 25 år, siden aftalen om byggeri blev indgået. Mange af de politikere, vi har i dag, havde vi ikke dengang. Vi har også et andet syn i dag på den sparsomme natur, vi har tilbage. Vi er blevet klogere på naturen som helhed verden over og står over for mange udfordringer, som vi ikke tænkte på for 25 år siden,« siger han.</p><p id="p11">Det andet område er jo faktisk fredet. Hvorfor er det bedre, at der bliver bygget dér?</p><p id="p12">»Campingpladsen er også noget af det, vi var imod for nogle år siden. Oprindeligt skulle den være en naturcampingplads, men det blev i stedet til en plads med campinghuse og -vogne, hvilket vi var lidt kede af. Men det til trods så er det jo ude på den del af Amager Fælled, hvor der ikke er så meget natur, og hvor biodiversiteten er meget lille. Så naturmæssigt er det selvfølgelig langt bedre,« siger Steffen Rasmussen.</p><p id="p13">»Der er jo så nogle udfordringer med, at det er et fredet område. Desværre er det sådan, at det er alle de naturmæssigt dårlige områder på Amager Fælled, der er fredet, mens man har ophævet fredningen på alle de gode.« </p><p id="p14">Selv om Amager Fælleds Venner er glade for opbakningen til de Konservatives forslag, håber de, at man ikke vil lægge sig fast på en flytning af byggeriet fra et område af fælleden til et andet som det eneste alternativ.</p><p id="p15">»Nu har vi taget hul på det, og så skal vi have det hele belyst for at se, hvad der findes af muligheder. I morgen skal vi holde et møde i Amager Fælleds Venners koordinationsgruppe, hvor det skal diskuteres, hvad vi gør fremadrettet,« siger Steffen Rasmussen.</p><p id="p16">»Det er en ny situation, vi står i, og vi har stadig et valg, der ligger forude. Det er en stor chance for os til at påvirke en stor beslutningsproces.« </p><p id="p1">Den frivillige organisation " High Five Sammen om Amager", der arbejder på at skabe trivsel og tryghed for beboerne i to boligområder i Holmbladsgade og Sundholmvej, har slået dørene op til flottere faciliteter i sine lokale på Holmbladsgade 87.</p><p id="p2">Med et tilskud fra Lejerbo og en masse frivillige kræfter, er der kommet plantekasser til beboerne, træværket i gården er blevet malet og udsmykket med træblomster og kunstneren Jane Stub Kirschhoff, også kendt som OhJane, har skabt et værk med fugle på en mur i gården.</p><p id="p3">Desuden er der i samarbejde med Kræftens Bekæmpelse lavet et projekt, " Leg på Stregen", der skal skabe mere fokus på udendørsaktiviteter og bevægelse for unge i området.</p><p id="p4">Der har været arbejdet på miniforskønnelsen siden i sommer, og mandag den 4. december blev den officielt indviet. Det skete med besøg af Lejerbos organisationsbestyrelse, som var yderst tilfredse med det, de så.</p><p id="p5">Børn og voksne fra lokalområdet deltog også i indvielsen, og de var lige så glade over tiltagene.</p><p id="p6">Det hele blev fejret med æbleskiver til alle deltagerne, som også hyggede sig med at lave juledekorationer.</p><p id="p7"><br /><em style="bold">16 frivillige ildsjæle</em></p><p id="p8">Men forskønnelsen stopper ikke her. Der arbejdes på en løsning med mere lys i gården for at højne trygheden, og til foråret venter en større hovedrengøring i samarbejde med børn og unge fra området.</p><p id="p9">" Alle de nye tiltag og projekter hos ' High Five Sammen om Amager' kunne ikke gennemføres uden hjælpen fra de 16 frivillige ildsjæle som til daglig sørger for at hjulet drejer, og som altid træder til når hjælpen mangler - så en stor tak skal der lyde fra organisationen til alle og enhver der er involveret i projektet. Det er de små forskelle i hverdagen der tæller, og tilsammen kan organisationen gøre en stor forskel for områdets beboer samt nærmiljøet," skriver ' High Five Sammen om Amager'.</p><p id="p10">" High Five Sammen om Amager" er stiftet af Sisse Elmer Thomsen, som også leder projektet. / trol.</p><p id="p1">Skolen på Islands Brygge er fyldt til bristepunktet, derfor skal en del af det gamle Bryggen fremover høre til Amager Fælled Skole. Fremtidige skolebørn, der for eksempel bor i Thorshavnsgade, Vestmannagade og i de lave numre på Islands Brygge, skal på deres vej til skole gå lige forbi Skolen på Islands Brygge til Amager Fælled Skole. I smug - Det, der provokerer mig i det her, er ikke, at distrikterne bliver lavet om, men det, at kommunen gør det lidt i smug med en høring hen over sommerferien. Vi i skolebestyrelsen hørte først om det efter sankthans. Og der er jo ingen information fra Københavns Kommune. I høringsmaterialet står ikke noget om noget, men det er vel også lidt betændt stof for kommunen, siger Susanne Frelsvig, der er medlem af skolebestyrelsen på Skolen på Islands Brygge. - Fra forvaltningens side har man givet lidt over to måneders høringsfrist. Set med forvaltningens briller har man virkelig gjort sig umage med at give en længere frist, fordi den går hen over sommerferien. Men jeg tror godt, at man kunne bruge noget mere tid til de her høringer med vanskelige dagsordener, siger Michael H. Olsen, der er områdechef for Amager i Børne- og Ungdomsforvaltningen. - De bryggeboer, der har en holdning til det, når jo slet ikke at opdage, at det sker, før det allerede er lavet om. Mange forældre opdager måske først, at deres børn hører til et andet distrikt, når deres børn skal begynde i skole, siger Susanne Frelsvig. Amputerer Bryggen Det undrer hende, at Københavns Kommune netop vælger at lægge snittet i Njalsgade og dermed skære en del af det gamle Bryggen ud af distriktet i stedet for i den nybyggede del. - Problemet på Bryggen er, at der er for mange børn til, at de alle sammen kan gå på Islands Brygge Skole. Vi har brugt et nærhedsprincip til ændring af skoledistriktet. Snittet er lagt i Njalsgade, fordi det er de boliger på Bryggen, der ligger nærmest Amager Fælled Skole. Der vil være nogle af de gamle Bryggefamilier, der kommer til at gå på Amager Fælled Skole. Så en del af det gamle Bryggen bliver amputeret. Der er jo nok nogle på det gamle Bryggen, der vil føle sig snydt, vedkender områdechef Michael H. Olsen, der selv har boet på Bryggen. Dårligt ry - Amager Fælled Skole har haft et meget dårligt ry, men jeg tror, den er blevet bedre. Jeg synes, det vil være ærgerligt, hvis forældrene drøner ud og finder en privatskole til deres børn for at undgå at sende dem i Amager Fælled Skole, siger Susanne Frelsvig. - Det er vigtigt at understrege, at forslaget stadig er i høring. Der er ikke taget politisk stilling til det endnu. Og hvis der kommer kritiske høringssvar, så må vi forholde os til dem, siger områdechefen. Islands Brygges skole er fyldt fuldstændigt op. Der er fire nye børnehaveklasser med cirka 30 elever i hver klasse. I år er der indskrevet i alt 124 nye elever. V Bryggebladet vil gerne vide, hvad du mener om omlægningerne. Skriv et debatindlæg til Bryggebladet, eller skriv en kommentar på Bryggebladets facebookside.</p><p id="p2"><br /><em style="bold">SKOLEDISTRIKTER</em></p><p id="p3">Der er høringsfrist for omlægning af skoledistrikterne den 2. september 2011. Skolebestyrelsen på Skolen på Islands Brygge holder skolebestyrelsesmøde den 30. august, så de kan nå at mødes, inden høringsfristen udløber den 2. september. Amager har en ekstra stor udfordring på skoleområdet, fordi der er rigtig mange børn. Inden for de næste otte år kommer dertil at mangle ti spor på Amager. Allerede fra næste år mangler der syv spor. (Et spor er en fuld skoleklasse fra hver årgang fra børnehaveklasse til TO. klasse. Et spor omfatter dermed ti skoleklasser.) Hvert år tager Børne-og Ungdomsforvaltningen stilling til skolernes maksimale kapacitet i hele København. Københavns Kommune vil gerne være på plads med omlægningerne, inden budgetforhandlingerne for 20T2 skal vedtages til oktober. Læs alt materialet om ændringerne af skoledistrikterne på www.kk.dk. Under »politik« kan du finde mødematerialet fra Børne- og Ungdomsudvalget den 22. juni 2011</p><block><p>Klokken ni her til morgen var meldingen, at Københavns Politi siden i går aftes har fået 21 nye henvendelser - så nu er tallet oppe på 356 tip. </p></block><p id="p1">SVENDBORG: De unge kaniner stormede ind på banen og tiljublede deres helte i de hvide trøjer. Træner Craig Pedersen knyttede næven i triumf, og det sæsonrekord-store publikum på 1148 tilskuere blev stående i flere minutter og hyldede spillerne efter en forrygende mandag aften i Svendborg Idrætshal.</p><p id="p2">Den fynske basketsæson er ikke forbi endnu, for Svendborg Rabbits stod for nervepresset og levede op til favoritværdigheden ved at slå BK Amager i den syvende og afgørende DM-semifinale i aftes. 96-66 lød de overbevisende sejrscifre på - utrolige cifre efter en serie med mange tætte afgørelser i sidste minut.</p><p id="p3">Men i aftes var der klasseforskel mellem de to hold. Svendborg spillede op til det niveau, der i januar sikrede holdet pokaltitlen og som i løbet af sæsonen har sikret kaninerne andenpladsen i grundspillet.</p> <hl2>Møre amagerkanere</hl2><p id="p4">Derimod kunne Amager ikke finde gejsten og træfsikkerheden fra de seneste kampe. Da først Svendborg begyndte at trække fra mod slutningen af første halvleg takket være to trepointsscoringer fra Claus Magaard til pauseføring 48-35, blev Amager-spillerne møre.</p><p id="p5">Nu kunne trætheden fra de syv hårde semifinaler mærkes, og da Amager-spillerne og især Peter Johansen efter pausen brændte stribevis af straffekast, kunne hjemmeholdet hive en knusende sejr hjem.</p><p id="p6">Det var kollektivet, der bar Rabbits frem til den sikre sejr. Alle spillerne, også de danske profiler som Claus Magaard, Søren Bækgaard og Martin Mariegaard, var oppe på et niveau, de ikke har været i mange af semifinalerne. Over for den velsmurte Svendborg-maskine kunne Amager ikke stille noget op.</p> <hl2>To tekniske fejl</hl2><p id="p7">Amagerkanerne gjorde det heller ikke lettere for sig selv ved at få to tekniske fejl for brok og protester midt i tredje periode ved stillingen 61-40. Det knækkede endegyldigt gæsterne, der ellers havde stor opbakning fra omkring 150 medrejsende og medlevende fans.</p><p id="p8">Men de kunne ikke overdøve et hjemmepublikum, der i den grad var tændt fra start og fortsatte deres højlydte opbakning hele kampen igennem - også da den forlængst var afgjort. Stadigvæk blev der jublet højlydt over hver en scoring.</p><p id="p9">Kampen var ellers lige i første periode, hvor Amager efter fem minutter førte 13-8. Men en storspillende Ivan Höger, der alene i første periode scorede 10 point, fik bragt Svendborg foran 21-20 efter de første ti minutter.</p> <hl2>Stor kamp af Höger</hl2><p id="p10">Den 225 cm høje tjekke fortsatte de gode takter resten af kampen, som var en af de bedste, han har spillet i Rabbits-trøjen. Han tog 11 re- bound, scorede 16 point og fik i forsvaret dækket Amagers farligste spiller Peter Johansen flot op.</p><p id="p11">Men også Jarrett Howell spillede en stor kamp for Svendborg med 32 point, og Claus Magaard blomstrede op og viste sine store kvaliteter som skytte (13 point) og forsvarsspiller.</p> <hl2>Bakken venter i finalen</hl2><p id="p12">Nu venter finalerne mod Bakken Bears, som Svendborg også mødte sidste sæson og tabte til 3-0 i kampe efter tre tætte opgør. I år skal der fire sejre til, før et hold har vundet DM-titlen, og første kamp spilles allerede på torsdag i Århus. Anden finale spilles i Svendborg på mandag.</p><p id="p13">- Vi har energien og rider på en bølge. Det skal vi udnytte i stedet for at tænke på, at vi er trætte, understreger træner Craig Pedersen.</p><p id="p14">Bakken Bears har haft 14 dages kamppause op til finalen, da de slog Hørsholm med 4-0 i kampe.</p><p id="p15">Amagers træner Jesper Sørensen har som de fleste Bakken som favorit i finalerne.</p><p id="p16">- Vi har trukket store veklser på Svendborg, så den første kamp på torsdag bliver svær for Svendborg. Men i de følgende kampe kan de godt vinde en kamp eller to, for de har våbnene til det, og så kan de skabe tvivl i Bakken-spillernes sind, ligesom vi gjorde mod Svendborg, siger Jesper Sørensen, der i øvrigt har stor ros til arrangementet i aftes i den sydlandske kaninhule.</p><p id="p17">- Det har været nogle fantastiske kampe at være med til, og det hele blev afviklet i en god, sportslig atmosfære, understreger Amager-træneren, der nu skal have sine spillere sat op til en bronzekamp hjemme i Amagerhallen på lørdag mod Hørsholm.</p><p id="p18">Svendborgenserne kan til gengæld se frem til nye basketbrag om guld og sølv de kommende torsdage i Århus og mandage i egen hule.</p><p id="p1">SVENDBORG: Basketspillerne fra Svendborg Rabbits og BK Amager får i disse uger set mere til hinanden, end selv de bedste venner gør. På mandag aften skal der i Svendborg Idrætshal udkæmpes det afgørende slag om en plads i årets DM-finale mellem de to rivaler, der har givet hinanden seks intense kampe - senest i torsdags i Amager, hvor Svendborg var lige ved at sikre sig finalepladsen, men Amager vandt til sidst 91-89 på to straffekastscoringer to sekunder før tid. Dermed står der 3-3 i kampe, og nu har begge hold matchbold i serien.</p><p id="p2">- Jeg er tilfreds med, at vi får endnu en kassekamp i Svendborg mod Amager, men jeg ville gerne have solgt den for en sejr på Amager i torsdags, så vi kunne have sikret os finalepladsen og fået en uges hvile op til finalerne mod Bakken Bears, siger Rabbits-formand Niels Jørgen Jensen.</p><p id="p3">Nu bliver der i stedet kun to dages pause for finaleholdet - uanset om det bliver Svendborg eller Amager - inden første finalekamp i Århus mod Bakken Bears på torsdag.</p> <hl2>Afgørelse i egen hule</hl2><p id="p4">Sidste år spillede Svendborg sig i DM-finalen på udebane i Holbæk ved at vinde over Team Sjælland. Nu får kaninerne i stedet chancen for at sikre sig en finaleplads foran sit eget store publikum.</p><p id="p5">- Vi kan glæde os over, at afgørelsen falder i Svendborg, hvor vi forventer sæsonrekord med over 1000 tilskuere, siger Niels Jørgen Jensen.</p><p id="p6">Sidste mandag var der 968 tilskuere til den femte semifinale, hvor Svendborg vandt 82-72. Dengang var der sat en ekstra tribune ind bag den ene kurv, og den kommer igen på mandag. Desuden vil der blive sat ekstra stole op på gulvet.</p><p id="p7">- Det koster os penge at leje tribuner, og de ekstra tilskuere, vi får ind på den konto, modsvares ikke af de ekstra entré-indtægter. Men vi vil gerne give folk mulighed for at se topbasket i Svendborg i stedet for at nøjes med de 650 faste siddepladser, idrætshallen råder over, siger Niels Jørgen Jensen.</p> <hl2>DK4s ønske afvist</hl2><p id="p8">Kampen bliver spillet klokken 19.00, selv om DK4 efter gyseren i torsdags havde ønsket at få kampen flyttet til kl. 20.30, så den kunne sendes direkte i tv. DK4 kan ikke transmittere live kl. 19 om mandagen, da tv-stationen ikke har noget satellit-signal på det tidspunkt. Men Svendborg Rabbits har sagt nej til at flytte kampen - bl.a. af hensyn til tilskuerne.</p><p id="p9">- Med så kort varsel kan vi ikke forsvare at flytte kampen. Vi har mange familier med børn som tilskuere, og de ville ikke komme, hvis kampen først skulle starte 20.30. Desuden ville det blive en midnatsforestilling, inden vi fik ryddet af igen efter kampen. Så vi holder fast i det oprindelige kamptidspunkt kl. 19.00, som også passer fint til vores sponsorarrangement, siger Niels Jørgen Jensen.</p><p id="p10">Det betyder, at kampen vil blive sendt forskudt senere på aftenen på DK4.</p> <hl2>Folk fra hele landet til Svendborg</hl2><p id="p11">Udover de mange Rabbits-fans i hallen på mandag ventes en del basketinteresserede tilskuere fra hele Danmark samt mange Amager-fans også at tage turen til Svendborg for at følge basketgyseren.</p><p id="p12">- De skal være hjerteligt velkomne. Vi har efterhånden fået et godt forhold til folkene i Amager, siger Niels Jørgen Jensen.</p><p id="p13">Men de hjertelige følelser vil være gemt væk i et par timer mandag aften.</p><p id="p14">- Vi er optimistiske og tror, hjemmebanen må være til Svendborgs fordel. Lykkens Gudinde var placeret på Amagers side i torsdags, men den, der opsøger heldet, får det. Der bliver kolo-enormt pres på begge mandskaber på mandag, og det bliver spændende at se, hvem der håndterer det pres bedst, siger Niels Jørgen Jensen.</p> <hl2>Hyggestund for spillerne</hl2><p id="p15">Spillerne i Svendborg Rabbits trænede i aftes og træner igen i morgen. Men weekenden bliver også brugt til at ryste holdet yderligere sammen.</p><p id="p16">- Vi giver dem en god oplevelse i weekenden, hvor vi arrangerer socialt samvær med snak om andet end basket, oplyser Rabbits-formanden, der understreger, at der ikke er planer om at tilknytte en mental coach til holdet oven på knuseren i torsdags, hvor holdet smed sejren væk til sidst efter et fatalt boldtab fem sekunder før tid.</p><p id="p17">- Det overlader vi trygt til trænerduoen. Spillerne må op på hesten igen og vise, at de er stærke nok til at komme i en DM-finale, siger Niels Jørgen Jensen.</p><p id="p18">Svendborg Idrætshal</p><p id="p19">Mandag kl. 19.00</p><p id="p1">SKICENTER Den ønskede patina på corten-stålet, frembragt af tidens tand, lader vente på sig, men ellers står skicenteret for foden af Amager Skibakke nu færdigt.</p><p id="p2">Dansk Halbyggeri har bygget skicenteret i hovedentreprise og kan dermed skrive endnu et utraditionelt halbyggeri på sin referenceliste.</p><p id="p3">Der er stadig håndværkere på pladsen, hvor man er i gang med corten-stål på facaden samt andre småting -en proces, der vil stå på til udgangen af december. Asfalten på parkeringspladsen, der er på størrelse med to ellevemands fodboldbaner, er blevet lagt og blev søndag indviet med rulleskøjter, løbehjul og skateboard.</p><p id="p4"><br /><em style="bold">Atypisk halbyggeri</em></p><p id="p5">Skicenteret er tegnet af BIGBjarke Ingels Group og er en del af Amager Ressource Center, Københavns nye vartegn Amager Skibakke.</p><p id="p6">Det moderne skicenter ligger for bunden af skibakken, der har vundet den prestigefyldte European Steel Design Award. Skicentret byder på enkle, rå byggematerialer men de primære er beton og ubehandlet træ, mens store glaspartier giver frit udsyn til skibakken.</p><p id="p7">Skicentret er indrettet med rum til omklædning, café, loungeområde og skileje.</p><p id="p8">Bygningen integreres om en forhøjning i forbrændingsanlæggets parkeringsplads, hvis overflade af hård asfalt vil fungere som bygningens tag og i hjørnet give indtrykket af " rullende asfalt".</p><p id="p9">Et projekt som rækker noget ud over, hvad man normalt vil associere med halbyggeri.</p><p id="p10">- Patineret corten-stål og rullende asfalt er ikke just det, man forbinder mest med halbyggeri, men vi har i samarbejde med arkitekter og rådgivere kombineret arkitektur med optimeret bygbarhed.</p><p id="p11">For os er skicenteret et godt eksempel på, at halbyggeri er mange ting, siger Bent Storgaard, bygningsingeniør og projektchef i Dansk Halbyggeri.</p><block><p>Kampen om Amager Fælled er inde i en ny fase, og uanset, hvordan den ender, vil nogen være utilfredse med resultatet. </p></block><p id="p1">AMAGER: Det står endnu ikke klart for politiet, hvorfor en 32-årig mand og hans jævnaldrende kammerat natten til mandag blev beskudt på Amager.</p><p id="p2">Skyderiet fandt sted kort efter midnat i Frankrigsgade, hvor der blev affyret fire-fem skud, muligvis fra en ni mm pistol.</p><p id="p3">Den ene af mændene havde netop sat sig ind på passagersædet, da skuddene faldt. Han blev ramt af i hvert fald et skud i armen og faldt blødende om på gaden, mens hans kammerat stak af fra stedet.</p><p id="p4">Begge mændene er i forvejen særdeles godt kendt af politiet, der endnu mandag middag ikke kan sige noget om motivet.</p><p id="p5">-Det kan vi kun gisne om, siger politikommissær Hans Erik Raben fra Københavns Politi til Ritzau.</p><p id="p6">Skudofferet blev kørt på Rigshospitalet, men er udenfor livsfare. Han skal dog opereres igen senere mandag.</p><p id="p7">-Projektilet sidder stadig i ham, og det skal opereres ud, forklarer Hans Erik Raben.</p><p id="p8">Nogle timer efter skyderiet blev to brændende biler fundet i Borup på Midtsjælland og Karlslunde syd for København.</p><p id="p9">I Borup var der tale om en sort Mercedes, og i Karlslunde blev der sat ild til en sølvgrå eller grønlig Audi stationcar, der blev stjålet på Amager sidste år.</p><p id="p10">Især Audien, der brændte i Karlslunde, er interessant for politiet i forbindelse med skyderiet.</p><p id="p11">-Vi vil meget gerne høre fra folk, som har bemærket noget usædvanligt omkring Frankrigsgade på Amager, i Karlslunde eller i Borup. Vi er især interesseret i at høre fra folk, som måtte have oplysninger om bilerne, siger Hans Erik Raben.</p><p id="p12">/ ritzau/.</p><p id="p1">Amager Strandpark skal være sikker. Vi sætter badesikkerheden højt, og vi sætter trafiksikkerheden højt.</p><p id="p2">Både i Amager Bladet og på stranden er der henover sommeren snakket om de ulovligt parkerde biler. Faktisk har der været en uheldig episode, hvor en ambulance ikke kunne komme frem på grund af ulovligt parkerede biler. Det er ikke i orden.</p><p id="p3">Parkering København har oplyst, at der er udskrevet knap 600 parkeringsafgifter ( bøder) fra Sankt Hans og de følgende fire uger alene på Amager Strand -her er Amager Strandvej og sidegaderne ikke regnet med.</p><p id="p4">Vi skal kraftigt opfordre alle strandens kørende gæster til at parkere lovligt, så bilerne ikke blokerer for ambulancer og andre redningskøretøjer.</p><p id="p5">Sikkerheden må ikke sættes over styr.</p><p id="p6">Vi vil i bestyrelsen desuden se på, om vi kan gøre plads til flere cykelstativer, så det bliver attraktivt for endnu flere at cykle til stranden.</p><p id="p7">Der er desuden flere metrostationer tæt på stranden, så metroen vil også være et oplagt valg, hvis man komme lidt længere væk fra, så man ikke nødvendigvis behøver at tage sin bil med til stranden.</p><p id="p8">Endelig vil vi i bestyrelsen se på, om vi på andre måder kan være med til at hjælpe strandens gæster, så endnu flere kan nyde godt af vores alle sammens dejlige strand.</p><p id="p1">BASKETBALL Hørsholm 79ers spillede årets sidste kamp på Amager, og selvom det startede meget skidt, så lykkedes det Hørsholm at hive sejren med hjem med 70-65.</p><p id="p2">Første periode var absolut ikke blandt Hørsholms bedste, og hjemmeholdet BK Amager vandt de første 10 minutter med hele 18-8.</p><p id="p3">I anden periode fik Hørsholm mere styr på spillet, og det lykkedes at reducere hjemmeholdet føring til 29-24.</p><p id="p4">Efter pausen fik Hørsholm 79ers styr på spillet, og med Jonathan Gilling i spidsen så lykkedes det Hørsholm at komme i front, og før den sidste periode var stillingen 41-44.</p><p id="p5">Sidste periode blev meget tæt, men dog var det Hørsholm der hele tiden var foran.</p><p id="p6">Men der var spænding til det sidste, da det aldrig lykkedes Hørsholm at slå et afgørende hul. Hørsholm vandt perioden med 26-24, og dermed var sejren i hus.</p><p id="p7"><br /><em style="bold">Canal Digital Ligaen</em></p><p id="p8">BK Amager -Hørsholm 79ers 65-70 ( 18-8, 11-16, 12-20, 24-26) BK Amager: Rasmus Larsen 20, Nerljus Brasas 17, Benjamin Logan 6, Peter Simonsen 5, Frederik Hauge 4, Magnus Petersen 2, Nikos Millares 2.</p><p id="p9">Hørsholm 79ers: Jonathan Gilling 20, David Balaton 12, Alexander Bak 9, Jens Hakanowitz 7, Philip Hertz 7, Billy Blackmon 5, Bojan Marinkovitc 3.</p><p id="p1">Kulturforvaltningen i Københavns Kommune har varslet at de gerne ser en ændring af hvor Amager Kultur Punkt (AKP) er placeret organisatorisk i København. Udgangspunkt er, at AKP som enhed er for lille og de har derfor udarbejdet flere modeller for den fremtidige struktur. En model foreslår at vi sammenlægges med tre andre (mindre) enheder i Valby, Nørrebro og Indre By. Den model har bestyrelsen klart fortalt forvaltningen vi finder helt uacceptabel.</p><p id="p2">Amager Kultur Punkt er ærkeama'rkansk og udspring fra hjertet af frivillige i Musikforeningen 5-øren, som efter nogle år på Amager Strand, drømte om et vintermusiksted.</p><p id="p3">Amager Kultur Punkt består i dag af Amager Bio, spillestedet BETA, Børnekulturhuset, ældrecentret Loftet og nogle værksteder og har en årlig omsætning på ca. 24 mill. kr. Sammenlignet med andre kulturenheder i København er vi faktisk næststørst, men modsat de andre enheder i byen, har vi en stor egen indtjening. Kort sagt tjener vi selv de seks kr., når vi bruger 10 kr.</p><p id="p4">De frivillige i Musikforeningen 5-øren er ikke frivillige, fordi de ikke har andet at bruge deres fritid til. De er frivillige omkring Amager Bio, fordi de brænder for god rytmisk musik.</p><p id="p5">Forvaltningens kommission omtaler at der kan være en risiko omkring de frivilliges engagement og den kan vi kun bekræfte.</p><p id="p6">Kommunen kan ikke blot tage til indtægt, at der forsat vil være frivillige, hvis deres indflydelse omkring musikvalget forsvinder. Sætter Københavns Kommunes kulturforvaltning dermed frivilligheden i fare? Sjælen i Amager Kulturpunkt er frivillighed. Da vi for fire år siden startede spillestedet BETA var det med de frivillige fra 5-øren som rollemodel, men med plads til, at Betas frivillige kunne udvikle deres eget koncept.</p><p id="p7">De frivillige i Musikforeningen 5-øren er ikke frivillige, fordi de ikke har andet at bruge deres fritid til. De er frivillige, fordi de brænder for rytmisk musik.</p><p id="p1">På Amager Strandvej bygger NREP og Arkitektgruppen en ny boligkarré med 185 varierende boliger - i et nyt bykvarter med grønne kiler og gårdrum, der skal skabe rammerne om nyt liv langs den nedlagte Amagerbane.</p><p id="p2">Strandhaverne forventes at bliver certificeret til DGNB Guld. Det 28.000 kvm store bæredygtige byggeri, som også skal indeholde almene boliger og erhverv, er netop gået i jorden. Amager Strand-området kan derfor se frem til nye lejligheder og rækkehuse, der skal understøtte udviklingen af København som en blandet by med forskellige boligtyper og erhverv.</p><p id="p3">NB! Bofællesskaber og kollektive boformer. Afholdes d. 7. februar 2019.</p><p id="p4">Strandhaverne får Amager Strand, Kløvermarken, farverige kolonihavehuse og ældre erhvervsbygninger - der huser alt fra små smedjer, kreativt erhverv og kontorbygninger - som nabo.</p><p id="p5">- Vi har arbejdet ud fra en respekt for områdets særlige kulturhistorie og bytypologi. Amager er et mangfoldigt sted, og det har vi ønsket at videreføre både i vores arbejde med Strandhaverne og med det kommende, mixede bykvarter, siger Robin Feddern, som er administrerende direktør i Arkitektgruppen.</p><p id="p6"><br /><em style="bold">Bæredygtighed og grønt byliv</em></p><p id="p7">Strandhavernes udformning er inspireret af den nærliggende Helgoland badeanstalt og kolonihaverne, hvor boligudtrykkene, haverne og farverne er vidt forskellige. Derfor udføres rækkehusene også delvist i træ og med grønne tage, og der skabes i gårdrummene en havefornemmelse med inspiration fra de nærliggende kolonihaver, hvor de nye beboere får masser af muligheder for uformelle møder og børneleg.</p><p id="p8">NB! Byggeri af ungdomsboliger for 37 milliarder. Afholdes d. 22. november 2018.</p><p id="p9">- Med Strandhaverne følger en særlig stemning og et socialt fællesskab. Ligesom i kolonihaverne. På den måde kan man sige, at Strandhaverne ikke kun bliver bæredygtigt i gængs forstand, men også bliver socialt bæredygtigt, siger Steen Jønsson, som er udviklingsdirektør i NREP.</p><p id="p10">Der er salgsstart på rækkehusene og lejlighederne den 3. juni 2018. Living Homes står for salget af lejlighederne i byggeriet, der er tegnet af Holscher Nordberg. Læs mere på</p><p id="p1">Amager Ressourcecenter (ARC) er et fælles-kommunalt selskab ejet af Dragør, Frederiksberg, Hvidovre, København og Tårnby Kommuner. Selskabet tager imod og behandler restaffald fra byens borgere og virksomheder og forsyner dem med genbrugsmaterialer, elektricitet og fjernvarme. Med etableringen af Amager Ressourcecenter, der erstatter ARC's 40 år gamle affaldsforbrændingsanlæg, får København formodentlig verdens mest moderne og miljørigtige affaldsbaserede energianlæg, der samtidig producerer 20% mere energi end det gamle anlæg. Computerne, der overvåger og styrer anlægget, håndterer mere end 32.000 forskellige signaler og ARC får en affaldssilo med en kapacitet på ca. 22.000 tons svarende til ca. tre ugers leverance af affald. Amager Ressourcecenter har to identiske ovnlinjer, der hver kan behandle 35 tons affald i timen.</p><p id="p2">Over 99% af al energien i affaldet frigives under forbrændingen.</p><p id="p3">Den luft, som er nødvendig for forbrændingsprocessen, suges fra affaldssiloen, så der ikke slipper lugt ud til omgivelserne.</p><p id="p4">Forbrændingen er aktiv døgnet rundt, og der er altid mindst en ovnlinje i drift. Hver ovnlinje kan være i drift uafbrudt i næsten to år.</p><p id="p5">BIG og MOE har vundet en international pris for deres BIMmodeller af projektet. Modellerne blev bygget digitalt med programmet Tekla.</p><p id="p6">Amager Ressourcecenter er ca.: 41.000 m ² - som syv fodboldbaner 2400 jernbetonpæle - svarende til 24 km 35.000 m ³ beton 5.000 tons stålkonstruktion 1.800 ventiler 850 pumper, blæsere og kompressorer 3.300 måleinstrumenter 310 km kabel Hovedrådgivere: Bascon, BIG cph, MOE, Rambøll Energi Entreprenører: NCC - råhus, Geo København, Tvilum Landinspektørfirma Ovnene: Babcock &amp; Wilcox Vølund Turbine: Siemens Danmark Røggasrensning: LAB, Frankrig SRO/ EL: Siemens Danmark Stål og tag: Züblin Stahlbau, Tyskland Facade: Sipral, Tjekkiet Kilde: ARC Alle fotos: Adrian Täckman.</p><p id="p1">FC København har udlejet den 21-årige midtbanespiller Yüsüf Öztürk for resten af efteråret til 1. divisionsklubben Fremad Amager, som han også var lejesvend for i foråret.
I FC København er konkurrencen om pladserne på midtbanen blevet så hård, at Öztürk kun kunne forvente begrænset spilletid, og derfor udlejes han, selv om sportsdirektør Niels-Christian Holmstrøm mener, at den talentfulde midtbanespiller har
Superligakvalitet.
"Yüsüf er faktisk for god til vores U-21 hold, men selv om han har alderen til Superligaen, og han sådan set også er anvendelig der, så er det klart, at det er begrænset, hvor meget han kan se frem til at komme i startopstillingen.  Så af hensyn til hans
udvikling, vil vi godt have, at han spiller en halvsæson mere i 1. division, hvor han får endnu mere erfaring.  Det vil gavne ham frem for at spille i Danmarksserien," siger Niels-Christian Holmstrøm.</p><p id="p2">Sportsdirektøren mener, at Öztürk blev en væsentlig bedre spiller under sit sidste ophold i Sundby Idrætspark, og han tilføjer da også, at flere 1. divisionsklubber ønskede at leje Öztürk.
<br /><em style="bold">Ville selv til Fremad</em><br /> FC København har på det seneste købt flere spillere - deriblandt midtbanespilleren Ståle Solbakken men cheftræner Roy Hodgson har udtalt, at FCK-truppen ikke skal udvides, og derfor skal der også sælges spillere.  Niels-Christian
Holmstrøm understreger dog, at der ikke er aktuelle planer om at sælge Öztürk.
Yüsüf Öztürk mener ikke selv, at han har fået chancen under Roy Hodgson, hvor han tværtimod føler, at han er kommet længere væk fra førsteholdet.  Da det så kom på tale, at han skulle udlejes, spurgte han selv, om det var muligt at komme til Fremad
Amager igen, hvor han var glad for at være i foråret.
"Sidst fik jeg den selvtillid tilbage, som jeg manglede, og jeg fik vist over for mig selv, at jeg var god nok til 1. divisionsfodbold.  I nogle kampe følte jeg endda, at jeg var en tand bedre end de andre, og så ved jeg, at jeg også kan spille i
Superligaen," siger Yüsüf Öztürk.
Han har små tre år tilbage af sin kontrakt i FCK, og når Öztürk vender tilbage til Peter Bangs Vej til vinter, vil han igen kæmpe for sin chance i FCK.
"Jeg må bare blive bedre hele tiden, og udvikle mig så meget, jeg kan," siger midtbanespilleren.
<br /><em style="bold">Savnet på Amager</em><br /> Fremad Amager ligner en klub, der i høj grad kan bruge Yüsüf Öztürk efter en dårlig sæsonstart.
Det var i går ikke muligt at få en kommentar fra Fremad Amagers træner Michael Schäfer, men i sidste uge forklarede han til JP København, at det ikke mindst var manglen på spillere med 1. divisionserfaring, der havde gjort det svært for Fremad Amager i
årets første kampe.
"Vi har mistet mange spillere, og mange af de nye har ikke spillet på det her niveau før.  De har spillet i Københavnsserien og Danmarksserien, og der er altså forskel på det og 1. division.  Fem mand på et hold, der ikke har spillet i 1. division, det
er nok for mange," sagde Michael Schäfer i sidste uge.
Træneren forklarede også, at Fremad Amager ledte med lys og lygte efter forstærkninger, men nu ser det altså ud til, at Michael Schäfer igen kan lægge lommelygten fra sig.
Yüsüf Öztürk har spillet 19 kampe for FCK, og i foråret var han otte gange på banen for Fremad Amager.
Han kan få comeback allerede på lørdag i udekampen mod B 93.
<a href="mailto:jpk.fodbold@jp.dk">jpk.fodbold@jp.dk</a></p><p id="p1">I 2014 fik SF trumfet igennem, at der skulle etableres lys på løbestierne i Amager Strandpark.</p><p id="p2">Det er siden kommet mange løbeglade københavnere til gode. Men desværre har lysanlægget ikke været vedligeholdt godt nok, og den belysning, som strandparkens løbere ellers har haft glæde af, er nu i alt for dårlig stand. Det synes vi i SF ikke er godt nok.</p><p id="p3">Derfor er vi glade for, at det i forhandlinger på Københavns Rådhus lykkedes at afsætte 2,4 millioner kroner til at renovere belysningsanlægget og sikre lys på løberuterne igen. For Amager Strandpark er en unik naturperle, som det skal være muligt at benytte til løb, gåture og anden fysisk aktivitet året rundt -også efter mørkets frembrud.</p><p id="p4">UStrandparken skal kunne benyttes til løb eller gåture -også efter mørkets frembrud.</p><p id="p1">HELE ØEN: Dragør Boldklubs formand Tina Vexø scorede et vaskeægte kongemål, da hun driblede forbi Amager Bladets chefredaktør med bemærkningen: » Jeg kan godt lide overskriften « . Det er ikke hverdagskost for bladets redaktør at blive rost til skyerne for en overskrift, men ' Skipperbyens stolthed og en formand på stiletter' gik rent ind på lystavlen hos formanden, der sidste tirsdag mødte frem til uddelingen af Amager Bladets idrætspriser for at modtage kåringen til årets klub 2014.</p><p id="p2">» Det har allerede vakt opsigt, « afslørede Tina Vexø, der sammen med et eksklusivt hold af bestyrelsesmedlemmer fik overrakt prisen på 10.000 kroner fra DanBolig og Nordea.</p><p id="p3">Sundby Sejlforenings maritime omgivelser dannede rammen for årets prisuddeling, der havde cykelrytteren Amalie Dideriksen fra Amager Cykle Ring som dagens absolutte topnavn.</p><p id="p4">Den dobbelte juniorverdensmester i landevejscykling er for andet år i træk blevet kåret med øens fornemste idrætshæder, Amager Bladets Idrætspris, der har været uddelt siden 1953.</p><p id="p5">Amalie er kommet flyvende fra start i den nye sæson som seniorrytter, og snakken går allerede på Amalies chancer for at kvalificere sig til OL i Rio i 2016.</p><p id="p6">» Det er et stort mål, « forklarede Amalie, der kom direkte til kåringen fra et møde med Team Danmark.</p><p id="p7">Amager Cykle Ring har næste stjerneskud klar i pedalerne, idet 18-årige Magnus Bak Klaris er kåret til årets fund.</p><p id="p8">Medlem af Amager Bladets Idrætspriskomité, Anita Wagner, kunne ikke skjule sit ønske om, at Amager-rytteren en dag til klatre i de franske alper -akkurat som klubbens største navn gennem tiderne, Brian Holm Sørensen, gjorde det i halvfemsernes udgaver af Tour de France.</p><p id="p9">Judolederen Ken Dobel modtog prisen på 10.000 kroner for kåringen til årets idrætsleder. Ken, der var flankeret af både klubkammerater og familie, takkede for prisen og afslørede, at nogle af pengene vil blive brugt til at forkæle familien.</p><p id="p10">» Jeg har brugt mange timer i klubben de sidste 26 år, så det er kun rimeligt, at jeg betaler noget tilbage, « sagde en storsmilende Ken Dobel, der var med til at stifte judoklubben Mitani i 1989.</p><p id="p11">Komitémedlem Svend Mathiasen, der senere på aftenen skulle svinge dirigentstokken ved Fremad Amagers generalforsamling, motiverede valget af Dragør Boldklub som årets klub.</p><p id="p12">» Det er yderst sjældent, at en fodboldklub bliver kåret til årets klub.</p><p id="p13">Det er faktisk kun sket to gange tidligere, « bemærkede Svend Mathiasen, der kunne remse en lang liste op over Dragør Boldklubs imponerende projekter gennem de seneste par år med indvielsen af kunstgræsbanen som toppen på kransekagen.</p><block><p>Beskrivelse Rediger &gt; Kom og jazz med Kuglefisken Kalle Klovn, når han klodset og træt af sig selv, møder den største kærlighed i verden. Historiefortæller Hans Laurens og guitarist Andreas Ugorskij har begge opnået kultstatus blandt børn og barnlige sjæle på Amager. </p></block><p id="p1">En skibakke ovenpå et stort forbrændingsanlæg er næppe tidligere set. Et spændende projekt og helt unik byggeplads der har givet mange og spændende udfordringer og en helt anderledes brug af isolering, Grønne oase og rekreativt område Amager Bakke er udformet som en bakke, hvor tagfladen er til for byens borgere og tilrejsende. Med en højde på 85 meter vil Amager Bakke blive Københavns største "bjerg" og bliver et markant vartegn for byen. På tagfladen gives der mulighed for at udøve bjerg- og idrætsaktiviteter såsom alpinski, klatring, løb og vandring.</p><p id="p2">Se Copenhill teste skibakken her: https://youtu.be/swJcD0ud0hU</p><p id="p3">Udfordringer:</p><p id="p4">Næppe overraskende giver et specielt byggeri specielle udfordringer. Et krav om lastreduktion kræver lette materialer og her viste Sundolitt XPS sin duelighed. Lette materialer kan til gengæld være en udfordring på en kraftigt vindblæst tagflade. Sundolitt XPS pladerne holdes dog effektivt på plads af ballaststen, herunder fliser med en vægt på hel 170 kg - stykket.</p><p id="p5"><br /><em style="bold">Entreprenør for tagfladen: Malmos A/S</em></p><p id="p6"><br /><em style="bold">Bygherre: ARC</em></p><p id="p7">Vil du vide mere kontakt Sundolitt på sundolitt.kundeservice@sundolitt.com eller på telefon 7011 1020.</p><p id="p1">Bygge-&amp; Anlægsavisen har i værktøjstesten anvendt Bygma Amagers faciliteter.</p><p id="p2">Som Proffcenter satser man på de professionelle kunder, selvom private også er velkomne, og den blot 26-årige butikschef Dennis Andersen kan fortælle, at man med en beliggenhed tæt på motorvejen har rigtig mange afhentninger i løbet af en almindelig dag, hvilket stiller store krav til logistikken for Bygma Amager. Dennis Andersen fortæller i den forbindelse: - Vi sætter service allerhøjest, og vi sørger for at have de rigtige kompetencer til den gode rådgivning. For os er det vigtigt at følge op på alle henvendelser, og vores kunder får altid en personlig kontaktperson, så man hurtigt kan få svar på sine spørgsmål. I Bygma tror vi på det personlige samarbejde, hvor man til hver en tid kan trække på os som rådgivere.</p><p id="p3">Den tryghed er vores kunder meget glade for.</p><p id="p1">1902: Sundby Hospital på Kastrupvej med plads til 67 patienter indrettes i den tidligere arbejds-og forsørgelsesanstalt fra 1864 og udvides med plads til i alt 126 patienter.</p><p id="p2">1903: Sundby Kirkegård overtages 15.juni af Københavns Begravelsesvæsen, mens Sankt Anna Kirke i Hans Bogbinders Allé indvies 22. marts.</p><p id="p3">Ejendomme på Amagerbrogade for nye husnumre.</p><p id="p4">Ved en storm blæser en del af taget på » Mejlgård « , og der sættes indsamlinger i gang til fordel for skadelidte fiskere i Kastrup og Dragør.</p><p id="p5">En ny Langebro åbnes for færdsel. I broen er lagt skinner til den nye Amagerbane, men selv om den ifølge loven skulle være klar til 1. januar 1903 er den ikke kommet videre end papiret.</p><p id="p6">24 brandmænd i Sundbyerne udebliver fra en brand hos gårdejer Jacob Jacobsen på Kastrupvej og mulkteres hver med to kroner.</p><p id="p7">» Kastrup Bank « åbner den 9. maj med kapital på 10.000 kroner i direktør E. B.</p><p id="p8">Petersens villa på Amager Strandvej.</p><p id="p9">1904: Forarbejder indledes til Amager Boulevard, og der fyldes op i fæstningsgraven på Christianshavns Vold.</p><p id="p10">Stjernekroen får ny keglebane, og Bech-Olsen slår alle ni i venstre spænd.</p><p id="p11">Søndagslukning af butikker indføres.</p><p id="p12">7.000 underskrifter sendes til kommunalbestyrelsens adresse om at få sporvogn i Holmbladsgade.</p><p id="p1">1899: Nathanaelskirken i Holmbladsgade indvies 19. marts.</p><p id="p2">Sundbyerne opgør den gæld, skal overtages af Københavns Kommune, til 1.004,568 kroner, men der medfølger skoler til en værdi af 189.376 kr., forsørgelsesanstalt til 185.000 kr., sprøjtehuse til 1.000 kr., og nyopført vand-og gasværk til 1.000.000 kr.</p><p id="p3">Dragørs telefoncentral oprettes i redaktør Chr. Nicolaisens villa.</p><p id="p4">1900: Kastrup Glasværk meddeler, at på grund af en arbejdsstandsning er der ikke længere skolepligt for arbejdernes børn, som derfor henvises til kommuneskolen. Værket tilbyder at overtage børn uden vederlag mod at sognerådet betaler læreren.</p><p id="p5">På anddragende fra Kastrup Handelsforening om opsætning af gadelygter i Kastrup svarer sognerådet, at man vil overlade lygterne, når de opstilles på steder, hvor de kan blive stående Københavns Kommune erhverver 31 tønder land af Amager Fælled -22,5 tønder land benyttes til Sundholm.</p><p id="p6">1901: En del af Sundbyerne skifter navn, således bliver Kirkevej til Englandsvej og Fiolstræde til Færøgade.</p><p id="p7">Statens Seruminstitut på Amager Boulevard oprettes ved lov.</p><p id="p8">Elektrisk drift af sporvogne på Amagerbrogade begyndes 22 november.</p><p id="p9">Befolkningstallet i Dragør opgøres til 1.609.</p><p id="p10">1902: Sundbyerne indlemmes i København.</p><p id="p1">Da solen stod op torsdag morgen, var Københavns Politi ikke blevet klogere på, hvad der førte til et skyderi aftenen før på Amager.</p><p id="p2">I nattens løb fik politiet anholdt 11 personer fra rockerklubben Hells Angels og deres støtter i AK81. Desuden blev tre mænd med udenlandsk baggrund anholdt i området omkring Amager Centret, hvor skuddene faldt.</p><p id="p3">Men afhøringerne af de 14 gav ikke afgørende oplysninger og politiet valgte derfor at løslade dem alle igen, siger den centrale efterforskningsleder på Politigården.</p><p id="p4">Der blev affyret to skud i Brysselgade, men tilsyneladende blev ingen ramt. Umiddelbart efter kørte to-tre biler fra stedet, og tre mænd løb derfra. Den ene bil kørte til Hells Angels klubhus, og det var derfor, at politiet lidt senere trængte ind.</p><p id="p5">Ved ransagningen fandt man ifølge politiet flere pistoler samt nogle joints.</p><p id="p6">Der har i den senere tid været en opblussen i konflikten mellem HA-miljøet på den ene side og unge kriminelle med udenlandsk baggrund på den anden.</p><p id="p7">/ritzau/</p><p id="p1">Efter hårde forhandlinger er et flertal i Københavns Borgerrepræsentation natten til fredag nået frem til en løsning, der skal erstatte byggegrunden Ørestad Fælled Kvarter, også kaldet "Strandengen", på Amager Fælled.</p><p id="p2">Det oplyser Københavns Borgerrepræsentation i en pressemeddelelse.</p><p id="p3">De syv forhandlende partier - Socialdemokratiet, Radikale, SF, Venstre, Konservative, Dansk Folkeparti og Liberal Alliance - er med aftalen blevet enige om at flytte byggeriet til et område, hvor der i dag ligger et vandrerhjem.</p><p id="p4">Derudover kommer byggeriet til at fylde 11,8 hektar i stedet for de planlagte 18 hektar.</p><p id="p5"><br /><em style="bold">Længe undervejs</em></p><p id="p6">Politisk ordfører for Socialdemokratiet i Københavns Borgerrepræsentation Jonas Bjørn er godt tilfreds med aftalen.</p><p id="p7">- Jeg synes, vi er landet et rigtig godt sted og har fået en aftale med et solidt flertal, siger han.</p><p id="p8">Aftalen har været længe undervejs.</p><p id="p9">I 2016 lød de konkrete byggeplaner, at det nye kvarter på Amager Fælled skulle sikre 2400 nye boliger på 'Strandengen', der ligger ved Sundby Station.</p><p id="p10">Men byggeriet blev mødt af en storm af protester. De 18 hektar, som kvarteret skulle fylde, var nemlig helt uerstattelig natur, lød kritikken.</p><p id="p11">Der blev indsamlet tusindvis af underskrifter og afholdt flere demonstrationer. Protesterne fik flere partier til at gå imod byggeplanerne i tiden op mod kommunalvalget i november 2017.</p><p id="p12"><br /><em style="bold">Sikrer unik natur</em></p><p id="p13">Den aftale, der natten til fredag er indgået, rejser de 1,9 milliarder kroner, som kommunen skylder for metrobyggeriet.</p><p id="p14">Derudover forventer partierne, at der kan bygges 2000 boliger på grunden. Heraf vil 500 være almene boliger med huslejer, der er til at betale for almindelige lønninger.</p><p id="p15">Desuden skal en grund ved Bådehavnsgade ud mod Fiskerihavnen udvikles til yderligere 550 boliger.</p><p id="p16">- Vi sikrer mere end 2500 boliger i København og får leveret på regningen til metroen, men vi gør det på en måde, hvor vi samtidig sikrer den unikke natur på "Strandengen", siger Jonas Bjørn.</p><p id="p17"><br /><em style="bold">Grunde skal af-fredes</em></p><p id="p18">Budgetordfører for De Radikale Tommy Petersen kalder aftalen "det bedste af to onder":</p><p id="p19">- Jeg havde jo helst set, at der slet ikke blev bygget på Fælleden, men der var et flertal uden for De Radikale, og derfor blev vi nødt til at sikre os, at der blev bygget mindst muligt.</p><p id="p20">Mandag aften forlod Alternativet og Enhedslisten budgetforhandlingerne på Københavns Rådhus, da de ikke ville give tilsagn om at bygge på Amager Fælled.</p><p id="p21">- Jeg er glad for, at Radikale og SF bed fast i forhandlingsbordet, da det jo så viste sig, at vi godt kunne rykke flertallet i en grønnere retning, siger Tommy Petersen.</p><p id="p22">Aftalen forudsætter, at staten siger god for at af-frede grundene på Bådehavnsgade og Selinevej mod til gengæld at frede den såkaldte Strandeng på Amager Fælled, der trods oprindelig natur ikke er fredet.</p><p id="p1">Inden kampen indtager SIF niendepladsen i landets næstbedste række med syv point. Det er et enkelt point mere end Fremad Amager, der er nummer 10 i rækken efter seks spillerunder.</p><p id="p2">SIF-træneren har givet genvalg til startopstillingen fra de seneste kampe, men der er to mulige debutanter på bænken. Ronnie Schwartz kan således få sine første minutter i SIF-trøjen, da den nye angriber er med i truppen for første gang, og samtidig har 20-årige Oscar Hedvall afløst en småskadet Peter Friis Jensen som reservemålmand.</p><p id="p3">Der er kampstart klokken 13.45, og opgøret på Sundby Idrætspark kan følges direkte i denne artikel.</p><p id="p1">HELE ØEN: Naturpark Amager, der er tre gange større end Dyrehaven, men stadig relativt ukendt for mange. Det vil partnerne i naturparksamarbejdet ændre, så flere får glæde af områdets muligheder. I de kommende år bliver adgangen til naturen nemlig gjort lettere og oplevelserne flere med tre nye hovedindgange og fire installationer langs vandet til friluftsliv og naturoplevelser Naturpark Amager strækker sig ind i de tre hovedstadskommuner, København, Dragør og Tårnby. I dag har naturparken cirka én mio. besøgende om året, men inden for de næste 10-15 år er målet, at besøgstallet stiger til det dobbelte.</p><p id="p2"><br /><em style="bold">Blå støttepunkter</em></p><p id="p3">For at nå det mål arbejder partnerskabet på at skabe tre nye hovedindgange fra bysiden og fire blå støttepunkter langs vandet. Et blåt støttepunkt er et samlingspunkt i naturen, hvor man kan få naturoplevelser og dyrke friluftsliv.</p><p id="p4">Det kan f. eks. være en badebro hvor man kan lære om naturparkens mange fugle, tage en dukkert og lægge til med småbåde og kajakker.</p><p id="p5">Sidste efterår udtrykte borgere og foreninger et ønske om at flytte et støttepunkt fra Kalvebod Fælleds kyst til Byskoven.</p><p id="p6">Området ved Byskoven kender mange for den store blomstereng med pluk-selvblomster og for de gode cykelstier i det grønne, og så er der mange kajakker og småbåde på vandet udfor Byskoven.</p><p id="p7">Og ønsket bliver opfyldt.</p><p id="p8">Støttepunktet flyttes til Byskoven.</p><p id="p9"><br /><em style="bold">Konkurrence</em></p><p id="p10">Det eneste der er uafklaret er, hvordan indgange og støttepunkter skal se ud.</p><p id="p11">Derfor bliver der nu skudt en arkitektkonkurrence i gang, hvor fem forskellige teams skal give deres forslag til udvikling af de nye hovedindgange og støttepunkter.</p><p id="p12">Forslagene skal blandt andet vise, hvordan hovedindgange og støttepunkter kan hjælpe flere til at tage ud i naturparkens fredede og beskyttede natur.</p><p id="p13">De nye hovedindgange og støttepunkter til Naturpark Amager er støttet af Nordeafonden og Friluftsrådets udlodningsmidler til friluftsliv og forventes at stå klar fra 2021.</p><p id="p14">De fem teams, der er udvalg til projektkonkurrencen for Naturpark Amager: Møller &amp; Grønborg A/ S med ADEPT, ATKINS og BARK som underrådgivere NORD Architects med Spektrum Arkitekter og Niras som underrådgivere og Christian Mong som konsulent.</p><p id="p15">Schønherr med Gjøde og Partnere Arkitekter, GivRum, COWI og Landforce som underrådgivere SLA med Johansen Skovsted Arkitekter, Rambøll og Kvorning Design og Kommunikation som underrådgivere og Morten DD Hansen som konsulent WERK Arkitekter ApS med Snøhetta, Oslo, Orbicon og . + . Idébureau som underrådgivere.</p><p id="p1">AMAGER BIO: Der var tårnhøje forventninger til Jeff Beck, som torsdag gav sin første koncert i Danmark -nogensinde, troede mange af de fremmødte guitar-freaks. Men Beck har rent faktisk gæstet Danmark, og endda Amager, en gang tidligere.</p><p id="p2">Det var i 1968, hvor han sammen med Ron Wood, Aynsley Dunbar og Rod stewart spillede gæstede Pop PUK ( forgængeren for Klub 47) og Brøndby Pop Klub -som opvarmingsband for svenske Tages og Ten Years After.</p><p id="p3">» Han kunne faktisk godt huske det svagt, « fortæller Amager Bios booker, Per Abildtrup, som selv var til stede den dag i 1968.</p><p id="p4">Torsdag var det en noget anderledes musiker, der gik på scenen i Amager Bio. Feteret, faktisk så meget, at han indtager 14.-pladsen på musikmagasinet Rolling Stones liste over de 100 største guitarister nogensinde.</p><p id="p5">Karrieren gennem The Yardbirds, The Jeff Beck Group og sammenspil med -blandt mange andre -Mick Jagger, Stevie Ray Vaughan, Eric Clapton, Roger Waters, Stevie Wonder, Les Paul, Bryan May, Kate Bush og ZZ Top gør ham til et af de største rock-ikoner. Dog mest blandt kendere, da han altid er gået egne veje, som regel i en mere eksperimenterende retning end rockens andre sværvægtere.</p><p id="p6">Det var da også et publikum med en stor del musikere -blandt andre Thorbjørn Risager, Thomas Blachman og de lokale Wili Jönsson og Peter Brander -der havde taget opstilling med tårnhøje forventninger.</p><p id="p7">Og at dømme efter udråbene undervejs, blev de indfriet til fulde af den nu 66-årige Beck og et sublimt band: Rhonda Smith, tidligere bassist for Prince, Jason Rebello fra Stings orkester på keyboards og super-produceren Narada Michael Walden på trommer.</p><p id="p8">De præsenterede et særdeles sammensat sæt på en time og 40 minutter med både blues, funk og episk rock og dimensioner.</p><p id="p9">Højdepunkter var klassikeren » Stratus « , » Angel Footsteps « , Beatles-nummeret » A Day In The Life « i en henrivende version og -selv om visse kendere løftede øjenbrynene -Judy Garland-evergreenen » Over The Rainbow « . En afrunding med det gamle Sly &amp; The Family Stone-hit » Higher « og sågar Puccini-arien » Nessun Darma « gjorde koncerten til en flyvsk rundgang i den vestlige musikskat. Og dét med et musikalsk niveau af højeste karat sammen med en ydmyghed, der lod hele bandet bide til bolle. Blandt andet i et fabelagtigt funky bas-intermezzo af Rhonda Smith. Eksperimenterende, jovist, men teknikken overtog ikke den musikalske gnist og legelyst.</p><p id="p10">» Sjældent har jeg oplevet så store forventninger til en koncert som den i torsdags -folk har glædet sig som små børn.</p><p id="p11">Og når man er så dygtig, så må man gerne blære sig lidt med det -og det gjorde han jo også.</p><p id="p12">' Rockmusikkens Mozart,' hørte jeg en sige bagefter. De siger, at han spiller guitar hvor som helst nu til dags: på hotellet, i bussen, backstage... Og det lyder jo også sådan, « siger en ekstatisk Per Abildtrup, der har planer om at præsentere guitarlegenden igen til hans turné næste år.</p><p id="p1">Da den tidligere HIK-direktør, Nicolai Kaas-Heilmann, kort før forårssæsonens start skiftede til en lignende stilling i Fremad Amager, gav det grobund for spekulationer, om ikke træner Jakob Friis-Hansen ligeledes var på vej til 'Øens hold'.</p><p id="p2">Det skulle imidlertid vise sig, at han ikke var den eneste, men at der var tale om en stor del af organisationen omkring 1. holdet i HIK.</p><p id="p3">Thomas Monberg fra det såkaldte 6-mands udvalg i HIK er ikke videre begejstret, for måden det er blevet gjort på:</p><p id="p4">"Rent juridisk er der ikke noget at komme efter. Der hvor jeg sætter spørgsmålstegn, er ved det moralske i at hente så stort et antal folk i sin tidligere klub, som det her er tilfældet. Fra min egen hverdag indenfor jura er det i hvert fald ikke, sådan man agerer. Det har alle været nøglepersoner i HIK - en træner, en assistenttræner, endnu en træner (Michael Madsen, red.) og spillere - hvilket naturligvis har været hårdt. Kongeordet i HIK er økonomisk ansvarlighed, og det er det, vi lever efter i klubben i øjeblikket. Jeg vil dog gerne lige sige, at jeg ellers mener, at projektet på Amager generelt vil gavne fodbolden i København".</p> <hl2>Fej for egen dør</hl2><p id="p5">I Fremad Amager har man kun hovedrysten tilovers for HIKs beklagelser.</p><p id="p6">Hovedpersonen selv, Nicolai Kaas-Heilmann, siger, at beskyldningerne om urent trav, og at det har været planlagt allerede inden hans afgang fra HIK, af helt naturlige årsager ikke har været mulig:</p><p id="p7">"Mit eget skifte blev jo sat i stand nærmest fra dag til dag. I Jakobs' (Friis-Hansen, red.) tilfælde er det en lidt anden sag. Han havde gjort det klart, at han ville forlade HIK under alle omstændigheder og forhandlede faktisk med en helt tredje klub. Da det pludselig gik i vasken, fik vi chancen for at hente ham til Amager i stedet. Omkring Michael Madsen havde klubben tilsyneladende lovet ham noget, de ikke kunne holde, så han alligevel ikke ville være træner for HIK og var derfor ikke bundet af nogen kontrakt. Så jeg synes måske, at de skulle feje foran egen dør først. Jeg er altså også ansat til at skabe resultater og ikke følelser. Jeg vil endnu engang gerne understrege, at jeg har været sindssyg glad for min tid i HIK. Der er en masse fantastiske mennesker i klubben, men desværre også enkelte der er svære at få med på nye ideer. Man finder nok ikke en klub i Danmark, hvor man tager sig så godt af hinanden -  både på godt og ondt", siger Nicolai Kaas-Heilmann med vanlig ro i stemmen til Villabyerne.</p><p id="p8">HIKs sæson indledes på hjemmebane mod Køge søndag den 4. august kl. 15.</p><p id="p1">For U12 pigerne var det ene og alene finalen det handlede om. Den stod mellem BK Amager og BMS Herlev. Hjemmeholdet fra Amager vandt finalen 21-16 og blev dermed sjællandsmestre for U12 piger.</p><p id="p2">Hos drengene var 11 hold tilmeldt slutspillet: Falcon, Gladsaxe, BMS Herlev, Virum, BK Amager, Hørsholm, ALBA, Jonstrup, Hvidovre, SISU 2006 og SISU.</p><p id="p3">De 11 hold skulle afgøre slutspillet i en dobbelt knockout turnering. Hvilket vil sige at når et hold taber sin første kamp, rykker man ned i en ny pulje, hvor man har en ekstra chance for at kæmpe sig hele vejen til finalen.</p><p id="p4">Du kan se hvordan hele slutspillet forløb i puljetræet nedenfor:</p><p id="p1">FREMAD AMAGER -denne hæderkronede Amager-klub med de stolte traditioner -er ude i klubbens værste krise til dato. Sportsligt er klubbens flagskib, førsteholdet, på vej ud af 2. division med et brag. Sølle to point er høsten efter efterårets 11 kampe. Cheftræner Peer F.</p><p id="p2">Hansen afleverede sin egen fyreseddel i sidste uge. Men krisen stikker dybere end manglende point på kontoen og en træner, der giver op. Fremad Amagers gode navn og omdømme -brandet -har fået nogle alvorlige ridser i lakken efter storsatsningen med FC Amager. Og noget tyder på, at det kniber med rekrutteringen af frivillige Fremad-folk. Dét, der i gamle dage var klubbens store styrke, en hær af frivillige, der ville gå gennem ild og vand for klubben, er i dag blevet klubbens svaghed. Antallet af soldater kan nemlig tælles på én hånd.</p><p id="p3">TILBAGE I HALVFEMSERNE fik Fremad Amager en gylden mulighed for at skabe et københavnsk storhold, men medlemmerne stemte nej tak til invitationen, og FC København blev en realitet på mandat fra moderklubberne B 1903 og KB. FC Københavns indtog i dansk fodbold har på den lange bane været en dyr fornøjelse for Fremad Amager. Brandet FC København fik amagerkanske skoledrenge til at smide Fremad-trøjen i skolegården til fordel for den hvide løve-trøje. Efter flere mislykkede forsøg på en fusion med andre Amagerklubber kom storsatsningen FC Amager til verden med en færøsk, tidligere FCK-stjerne i spidsen for projektet.</p><p id="p4">Men projektet viste sig at være skrøbeligt -økonomisk.</p><p id="p5">Og den sportslige organisation ditto. FC Amagers flotte premieresejr over Lyngby i Sundby Idrætspark blev forvandlet til et mareridt, da Fremad A. blev dømt som taber med 0-3 efter en skrivebordsafgørelse i DBU. FC Amager havde benyttet en ulovlig spiller.</p><p id="p6">Det blev kick off til en farceagtig epoke i klubbens historie, og der gik mindre end et år, før FC Amager-projektet måtte lukke og slukke. Andre Amager-klubber meldte fra til projektet af frygt for, at Fremad A. ville skumme fløden. Sandheden er, at Fremad A. har betalt den ultimative pris for projektets deroute; klubbens gode omdømme og renommé er skudt i stykker.</p><p id="p7">FREMAD A. HAR TIDLIGERE rejst sig fra asken til ilden, men denne gang ser det ud til, at klubben befinder sig i en monumental krise à la den krise, vi i øjeblikket ser på den københavnske vestegn. Det kræver masser af knofedt fra de få ildsjæle at løfte de mange i og omkring klubben, og dét projekt er i virkeligheden det største i klubbens lange, brogede historie.</p><p id="p8">USandheden er, at Fremad Amager har betalt den ultimative pris for projektets deroute; klubbens gode omdømme og renommé er skudt i stykker.</p><p id="p1">Amager Strandvej har på ganske få år oplevet en eksplosionsagtig stigning i biltrafikken til og fra lufthavnsområdet.  Således var der 5000 biler om dagen i 1992 på den kommunale vej langs Amagers øst-strand, mens der i dag er cirka 19.000 biler.
Trafikbelastningen er så enorm, at Tårnby Kommune vil lukke en del af vejen for at få den gennemkørende biltrafik til og fra lufthavnen ledt over på den store amtsvej Englandsvej og lufthavns-motorvejen.
Det falder imidlertid ikke i Amager Erhvervsråds smag.  Rådet har offentligt kritiseret kommunens planer og har samtidig klaget over sagen til Trafikministeriet.</p><p id="p2">Tårnby har taget konsekvensen af erhvervsrådets udmeldinger og har trukket sig ud af interesseorganisationen.
"Det kan ikke være rigtigt, at medlemmerne i erhvervsrådet skal bekrige hinanden.  Vi må konstatere, at vejene skilles, og at vi ikke har fælles interesser i denne her sag," siger Tårnbys borgmester, Henrik Zimino (S).
<br /><em style="bold">Fuld udblæsning</em><br /> Borgmesteren mener, at det rammer helt ved siden af, hvis man vurderer kommunens trafikale tiltag som fjendtlige over for erhvervslivet.  Han mener tværtimod, at kommunen går i front for at få skabt mere erhvervsliv på Amager.
"Men det skal være på en moderne måde, hvor der også tages hensyn til borgerne i området.  Det skal ikke bare være trafik for fuld udblæsning af hensyn til erhvervslivet," siger Henrik Zimino.
Formanden for Amager Erhvervsråd, Hugo Andersen, mener, at Tårnby Kommune for at skabe fred i et villakvarter - nu forsøger at spærre vejen for et velfungerende erhvervsliv på Amager.  Han kalder det alt for snæversynet i forhold til den samlede
udvikling af Amager.
"Jeg troede faktisk først, at det var en spøg.  Det burde være umuligt, at en eller anden lille bykonge skal kunne ødelægge Amager Strandvej som hovedfærdselsåre," siger Hugo Andersen.
<br /><em style="bold">Vital betydning</em><br /> Amager Erhvervsråd mener tværtimod, at vejen burde få status som amts- eller statsvej, fordi den har en vital betydning for den trafikale udvikling af Amager.  Især hvis hovedlandet bliver forbundet med Amager og Øresundsbroen via en
havnetunnel.
"Det kræver ikke megen omtanke at kunne se, at Amager Strandvej får stor betydning, når vi samtidig gerne vil have ledt den tunge trafik uden om Københavns bymidte," siger Hugo Andersen.
<a href="mailto:peter.rosendal@jp.dk">peter.rosendal@jp.dk</a><br /><br /></p><p id="p1">Modtag en e-mail, når Alexandra Justice har skrevet en ny artikel</p><p id="p2">I dag er der demonstration mod boligbyggeriet på Amager Fælled, hvor deltagerne vil danne en stor folkering rundt om Amager Fælled. På Facebook har 1,9 tusind deltagere meldt sig til begivenheden, og demonstrationens budskab er: »Naturen er ikke til salg!«</p><p id="p3">»Det er ikke for sent, og kun ved at stå sammen kan vi redde de sidste rester af en mangfoldig natur,«skriver tovholderne for begivenheden i beskrivelsen af demonstrationen.</p><p id="p4">Ørestad har de seneste år gennemgået en stor udvikling, og nu er turen snart kommet til det sidste område af Ørestad, som skal byudvikles   nemlig det nye Ørestad Fælled Kvarter på Amager Fælled, som skal blive hjem for mere end 5.000 københavnere. Udover boligerne er planen desuden, at der skal bygges daginstitutioner, et supermarked og tre p-huse på området. Projektområdet ligger ud for Sundby Metrostation og er ikke fredet, men ligger ved siden af det område på Amager Fælled, som er.</p><p id="p5">Baggrunden for byggeprojektet er blandt andet, at By og Havn har pantsat området for at få råd til metrobyggeriet, som de nye boliger nu skal finansiere.</p><p id="p6">Hvis det står til Radikale Venstre på Københavns Rådhus, skal metrogælden i By og Havn løbende afdrages kontant i stedet for, at det grønne område bliver solgt til boligbyggeri. Ifølge partiets gruppeformand Tommy Petersen vil det være en investering i fremtidens København. Han mener, at det er en kæmpe fejl at tro, at man byudvikler ved at fjerne byens grønne områder.</p><p id="p7">Københavns Kommune afsatte i 2014 to milliarder kroner til at betale for metro til Sydhavnen. På samme måde foreslår De Radikale nu, at der, ud af budgettet for 2018, afsættes penge til at betale By og Havns metrogæld.</p><p id="p8">»Man vil bygge, fordi området er pantsat til at betale for metro. Men beløbet kan også betales kontant i stedet, og det er det, vi foreslår nu. Vi har de seneste år haft et milliardoverskud i København, som vi har fordelt i vores budgetforlig. Det var blandt andet ud af de penge, at vi finansierede metroen til Sydhavn, som blev betalt kontant frem for at pantsætte,«siger Tommy Petersen.</p><p id="p9">Demonstrationen mod boligbyggeriet finder sted i søndag den 7. maj fra kl. 10-13 på Amager Fælled.</p><block><p>Kort før jul fik en række frivillige projekter besked om, at de ikke kunne fortsætte på grund af besparelser i Teknik og Miljøforvaltningen på Københavns Rådhus. </p></block><p id="p1">BUDGET Der skal endnu flere skatteyderkroner på bordet, hvis den stærkt forsinkede skibakke på toppen af forbrændingsanlægget Amager Ressourcecenter skal blive færdig, Det skriver DR P4 København.</p><p id="p2">Det spektakulære tagprojekt, der også omfatter en klatrevæg, en park og en café, er budgetteret til at koste 82,4 mio. kr. med lån fra fem ejer-kommuner og fire fonde.</p><p id="p3">Men få måneder før den officielle åbning beder Fonden Amager Bakke, der står for at etablere skibakken på toppen af det 85 meter høje anlæg, ejer-kommunerne om yderligere 8,9 mio. kr. til at færdiggøre projektet.</p><p id="p4"><br /><em style="bold">Store projekter har risici</em></p><p id="p5">Ifølge fondens direktør Patrik Gustavsson skyldes fordyrelsen blandt andet, at byggeriet af forbrændingsanlægget i sin tid blev forsinket, og at etableringen af selve skibakken har vist sig at være mere kompliceret end ventet.</p><p id="p6">- Vi er meget kede af det, men vi kan se, at det bliver lidt dyrere end vi havde forudset i 2013, siger Patrik Gustavsson.</p><p id="p7">Meldingen kommer efter flere år med skandalehistorier om Danmarkshistoriens dyreste affaldsforbrændingsanlæg.</p><p id="p8">Anlægget er blandt andet blevet ramt af ekstraudgifter på grund af nedbrud, tekniske problemer og en fejlvurdering af, hvor mange tons affald anlægget kunne håndtere.</p><p id="p9">Patrik Gustavsson har dog svært ved at se, hvordan fonden kunne have undgået en budgetoverskridelse.</p><p id="p10">- Når du laver noget, der er så stort, ambitiøst og komplekst, er der en risiko for, at du undervejs bliver nødt til at ændre på dine løsninger for at få det til at fungere, siger direktøren.</p><p id="p11"><br /><em style="bold">Skaber utryghed</em></p><p id="p12">I Hvidovre Kommune har økonomiudvalget allerede anbefalet kommunalbestyrelsen at godkende det nye lån på 590.000 kroner. Dermed kan kommunens samlede lån komme op på 3,4 mio. kr. Men selvom Enhedslistens medlem af udvalget, Mogens Leo Hansen, har været med til at godkende lånet, er han langt fra tryg ved situationen.</p><p id="p13">- Jeg er utryg ved, om de kan finde ud af at administrere pengene ordentligt.</p><p id="p14">De har lånt penge tidligere og er stadig ikke blevet færdige.</p><p id="p15">Der har været så mange problemer med Amager Bakke. Det er skruen uden ende, siger han.</p><p id="p16">Han føler sig tvunget til at efterkomme låneanmodningen, fordi fonden vil få svært ved at tilbagebetale de eksisterende lån uden en færdig skibakke med betalende gæster.</p><p id="p17">- Det hele står og falder med, om vi vil låne flere penge til Amager Bakke. Vi ender med at få en masse penge i klemme, hvis projektet går ned, sige han til DR P4 København. / ritzau/.</p><p id="p18">Vi er meget kede af det, men vi kan se, at det bliver lidt dyrere end vi havde forudset Patrik Gustavsson, direktør for Amager Bakke-fonden.</p><p id="p1">Til november slår et nyt Amager Bio dørene op for en række af de koncertoplevelser, som stedet er kendt for -ikke mindst lydkvaliteten har altid været en mærkesag i den gamle biograf.</p><p id="p2">Og musik har også altid været en fundamental del af Tuborgfondet, som hvert år uddeler millioner af kroner til musik. Dét er der en særlig grund til, fortæller fondets direktør Anne-Marie Skov: »Musik samler mennesker, skaber glæde og samhørighed, og det er netop fællesskabet omkring musikken, som er vigtigt for Tuborgfondet. De lokale spillesteder samler lokalbefolkningen og er med til at skabe et aktivt lokalmiljø.« Derfor har fondet doneret 178.500 kroner til at sikre, at rocken vil rulle lige så rent som førhen, når ombygningen er overstået.</p><p id="p3">Det er en jury med en faglig baggrund inden for lyd og akustik, som har kvalificeret de mange ansøgninger og indsnævret feltet, men det er Tuborgfondets bestyrelse, der har truffet den endelige beslutning om, hvilke spillesteder der modtager en bevilling.</p><p id="p4">Når Amager Bio er et af de udvalgte steder, er det fordi, det går en ombygning i møde, der skal sikre bedre forhold for både musikere backstage og publikum i foyeren samt udvide publikumskapaciteten i selve koncertrummet. De kommende fysiske ændringer vil uvægerligt påvirke akustikken, men med bevillingen til lyddæmpning og til delay-højttalere under balkonen kan kvaliteten af lydoplevelsen sikres.</p><p id="p5">»Vi er meget taknemmelige for den store hjælp vi har modtaget af Tuborgfondet, da den vil sikre den gode lyd og musikoplevelse, som er en del af vores varemærke,« siger Per Abildtrup, der er booker for Amager Bio og formand for den nære samarbejdspartner Musikforeningen 5-øren.</p><p id="p6">" De lokale spillesteder samler lokalbefolkningen og er med til at skabe et aktivt lokalmiljø.</p><p id="p7">Anne-Marie Skov.</p><p id="p8"><br /><em style="bold">FAKTA</em></p><p id="p9">Tuborgfondet Musikhjælp -' Den gode lyd' Puljen er en del Tuborgfondets nye initiativ Tuborgfondet Musikhjælp.</p><p id="p10">Et bredt program der skal være med til at gøre den danske musikscene endnu mere velspillende og meget mere mangfoldig.</p><p id="p11">Der uddeles i alt 2,5 mio. kr. til 20 spillesteder fordelt over hele Danmark. I alt 62 spillesteder søgte puljen, og til sammen søgte de om støtte for knap 13 mio. kr.</p><p id="p12">Tuborgfondet er en del af Carlsbergfondet, og får midlerne til uddeling fra overskuddet af salget af Tuborg-og Carlsberg produkter i Danmark og resten af verden.</p><p id="p1">Fra 15. februar 2008 træder et EU-direktiv i kraft, der skal beskytte de ansatte mod støj på arbejdspladserne.</p><p id="p2">Det kan blive et stort problem for mange af landets spillesteder, fordi de må vinke farvel til en del bands. En støjgrænse på 85 db ligger nemlig langt under, hvad de fleste bands spiller. Per Abildtrup frygter, at det kan betyde lukningen for Amager Bio, hvis direktivet skal følges.</p><p id="p3">"Da jeg hørte om reglerne, tænkte jeg bare, at så kan det ikke gå hurtigt nok med at melde os ud af EU. Aldrig har jeg hørt om så urealistiske regler. Det svarer til lydstyrken på en mellemstor ghettoblaster, der spiller halvhøjt. Tre mand der spiller akustisk, vil også spille højere. Normalt spiller vi 100 db til koncerterne, og det svarer til at spille tre-fire gange højere end de tilladte 85 db. Så kan vi lige så godt lukke Amager Bio," siger Per Abildtrup.</p><p id="p4">Han har selv spillet og arbejdet med musik i 40 år og har aldrig været i nærheden af at have fået skade af det. Der har heller ikke været klager over støjen fra medarbejdernes side, og hvis de skulle have et problem med lyden, så vil de kunne få udleveret ørepropper til koncerterne.</p><p id="p5">"Det er helt normalt at spiller højere mange steder, og blandt andre spiller rockbandet Type O Negative langt højere end 100 db. Så det vil være et anslag mod både rockkulturen og klassisk musik, hvis det bliver gennemført. Men det lyder altså også som et meget ugennembearbejdet regelsæt i mine ører," siger han.</p><p id="p6"><br /><em style="bold">Dispensation</em></p><p id="p7">Formand for spillesteder i Danmark og centerleder for Amager Bio, Jesper Nordahl, mener, det må kunne lade sig gøre at få lavet en dispensation fra reglerne. Blandt andre har Sverige fået lavet en særskilt regel, der tager hensyn til lydstyrken ved koncerter.</p><p id="p8">"Reglerne er lavet for at forhindre støj og larmende maskiner. Det synes jeg ikke lige, koncerter hører under. Nu vil vi tage fat i arbejdsmarkedsordførerne i Folketinget, så vi også kan få lavet en dispensation som i Sverige. Særreglerne vil betyde, at man kan spille 100 db ved mixerpulterne og 115 db ved lydkilden. Det vil være passende for os," siger Jesper Nordahl.</p><p id="p9">Han forventer, at politikerne vil være lydhøre overfor at lave en dispensation. I modsat fald vil det, ifølge Jesper Nordahl, være ikke mindre end en katastrofe, hvis det bliver indført på spillestederne.</p><p id="p10">jmab-l.dk</p><p id="p1">Efter flere år med voldsom diskussion, adskillige debatmøder, tre store folkelige protester, en festival og et kommunalvalg ser det sidste punktum i sagaen om Amager Fælled nu ud til at være sat. Et flertal bestående af samtlige partier i Borgerrepræsentationen, med undtagelse af det andet-og tredjestørste parti, Enhedslisten og Alternativet, nåede i sidste uge frem til et kompromis.</p><p id="p2">Der bliver bygget på Fælleden, kun få hundrede meter fra det oprindelige byggefelt på Strandengen.</p><p id="p3">Byggeriet bliver dog en hel del mindre, end det oprindeligt var planlagt.</p><p id="p4">Aftalen bliver af Socialdemokratiet kaldt en næsten perfekt løsning, for SF og De Radikale, der blev ved forhandlingsbordet trods begge partiernes modstand mod byggeri på Amager Fælled, er løsningen den mindst dårlige, hvorimod Alternativet og Enhedslisten, der som de eneste partier ikke er med i aftalen, kaldte det en sort dag for København. Selvom Amager Fælleds Venner erkender, at de nye, indskrænkede byggeplaner ikke er helt så slemme, som borgergruppen havde frygtet, fastholder den sin totale modstand mod alt byggeri på Fælleden.</p><p id="p5"><br /><em style="bold">Det sjette scenarium</em></p><p id="p6">Selvom den nye aftale er blevet til på baggrund af Økonomi for valtningens rapport fra en lille måned siden, er det ikke nogen af forvaltningens fem foreslåede scenarier, der nu bliver realiseret. I stedet har politikerne sakset lidt fra flere af forvaltningens forslag og har lavet deres eget sjette scenarie. Ved at opføre 550 boliger på et areal ved Bådehavnsgade i Sydhavn kan man ' nøjes' med at bygge 2.000 boliger på Amager Fælled. Nærmere bestemt på den sydlige del ud mod Vejlands Allé, på det areal der af Amager Fælleds Venner er blevet døbt Lærkesletten, men som de fleste andre kalder Campinggrunden, fordi den blev udlagt til campingplads, førend balladen om byggeplanerne på Fælleden tog fart.</p><p id="p7">Derved bliver der faktisk sammenlagt opført flere boliger end oprindeligt planlagt. Men fordi byggeretten på de to nye grunde ikke er lige så meget værd som Strandengen, var politikerne altså ikke helt i mål i forhold til at skaffe de 1,9 milliarder, som man skylder By &amp; Havn for den københavnske metro.</p><p id="p8">Derfor er der oven i de to nye boligområder også planlagt 81.000 kvadratmeter erhvervsbyggeri på Selinevej og 20.000 kvadratmeter erhverv i Ørestad.</p><p id="p9">Sammenlagt gør de fem projekter det muligt at slå en streg over metrogælden.</p><p id="p10"><br /><em style="bold">Alternativets alternativ</em></p><p id="p11">Inden partiets exit fra forhandlingerne var Alternativet mødt velforberedt op med deres eget alternative forslag til, hvordan man kunne komme i mål med både gæld og nye boliger uden at røre ved Fælleden.</p><p id="p12">Partiet foreslog, at man flytter motocrossbanen ved Artillerivej og bygger boliger hele vejen fra Hekla Park til Vejlands Allé og videre langs den sydlige del af H/ F Sønderbro ud til Slusen.</p><p id="p13">Derudover ønskede de at opføre boliger langs Selinevej fra Sjællandsbroen og et godt stykke ind på de arealer, hvor Kalvebod Miljøcenter ligger i dag.</p><p id="p14">Ifølge Alternativets egne beregninger ville denne løsning give dobbelt så mange boliger, som der var planlagt i Ørestad Fælled Kvarter, og give 300 millioner kroner ekstra i kassen.</p><p id="p15">Men Alternativets forslag blev meget hurtigt forkastet. Først og fremmest fordi det ville kræve en flytning af Kalvebod Miljøcenter.</p><p id="p16">Og så ville man i stedet for at lede efter en grund til nye boliger skulle til at lede efter en grund til et nyt miljøcenter. Alternativet pegede på en grund ved Prøvestenen, men med sine kun 2,1 hektar var den langtfra stor nok til, at miljøcentret kunne flyttes dertil.</p><p id="p17">Blandt andet derfor frarådede Miljøforvaltningen også i sin seneste rapport, at miljøcentrets arealer blev taget i betragtning til boligbyggeri, og konstaterede i samme åndedrag, at et beboelseskvarter på Selinevej vil ligge meget afskåret og kræve store investeringer i ny infrastruktur, da der er meget langt til både bus, tog og metro derfra.</p><p id="p18">Alternativets oplæg blev altså vejet og fundet for let, og dermed var der kun løsninger tilbage på bordet, der på den ene eller anden måde betød byggeri på Amager Fælled. Den kamel kunne hverken Alternativet eller Enhedslisten sluge, så de to store partier forlod budgetforhandlingerne, før de for alvor var gået i gang.</p><p id="p19">Helte eller forrædere Knapt var meldingen kommet om, at der var truffet aftale om byggeri på Amager Fælled, førend kritik-k ken haglede ned over særligt SF og De Radikale. De to partier, der har været regnet som en del af den såkaldt ' grønne blok' siden kommunalvalgkampen sidste år, valgte nemlig i modsætning til Enhedslisten og Alternativet at blive ved forhandlingsbordet, selv ef-f ter at det stod klart, at Fælleden ikke kunne friholdes.</p><p id="p20">I Amager Fælleds Venners facebookgruppe blev ord som ' forræderi' og ' vælgerbedrag' brugt i flæng, fordi de to partier ikke stod bag det ultimative krav om en total fredning af hele Amager Fælled.</p><p id="p21">Men selv med støtte fra SF og De Radikale var der ikke støtte til kravet, og resultatet havde forment-t ligt været, at også disse to partier havde måttet forlade forhandlingslokalet. Så havde den endelige beslut-t ning været overladt til Socialdemokratiet og de borgerlige partier, hvoraf flere tidligere har været positivt stemt over for at placere hele byggeprojektet på en udvidet version af campinggrunden.</p><p id="p22">Socialdemokratiet havde også foretrukket en løsning, hvor hele projektet kunne realiseres på ét sted, og her var campinggrunden det eneste bud. Partiets politiske ordfører, Jonas Bjørn Jensen, anerkender da også overfor Politiken, at SF og De Radikale havde succes med at minimere omfanget af byggeriet på Fælleden.</p><p id="p23">Forfra Det første udkast til en lokalplan for Ørestad Fælled Kvarter var lige på trapperne, da Frank Jensen til alles store overraskelse pludselig vendte på en tallerken og erklærede byggeplanerne på Strandengen for stendøde.</p><p id="p24">Dermed blev alle de forudgående planer, undersøgelser og arkitekttegninger krøllet sammen og smidt i papirkurven. Nu starter vi så forfra igen, og forude venter en lang og kringlet proces med at forberede byggerierne.</p><p id="p25">By &amp; Havn skal acceptere arealbyttet. Folketinget skal på banen, fordi begge de to nye byggefelter til boligområderne er fredede og altså skal affredes, førend man kan røre ved dem. Dertil kommer selve planprocessen med et hav af undersøgelser, offentlige høringer og formentlig også endnu en arkitektkonkurrence, inden projektet skal i politisk behandling. Overborgmester Frank Jensen vurderer over for TV2 Lorry, at der kommer til at gå tre-fire år, før der kommer byggekraner på Amager Fælled.</p><block><p>Jeg kan se i jeres program, at I snart skal have en koncert med Michael Falch. </p></block><p id="p1">Det er Amager Erhvervsråd, der sammen med det internationale netværks JCI's lokalafdeling på Amager, står bag Amikai - en erhvervspris for Amagers unge ledere.</p><p id="p2">Frem til 25. oktober har alle har kunne indstille kandidater til prisen. For at komme i betragtning til prisen skal kandidaterne dog opfylde en række kriterier: Udover at være mellem 18 og 40 år og have sit professionelle virke på Amager skal de nominerede have 5 vigtige egenskaber for at trække prisen hjem: 1. Karrieremæssig succes 2. Udviklingsfokus 3. Engagement 4. Samarbejdsevner 5. Have fokus på det hele menneske Med andre ord sigter Amikai-prisen ikke kun mod at fejre unge ledere, som kan skabe et stort plus på bundlinjen.</p><p id="p3">Det handler også om alt det, den unge leder kan tilføre sin virksomhed på andre punkter -fx arbejdsglæde blandt kollegerne eller et styrket engagement i lokalsamfundet. På aftenen er der foruden prisoverrækkelsen ararangeret networking, god mad fra Restaurant Baglokalet og oplæg fra både Amagers Erhvervsråd og fra den unge leder Majbritt Skov, der er blandt Berlingske top 100 Talenter 2015 og ekspert på DR's " Spild af Dine Penge". Majbritt var desuden indstillet til prisen sidste år.</p><p id="p4">Vinderen bliver fundet af en jury, som bl. a. tæller Amager Erhvervsråds formand Hugo Andersen og Jens Goodman, der vandt prisen sidste år.</p><p id="p5"><br /><em style="bold">De tre nominerede er</em></p><p id="p6">Der er tre kandidater med i finalen, og vinderen kåres først om aftenen den 26. november.</p><p id="p7">De nominerede er: Julie Rosendal, PR-og kommunikationschef hos Dell.</p><p id="p8">Julie Rosendal har en personlighed, der kendetegnes ved samarbejde, engagement og energi, hvilket bidrager til stærke resultater. Hun er en velrespekteret kollega med et super drive, humør og engagement, og bidrager ud over hendes primære funktion.</p><p id="p9">Julie leder bl. a. også en medarbejdergruppe hos Dell, der sætter fokus på kvinder og karriere. I den forbindelse har hun flere gange været taler til arrangementer omkring styrken ved mangfoldighed i erhvervslivet. Julie er uddannet cand. mag.</p><p id="p10">i Dansk og Engelsk og har siden studeret til strategisk kommunikationsrådgiver på Teknologisk Institut. Hun har været kommunikationschef i Dell siden 2010.</p><p id="p11">Martin Eriksen. Martin Eriksen står muligvis i køkkenet til Amikai, da han arbejder i Restaurant Baglokalet, som står for festmiddagen. Det er dog ikke kun sine stærke kulinariske evner, Martin er nomineret for: Han er også kendt for sit engagement i menneskene omkring ham.</p><p id="p12">Martin er indstillet af kollegaen William Milsted, der bl. a. skriver: " Martin rummer de ansatte samt elever på en rolig og beskyttende facon, der gør, at alt det, som kan virke uoverskueligt og svært, bliver legende let og overkommeligt". Martin har været elev i Meyers Køkken og Meyers Deli, og han har arbejdet på en lang række restauranter før han endte i Baglokalet.</p><p id="p13">Simon Jansen, bladchef for Amager Lokalavis. Bladchef Simon Jansen fik på bare et år gjort Lokalavisen Amager til en efterspurgt avis. Derfor har Birger Larsen, bestyrelsesmedlem i Amager Erhvervsråd og forretningsdrivende på Amager, nomineret Simon. " Det er mit indtryk, at annoncørerne ligefrem står i kø for at de gennem Lokalavisen kan møde deres kunder igennem flotte opsatte annoncer", skrev Birger bl. a. i sin nominering. Simon er uddannet Cand. Merc. i økonomisk markedsføring og har været på Lokalavisen Amager siden februar 2015.</p><block><p>Tænk, hvis aviserne de seneste 14 dage var udkommet med en forsideoverskrift, der blot sagde: Vi ved ikke noget og nedenunder kunne der så have stået, Vi ved stadig lige så lidt som i går, og da vidste vi heller ikke noget om, hvad de egentlig taler om i de stormfulde højder på 25. etage - ude på Amager. Selvfølgelig blev der opfanget nogle enkelte tvetydige røgsignaler, der dog mestendels afslørede, at det hele trak ud fordi der blev kortere og kortere mellem Villy Søvndals rygepauser - så du røgen, som han sagde til Ole Sohn, men da var det hele allerede væk. </p></block><p id="p1">REDDET: På Vesterfælledvej 100 har forbipasserende i knap 80 år kunnet se op mod himlen og kaste et blik på det irrede kobbertårn med den store lueforgyldte globus.</p><p id="p2">Indtil i mandags. Da blev det 7,5 ton tunge og 6,5 meter høje kobbertårn taget ned.</p><p id="p3"><br /><em style="bold">Døre, gulve og et tårn</em></p><p id="p4">»Selvom revisoren siger, vi skal holde fingrene fra det, der ikke er profitabelt, så kommer man af og til forbi noget, hvor man ikke bare kan se til, at det bliver smidt ud,« fortæller Tom Jørgensen, der er indkøber ved Genbyg A/S.</p><p id="p5">Hans virksomhed har de seneste uger været på Carlsberg for at hente for eksempel døre og gulve, som kan bruges igen i andre byggerier. Og det var i der, Tom Jørgensen erfarede, at tårnet skulle ud.</p><p id="p6">Egentlig skulle det have været på depot, men der var ingen, der ville flytte det, og derfor stod i det stedet til at blive revet ned.</p><p id="p7">»Når man har været i faget i mange år, så finder man ud af, hvad der ikke er så meget af. De fleste kender deres by på tårnene, og det her er et af dem, som folk genkender,« siger Tom Jørgensen.</p><p id="p8"><br /><em style="bold">Fødselsdags-tårn</em></p><p id="p9">Virksomheden Genbyg afmonterer brugte byggematerialer fra nedrivningstruede huse og sælger døre, gulve, vinduer og lignende videre.</p><p id="p10">Det har de gjort i 15 år og det lille tårn skal både markere virksomhedens fødselsdag og fungere som et vartegn fremover.</p><p id="p11">»Vi har adresse ude på Amager Landevej, så folk vil kunne se tårnet fra vejen. Vi bygger en veranda rundt om tårnet, som man kan sidde på. Ved indvielsen den 3. maj klokken 14 håber vi selvfølgelig, der er mange, der kommer og ser det,« siger Tom Jørgensen.</p><p id="p12">Flytningen tog det meste af mandagen. Først skulle de to store kraner have godt fast i tårnet. Inde i tårnet havde de bygget en konstruktion, der fungerede som afstiver, da tårnet blev lagt ned på ladet af lastbilen. Arbejdet begyndte ved middagstid og først efter klokken 18.00 kunne lastbilen med den tunge last køre mod Amager og tårnets nye hjem.</p><p id="p13"><br /><em style="bold">Fakta KOBBERTÅRNET</em></p><p id="p14">Vægt: 7.5 ton</p><p id="p15">Højde: 6.5 meter</p><p id="p16">Alder: 77 år Administrationsbygningen er fra 1903, tårnfløjen fra 1936.</p><p id="p17">Globussen på toppen af tårnet vejer 500 kilo alene.</p><p id="p18">Kobber-globussen er lueforgyldt (forgyldt med en blanding af guldstøv og kviksølv) Inde i tårnet er en konstruktion med spindeltrappe og balkon.</p><p id="p19">Kilder: Carlberg Byen, Kulturstyrelsen samt Genbyg A/S.</p><p id="p1">SUNDBY: Efter måneder med byggerod står en ny akutmodtagelse på Amager Hospital på mandag 28. februar klar til at modtage de tidligere skadestuepatienter og andre akutte patienter. De skal nu vænne sig til at ankomme fra Kastrupvej og til at gå efter navnet Akutmodtagelse i stedet for Skadestue.</p><p id="p2">Men det er andet og mere end en fælles hoveddør, som Amager Hospital nu kan tilbyde borgerne. Faktisk er hele hospitalet omstruktureret til nye arbejdsgange. Akutmodtagelsen bliver hospitalets centrale kontrolrum, hvor den enkelte patients videre forløb med det samme afklares af et lægefagligt team.</p><p id="p3">» Allerede her vil speciallæger, sygeplejersker og lægesekretærer visitere, hvor patienten skal hen. Om patienten skal indlægges på Amager Hospital, kan behandles færdig på stedet, skal videre til et andet hospital eller måske tilbage til egen læge.</p><p id="p4">Mens Skadestuen før var en selvkørende enhed, er den nu en del af et samlet forløb, « fortæller overlæge Jens Rasmussen.</p><p id="p5">Som en del af en patients forløb medregnes også den gode kommunikation mellem for eksempel Amager Hospital og egen læge, hjemmehjælp eller andre hospitaler.</p><p id="p6">» Vi er meget bevidste om, at vi skal inddrage andre sektorer til gavn for patienten, « siger afdelingssygeplejerske Lis Jacobsen.</p><p id="p7"><br /><em style="bold">Småskader går mere tjep</em></p><p id="p8">Når patienter ankommer til den nye akutmodtagelse, bliver de delt op i farvekoder, der afspejler graden af deres skade.</p><p id="p9">Mens patienter med mindre skader, som for eksempel en forstuvet fod, ofte har oplevet det frustrerende at vente tre timer og så tager behandlingen blot fem minutter, er der nu en slags kvikskranke for dem.</p><p id="p10">» Det er tit dem, der får lov at vente bagest i køen, men i den nye akutmodtagelse er der specialuddannede sygeplejersker og skadelæger, som hurtigt tager sig af netop den type patienter, « siger Jens Rasmussen.</p><p id="p11">Akutmodtagelsen råder over 10 observationspladser.</p><p id="p12">» Det er til uafklarede patienter, hvor vi venter på prøver og endnu ikke ved, om de forsat skal være indlagt. Det er et korttidsafsnit, hvor patienterne ikke skal ligge i flere dage, men omkring et døgns tid, indtil det er afklaret, om de skal hjem, videre til et andet afsnit eller i ambulatoriet, « siger Lis Jacobsen.</p><p id="p13">Endelig har akutmodtagelsen et medicinsk intensivt observationsafsnit for kritisk syge.</p><p id="p14">» Det er for patienter, der kræver tættere observation, og som for eksempel har en kraftig infektion, så organerne er påvirket, eller kramper.</p><p id="p15">De observeres tæt og ofte, så man kan afklare, om de får det bedre indenfor to-fire timer, eller om de måske skal videre på intensiv afdeling på Hvidovre, « siger Jens Rasmussen.</p><p id="p16">Fokus på kronikere Det er håbet, at den nye akutmodtagelse kan være med til at forebygge en del indlæggelser af såkaldte kronikere, altså patienter med for eksempel sukkersyge, hjertesygdomme eller lungesygdommen KOL.</p><p id="p17">» Hele Region Hovedstaden har meget fokus på kronikere, fordi de ofte indlægges akut.</p><p id="p18">Det er ofte ældre mennesker, og det er hårdt at skulle indlægges akut måske sent om aftenen.</p><p id="p19">Vi vil gerne indlægge de rigtige og kun have dem indlagt, så længe de har behov for det. Det lyder ret indlysende, men tidligere har man været nødt til at indlægge kronikere, der reelt ikke var så dårlige, at de behøvede indlæggelse, alene fordi der ikke med det samme kunne gennemføres røntgen eller blodprøver. Men nu kan vi afklare patienterne i akutområdet via speciallægerne, få gennemført røntgen eller blodprøver hurtigt og måske undgå indlæggelse, « siger Jens Rasmussen.</p><p id="p20">Igen handler det om at tilrettelægge det bedst mulige forløb for patienten i koordination med andre dele af det offentlige, som patienten er i kontakt med.</p><p id="p21">» Vi skal tænke lidt mere over, om der er andet og mere, patienterne har behov for, når de ikke længere er akutte. Er der ikke optimal hjemmepleje eller er der måske behov for et nødkald. Vi har også en følgehjem ordning, hvor hospitalet sørger for, at patienten vender godt tilbage til hjemmet. « » Kronikerne er meget dyre for regionen i sengetid, og det er selvklart bedst for patienterne, hvis forløbet forbedres, så indlæggelser overflødiggøres.</p><p id="p22">Det gør vi blandt andet ved at tænke over, hvordan vi optimerer samarbejdet med kommune, plejehjem og læger og hvordan vi får samme sprog, « siger Jens Rasmussen.</p><p id="p23"><br /><em style="bold">Et halvt års forarbejde</em></p><p id="p24">Arbejdet med omstruktureringen har involveret hele Amager Hospital. I et halvt år har 10 arbejdsgrupper med repræsentanter fra alle afdelinger været i gang med at beskrive arbejdsgange og hvordan, man kan gøre tingene smartere.</p><p id="p25">» Så læger ikke nødvendigvis altid gør, som læger plejer at gøre og sygeplejersker ikke nødvendigvis gør det, sygeplejersker plejer at gøre. At man i stedet ser på, hvad er bedst for patienten. En læge skal ikke bare sige til en sekretær: Gør lige dét, hvis det er bedre for patientens forløb, at lægen selv gør det med det samme. Det er en gennemarbejdet ændring, som hele hospitalet har været involveret i. « » Vi har som nærhospital en bestemt rolle, og der har ikke været et andet hospital, som vi kunne læne os op ad og sige: De gør sådan. Derfor har vi brugt tid på at definere det selv , og vi er nu langt fremme i den rolle, regionen har beskrevet for nærhospitalerne, « siger Jens Rasmussen.</p><p id="p26">Region Hovedstaden har ydet en særbevilling på 40 millioner kroner til at bygge den nye akutmodtagelse på Amager Hospital.</p><p id="p1">Svendborg Rabbits 88 BK Amager 52 Basketligaen Basketball: Amager fik bøllebank i aftes, da Svendborg Rabbits tildelte bundholdet klø på størrelse med underskuddet i den nyligt krakkede Amagerbank.</p><p id="p2">36 point vandt Svendborg Rabbits med i et opgør, hvor kaninerne gav 458 trofaste tilskuere et festligt farvel til Svendborg inden flytningen til Gudmehallerne.</p><p id="p3">Sejren kunne have været meget større, hvis ikke de barmhjertige kaniner havde ladet bænkspillere som Jens Thygesen og Adam Haddad spille det meste af anden halvleg. Så kunne de bærende profiler som Nicolai Iversen, Adama Darboe og Christian Cavanaugh få tidlig fyraften.</p><p id="p4">-Der var ingen grund til, at de skulle spille mere. Det var godt, at spillere som Jens og Adam kunne få en del minutter, sagde Rabbits-træner Craig Pedersen.</p><p id="p5">BK Amager kom kun med otte spillere til kampen. Og blandt dem, der manglede, var holdets stjerne, Nerijus Brasas, der med 22,4 point i snit per kamp er nummer to på ligaens topscorerliste.</p><p id="p6"><br /><em style="bold">Run på 34-0</em></p><p id="p7">Svendborg Rabbits spillede de stakkels amagerkanerne ud af banen i anden periode, som Svendborg vandt 29-2.</p><p id="p8">Rabbits lavede et run på 34-0 (!) i de sidste ni minutter af første halvleg og de første to minutter af anden, hvor Svendborg førte 64-20. Uhørt i en kamp mellem to ligahold.</p><p id="p9">Christian Cavanaugh blev trods kun 17 minutter på banen kampens topscorer med 21 point og 13 rebounds.</p><p id="p10">Den springstærke amerikaner har efter Matt Williams' skade fået en større rolle som afslutter under kurven.</p><p id="p11">-Jeg får et bedre og bedre samarbejde med Martin ( Mariegaard, red.), sagde Christian Cavanaugh efter en kamp med mindre modstand, end han får i et normalt træningspas.</p><p id="p12">Både Martin Mariegaard og Niels Degn-Andersen ramte på fire trepointforsøg i afskedssejren i kaninhulen.</p><p id="p13">I de velkendte rammer i Svendborg Idrætshal er kaninerne ubesejret i to år. Nu skal den stærke hjemmebane overføres til Gudmehallerne.</p><p id="p14">-Hvis vi kan fortsætte med at vinde på hjemmebane, ser det godt ud, smilede Craig Pedersen med udsigt til to hjemmekampe mod Bakken Bears i de næste to uger.</p><p id="p15">Først den ordinære ligakamp og dernæst omkampen fra oktobermødet, som Svendborg vandt, men som Bakken Bears netop har fåetmedhold i skal spilles om.</p><p id="p16">Den afgørelse var et stort samtaleemne i det tætpakkede sponsorlokale før kampen.</p><p id="p17">8000 Bakken Bears får en varm velkomst, når 5700 Rabbits i næste uge flytter til 5884 Gudme.</p><p id="p18"><br /><em style="bold">Navne fra kaninhulen</em></p><p id="p19">Rabbits-formand Niels Jørgen Jensen forklarede inden kampen sponsorerne, hvorfor kaninerne flytter kaninhulen fra Svendborg til Gudme, 15 km uden for byen.</p><p id="p20">-Det er ikke, fordi vi har lavet en aftale med OK Benzin om, at sponsorerne skal køre længere til kampene.</p><p id="p21">Men det er skærpede krav i forbindelse med tv-kampe og slutspilskampe, som gør, at vi flytter, forklarede Niels Jørgen Jensen.</p><p id="p22">Et af tv-kravene er, at der kun må være basketstreger på gulvet.</p><p id="p23">-Hvis vi skulle gøre det i Svendborg, skulle vi før og efter hver kamp neutralisere alle de andre streger, der ikke har noget med basket at gøre, og det vil koste os mange arbejdstimer, sagde Niels Jørgen Jensen.</p><p id="p24">Også sponsorerne får bedre forhold i Gudmehallerne. I aftes var der 121 sponsorer, der stod trangt i VIP-lokalet i Svendborg Idrætscenter.</p><p id="p25">-Til kampen mod Bakken Bears i næste uge er der allerede tilmeldt 170 sponsorer, og vi bliver formentlig mellem 250 og 300 sponsorer til den kamp. Vi får bedre plads i Gudme, sagde Niels Jørgen Jensen.</p><p id="p26">Rabbits-træner Craig Pedersen ser frem til den nye hjemmebane i Gudme.</p><p id="p27">-Vi spiller tit lige så gode kampe på udebane. Vi har for eksempel spillet flere gode kampe i Aarhus, uden at træne der, sagde Craig Pedersen.</p><p id="p28">Rabbits-spillerne vil fra næste uge træne to gange om ugen i Gudmehallerne, så de kan vænne sig til omgivelserne i den legendariske GOGhåndboldhøjborg.</p><p id="p29">Der var kvindelig dommer til kampen i aftes. Anja Press dømte sammen med rutinerede Carsten Jensen.</p><p id="p30"><br /><em style="bold">Kampen kort</em></p><p id="p31">Basketligaen Svendborg Rabbits-BK Amager 88-52 ( 57-20) Kampens gang: 28-18, 57-20, 77-31, 88-52.</p><p id="p32">Point Svendborg Rabbits: Christian Cavanaugh 21, Martin Mariegaard 16, Niels Degn-Andersen 14, Nicolai Iversen 12, Claus Magaard 5, Adama Darboe 5, Mikkel Plannthin 4, Jakob Hansen 4, Adam Haddad 3, Rasmus Christensen 2, Jens Thygesen 2.</p><p id="p33">Point BK Amager: Morten Holst Lisby 16, Peter Simonsen 15, Rasmus Dyrlund Larsen 9, Jacques Lombo 4, Marc Aagaard Pedersen 3, Mikkel Blom Davidsen 3, Steffen Larsen 2.</p><p id="p34">Bedste spillere: Svendborg Rabbits: Christian Cavanaugh.</p><p id="p35">BK Amager: Peter Simonsen.</p><p id="p36">Dommere: Carsten Jensen og Anja Press ( fin ledelse i let kamp at dømme).</p><p id="p37">Tilskuere: 458 i Svendborg Idrætshal.</p><p id="p38">Svendborgs næste kamp: Torsdag den 24. februar kl. 19.15: Svendborg Rabbits-Bakken Bears ( i Gudmehallerne).</p><p id="p39">Bemærkninger: Svendborg Rabbits uden de skadede Matt Williams og Chanan Colman.</p><p id="p1">Strand, sand og vand er stadig hovedattraktionerne. Men i Amager Strandpark får de tre sommerklassikere følgeskab af et overflødighedshorn af underholdning, aktiviteter og næsten uendelige variationer over temaet fødevarer. </p><p id="p2">Strandparken skal nemlig over de næste tre år fungere som en slags eksperimentarium, hvor forskellige aktiviteter, boder og butikker skal prøves af. Det er den eneste måde at finde ud af, hvad der fungerer bedst, fortæller Jesper Schrøder, der er daglig leder af Amager Strandparks sekretariat. </p><p id="p3">For at skabe et fundament at bygge videre på har sekretariatet fastlagt nogle helt grundlæggende kriterier for, hvad der skal kendetegne Amagers nye strandperle, forklarer han.</p><p id="p4">»Der skal være en blanding af det naturlige og det urbane. Man skal kunne slappe af og nyde stranden, men samtidig må det gerne skinne igennem, at vi ligger i en storby. Der skal være god kvalitet - vi skal ud over hotdog- og pomfritstadiet. Og så skal der være en masse forskellige tilbud, som ikke ligner hinanden for meget,« uddyber sekretariatslederen. 
<br /></p><p id="p5"><em style="bold">Ged på stranden</em></p><p id="p6">Der er kommet et væld af ansøgninger fra en hel masse mennesker, som gerne vil leje sig ind i strandparken, og blandt alle ansøgere har sekretariatet håndplukket dem, der for det første har noget originalt og spændende at byde på, og som derudover også har bare en smule erfaring. </p><p id="p7">En af dem er Maekel Shebly, der, så snart solen bryder igennem skyerne, vil byde velkommen i Beduinteltet. Og den er god nok, det er et ægte beduintelt af ægte gedeskind, bedyrer han. </p><p id="p8">»Så det lugter lidt af ged. Mest når det er varmt eller vådt. Men sådan er det altså at være beduin, og det er jo det, jeg gerne vil vise,« forklarer han med et grin. </p><p id="p9">Fra Beduinteltet vil Maekel Shebly sælge israelsk mad, men hovedattraktionen vil være de 150 vandpiber, som han glæder sig til at få i brug. </p><p id="p10">Meningen er, at strandgæsterne skal komme op i teltet og slappe af, mens de får sig et stop æbletobak og slænger sig i madrasserne på teltets gulv.</p><p id="p11"><br /></p><p id="p12"><em style="bold">Ordentlig mad til folket</em></p><p id="p13">Det samme gør Behruz Nedjdean, der ser det som sin vigtigste opgave at levere sund og god mad til strandfolket. Han er nemlig træt af alle de strande, der kun byder på hotdogs og is. Han bor selv på Christianshavn og brugte strandparken flittigt sidste år, og hvad er så mere naturligt end at sætte sit eget præg på stranden?</p><p id="p14">»Det er ikke en traditionel dansk strand, så hvorfor skulle man lave traditionel dansk strandmad?« spørger Behruz Nedjdean, der ud over sin café i strandparken også er indehaver af Den Persiske Stue på Nørrebro. </p><p id="p15">Han vil udvide strandgæsternes kulinariske horisont fra sin lille café, som han har brugt de sidste mange weekender på at shine op og gøre i tiptop stand til sommerens komme. </p><p id="p16">»Jeg ved godt, at det nok bliver et stort projekt med cafeen, men jeg tror også, at det bliver rigtig sjovt. Stemningen på stranden er jo helt anderledes end andre steder,« forklarer Behruz Nedjdean. 
<br /></p><p id="p17"><em style="bold">Ikke for meget</em></p><p id="p18">Det er ikke kun smagsløgene, der skal udfordres, når københavnerne drager mod vand og sand på Amager. Derfor har strandparkens sekretariat valgt at smide en bunke aktiviteter ind forskellige steder på stranden. Der er motorbådssejlads, surfing, udendørs fitness og sågar massage. Jesper Schrøder er ikke bange for, at det bliver for meget. </p><p id="p19">»Når solen først skinner, er jeg sikker på, at det vil føles, som om det er for lidt. På en god dag kommer der 30.000-50.000 mennesker herude, og så vil der være mange om at benytte de aktiviteter, der er,« skønner han og påpeger, at en strand midt i byen bliver nødt til at være aktiv for at imødekomme storbyboeres behov. </p><p id="p20">Det kunne f.eks. være behovet for afslapning, og det står Jesper Svan klar til at dække. I disse dage drøner han rundt i København og leder efter de helt rigtige parasoller til sin massagebiks, og han ser en helt klar pendant til de sydlandske strande i den nye Amager Strandpark. </p><p id="p21">»Når du rejser sydpå, kan du ikke finde en strand uden at se en lille overdækket briks, hvor folk bliver masseret. Vi har det ikke rigtig i Danmark endnu, men det er lige så stille ved at vinde indpas,« fortæller massøren. 
<br /></p><p id="p22"><em style="bold">Sydlandsk stemning</em></p><p id="p23">Det samme gælder strandbarerne, lyder det fra Lars Vestbrik, danmarksmester i bartending og manden bag strandens cocktailbar, Vista Del Mar. </p><p id="p24">»Der har før været forsøg på at lave strandbarer i København, men det har været lidt halve projekter på steder som Sandkassen og Kastellet. Det er første gang, vi har en bar på en rigtig strand,« fortæller han og fortsætter:</p><p id="p25">»På en god sommerdag har vi noget, der minder om sydlandsk stemning i Danmark, og så kunne det jo være skønt, hvis folk blev på stranden om aftenen og fik sig nogle cocktails.«</p><p id="p26">Indtil videre har alle forretningsdrivende skrevet lejekontrakter på tre år. Det er en passende periode til at kunne eksperimentere og få et ordentligt grundlag for at vurdere, hvad der virker, mener Jesper Schrøder. </p><p id="p27">»Vi vil gerne se, hvordan strandparken selv udvikler sig, så vi vil ikke låse os fast på noget endnu. Hvis folk ikke gider spise alle de økologiske is, vi vil sælge, så kan det være, vi skal finde på noget andet. I løbet af de næste tre år får vi i hvert fald et godt indblik i, hvad folk gerne vil have.« </p><p id="p28"><br /><br /></p><p id="p29"><em style="bold">Fakta: På en god sommerdag har vi noget, der minder om sydlandsk stemning i Danmark, og så kunne det jo være skønt, hvis folk blev på stranden om aftenen og fik sig nogle cocktails. </em></p><p id="p30">Lars Vestbrik, manden bag Amager Strandparks nye cocktailbar Vista Del Mar</p><p id="p31"><a href="mailto:redaktion.kbh@jp.dk">redaktion.kbh@jp.dk</a></p><p id="p1">I en utrolig tæt første division har Fremad Amager fået sat 28 points ind på kontoen. Det betyder en øjeblikkelig 5. plads - men det betyder også, at der bare er 2 points til en play-offkamp om oprykning til Superligaen.</p><p id="p2">" Jeg er utrolig glad over spillernes præstation. Nu er vi lidt over halvvejs i turneringen og vi har vist, at vi kan spille med imod alle hold. At vi ligger nr.</p><p id="p3">5 og så tæt på toppen er ikke nogen tilfældighed. Vi har ikke vundet nogen heldige kampe. Vi har fortjent hvert eneste point," siger Fremad Amagers cheftræner John Faxe.</p><p id="p4">Han glæder sig til at holde lidt ferie, men endnu mere til at se fortsættelsen til foråret.</p><p id="p5">" Rækken er så tæt, og alt kan stadig ske. Men vi har set, at vi ikke behøver at frygte nogen.</p><p id="p6">Tværtimod glæder vi os," siger han. R ækkens tæthed og uforudsigelighed understreges af, at der lige nu ligger to hold - Hobro og Skive - foran Fremad Amager, selv om de samlet har fået stryg fire gange i Sundby Idrætspark med målscoren 17-1.</p><p id="p1">Men det kom til at se sværere ud, end det behøvede, da Avarta blev slået med 2-1 i Sundby Idrætspark onsdag aften. " Jeg er selvfølgelig ærgerlig over, at vi ikke fik lukket kampen i første halvleg, for det synes jeg at vi havde alle muligheder for. Men når jeg gør regnskabet op, er vi bare glade for at være med i hatten, når der trækkes lod til næste runde," sagde John Faxe Jensen efter sejren.</p><p id="p2"><br /><em style="bold">Flere profiler på bænken</em></p><p id="p3">Fremad Amager havde valgt at stille op med flere af profilerne på bænken, men i første halvleg fik de godt 500 tilskuere alligevel et Amager-hold at se, som var meget dominerende. Spillet flød godt, og der blev skabt chancer nok til mere end det ene mål, som Christian Groth Møller fik sat ind efter et følt Martin Jensen-frispark i det 20. Minut. Møller - som var anfører i dagens anledning, hvor Mohammed Abdalas startede på bænken - er stærk på dødboldene, og havde endnu engang placeret sig perfekt og kunne dirigere bolden ind bag Avartas målmand. Fremad Amager optrådte med flere af de spillere, som ikke har fået så meget spilletid endnu i 1. Division, og også med nye konstellationer.</p><p id="p4">F. eks. stillede Faxes tropper op med både Nicolas Mortensen og Andreas Granskov helt fremme, og det udløste store chancer, som de desværre misbrugte.</p><p id="p5"><br /><em style="bold">Rigtig pokalfodbold</em></p><p id="p6">Efter pausen kom Avarta bedre med i kampen. Fremad Amager faldt i tempo, og efter en time lykkedes det gæsterne at udligne på deres første rigtige chance i kampen. " Det blev faktisk rigtig pokalfodbold - eller " indianer-fodbold" som man kalder det - i 2. halvleg. Der havde vi ikke den struktur, der skal til, og der var Avarta fuldt ud lige så gode som os," sagde Fremad Amager-træneren. Alligevel lykkedes det for hjemmeholdet at redde sejren i land kort før der skulle have været forlænget spilletid. Rune Friis afsluttede et angreb startet af Mathias Mejer Knudsen, med at blæse bolden op i nettaget til stor lettelse for Fremad-bænken.</p><p id="p7"><br /><em style="bold">FAKTA Næste pokalkamp for Fremad Amager</em></p><p id="p8">Der blev trukket lod til næste runde i pokalen få minutter før deadline for avisen og det står klart, at tirsdag den 30. august skal Fremad Amager en tur til Bagsværd for at møde serie 1. holdet Værebro 1968 (VB 1968) i 2. runde af DBUs pokalturnering. VB 1968 har siden 2003 formået at spille sig fra serie 6 og op i serie 1. Kampen spilles kl 17.30 på Værebrovej 156 i Bagsværd.</p><p id="p1">SUNDBYØSTER: Hal-uret i Sundbyøsterhallen viser 29.56 i anden halvleg, da Casper Wager modtager bolden og stiger til vejrs foran et HØJ-forsvar med panik i blikket.</p><p id="p2">Wager svæver i et uendeligt sekund, som sætter hele hallen i en meget langsom slowmotion.</p><p id="p3">Indtil: Smæk -bolden pisker i nettet til Amager SKtriumf 26-25, og euforien bryder ud.</p><p id="p4">Amager SK hænger med sejren over 2. divisions tophold HØJ på i toppen af tabellen, hvor der nu er tre point til HØJ og et til Rødovre på den andenplads, der giver adgang til playoff-kampe om oprykning til landets næstbedste række.</p><p id="p5">Forud er gået en herredyst af en håndboldkamp i hæsblæsende tempo, spækket med flotte detaljer og -ikke mindst -drabelige kropsdueller.</p><p id="p6">» Lyd på dernede -vi er klar her!, « gjalder det fra Amagerforsvaret, da søndag aftens håndbolddrama sættes i gang.</p><p id="p7">Og det bør da heller ikke blive så grueligt spændende.</p><p id="p8">Amager har godt styr på topholdet defensivt, og flere gode kontraløb sørger for et stabilt overtag. I det 22. minut er føringen udbygget til fire mål ved 14-10. Daniel Dam, Christoffer Hjort, Nicklas Møller, Jonas Wermuth og unge Wager er blandt de toneangivende ASK'ere, som gentagne gange får overlistet den tidligere Amager-keeper Stefan Clausen.</p><p id="p9">Og ikke mindst målvogter Michael Lukacs holder med en serie gode redninger -og efterfølgende triumfbrøl -Amager SK på vinderkurs. En føring på 16-11 bliver til pausestillingen 16-12.</p><p id="p10"><br /><em style="bold">Unødigt drama</em></p><p id="p11">En ukoncentreret start på anden halvleg gjorde dog hurtigt stillingen til 16-16, inden hjemmeholdet igen trak fra med fire scoringer i rap. Men i den hektiske slutfase var det nærmest kun Lukacs' niveau på målstregen, der holdt Amager SK fra kollaps. Udligningen til 25-25 faldt dog med blot 33 sekunder tilbage af dysten inden Wagers afgørende scoring tre sekunder før tid.</p><p id="p12">Lettelsen -og pulsen -er til at tage og føle på hos træner Thomas Schou efter sejren: » Pu-ha, vi kommer vaklende frem af banen og begynder så småt at tænke på et point i stedet for de, synes jeg, fortjente to En super vigtig sejr på dagen, hvor alle facetter af spillet og følelserne for alvor kom til udfoldelse. Jeg vil gerne, igen, rose hele holdet, hvor alle bød ind med det bedste, de har lært.</p><p id="p13">Jeg kunne nævne alle -og gør det gerne. « Efter sæsonens ottende sejr af 13 mulige er der stadig ni kampe tilbage på programmet for Amager SKs helvedeshunde.</p><p id="p14">De næste to uger venter udekampe mod Øresund Håndbold og IF Stadion, inden Næstved/ Herlufsholm gæster Sundbyøsterhallen 26. januar klokken 15.00.</p><p id="p1">KRUDTTÅRNE: I 1779 skete der en eksplosion i et krudtmagasin ved Rosenkrantz Bastion, der lå ved nuværende Nyboder Skole. Umiddelbart efter ulykken blev det besluttet, at man ikke ville have farligt ammunition opbevaret i bygninger så tæt på Københavns centrum.</p><p id="p2">I årene 1779-1782 blev der opført syv nye krudttårne på Amager. Det var dengang man stadig mente, at alt der lugtede, svinede eller var farligt burde ligge på Amager.</p><p id="p3">Krudttårnene, der var omgivet af vandfyldte grave, blev opført langs Amagers østkyst og indbyrdes forbundet med en vej, der selvfølgelig kom til at hedde Krudttaarnsvej ( i dag Amager Strandvej). De sydligste to krudttårne lå ved Dragør.</p><p id="p4">Forbindelsen til denne separate del af Krudttårnsvej foregik via Amager Landevej og gennem Store Magleby landsby.</p><p id="p5">Omkring 1920 begyndte militæret at nedlægge magasinerne.</p><p id="p6">Krudttårn nr. 3 var dog allerede revet ned i 1886, da det nuværende Kastrupfort blev bygget. Krudttårn nr. 5, der kom til at ligge i det område, Staten købte i 1920 til anlæg af en ny lufthavn, blev nedrevet omkring 1947, da man første gang forlængede bane 12-30.</p><p id="p7">Krudthuset havde bl. a. været anvendt til fårestald.</p><p id="p8">Krudttårn nr. 4 er nok det mest kendte. I forbindelse med åbning af Kastrup Lufthavn i 1925 indrettede Wilhelm Hammer restaurant i det gamle krudttårn. Da Hammers Restaurant i 1939 flyttede til den nyopførte Lauritzens terminal blev krudthuset efterfølgende bl. a. anvendt til undervisning.</p><p id="p9">Det blev nedrevet i 1971, da den første jumbojet kom til Kastrup.</p><p id="p10">Krudthus 6 og 7 blev senest anvendt af militæret. Begge bygninger, der ligger i Dragør, blev sammen med et ældre vagthus i 1967 solgt til de lokale kommuner.</p><p id="p11">Krudthus 1, der ligger på hjørnet af Prags Boulevard og Amager Strandvej har periodevis været anvendt som lager.</p><p id="p12"><br /><em style="bold">Krudthus 2</em></p><p id="p13">I 1923 købte Falcks Redningskorps det krudthus, der i dag har adresse på Amager Strandvej 110. Indtil sommeren 1934 anvendte redningskorpset bygningen som brand-og redningsskole.</p><p id="p14">Man havde indrettet forskellige rum, der kunne fyldes med røg, så mandskab kunne træne redning af mennesker og dyr under brand.</p><p id="p15">Efter at konkurrenten Zonen i 1934 havde oprettet redningsstation i Sundby blev det gamle krudthus ombygget til redningsstation. Fra stationen kunne Falck sende brand-, redningskøretøjer og ambulancer.</p><p id="p16">Man havde bl. a. aftale om hjælp ved brand i Store Magleby og ambulancekørsel i samme kommune samt i Tårnby kommune.</p><p id="p17">Stationen blev benævnt ' Station Stranden', men ændrede i 1963 navn til ' Station Sundbyøster'.</p><p id="p18"><br /><em style="bold">Stationen nedlægges</em></p><p id="p19">Ved udgangen af 1972 blev mandskab og køretøjer overflyttet til Falckstationen på Tårnbygaard.</p><p id="p20">Meget af redningskorpsets historiske materiel var gennem årene samlet i krudthuset og det var egentlig meningen, at man ville ombygge og indrette et større Falck Museum i bygningen. Fredningsbestemmelserne forhindrede at man ombyggede og museet blev derfor i efteråret 1977 flyttet til Odense ( senere Billund og nu Egeskov).</p><p id="p21">I perioden 1979-1991 anvendte Falck krudthuset og de bagved liggende garager som forbindsstoflager.</p><p id="p22">Efter 1991 har forskellige firmaer benyttet den mere end 200 år gamle fredede bygning.</p><p id="p1">Onsdag morgen rullede omkring tyve lastbiler og en del privatbiler op foran porten til forbrændingsanlægget Amager Bakke. Ud steg københavnske stilladsarbejdere, der har fået nok af den måde, hvorpå der bygges stilladser på byggeprojektet.</p><p id="p2">- Vi er bekymrede over, at der bygges stilladser af folk, der ikke har den lovpligtige uddannelse. Hvis der sker ulykker, så er det alle stilladsarbejdere, der bliver hængt ud, siger talsperson Thomas Strømsholt til Arbejderen.</p><p id="p3">Bygningsarbejdet på Amager Bakke kræver brug af mange forskellige former for stilladser -eksempelvis facadestilladser og hængestilladser.</p><p id="p4">Stilladsarbejdet bliver udført af en underskov af underentreprenører, der har ansatte fra østeuropæiske lande som Estland, Polen og Litauen.</p><p id="p5">Ifølge Thomas Strømsholt er blot seks personer godkendt til at bygge facadestilladser, men når andre går hjem, bliver der mandet op på pladsen, og der skyder det ene stillads efter det andet i vejret i og omkring den mere end 80 meter høje bygning.</p><p id="p6"><br /><em style="bold">FORDæKT ARBEJDE</em></p><p id="p7">- Så vi har en stærk formodning om, at der foregår noget fordækt, men det er svært at komme til bunds i. Vi har forsøgt at komme i dialog med ledelsen, uden held. Derfor står vi her i dag, forklarer talspersonen.</p><p id="p8">Problemerne er mange.</p><p id="p9">De færdigopstillede stilladser efterlever ikke de danske standarder. De udenlandske kollegaer udfører arbejde, de ikke er uddannet til, og arbejdet udgør dermed en sikkerhedsrisiko for dem selv og for de andre håndværkere, der efterfølgende skal arbejde på eller i nærheden af stilladserne, konstaterer stilladsarbejderne, der derfor undrer sig over, at byggeledelsen på stedet ikke griber ind.</p><p id="p10">Dertil kommer, at de østeuropæiske arbejdere får, hvad der svarer til cirka 80 kroner i timen -væsentligt mindre end de danske stilladsarbejderes overenskomsmæssige løn.</p><p id="p11">Lars Weiss (S) er formand for bestyrelsen i det fælleskommunale forbrændingsprojekt -Amager Ressourcecenter (ARC). Han er ikke bekendt med, at der skulle være firmaer på byggeriet, som ikke lever op til danske regler og overenskomster.</p><p id="p12"><br /><em style="bold">MØDE I NÆSTE UGE</em></p><p id="p13">- Det fremgår tydeligt af vores kontrakter, at betingelsen for at opnå entrepriser er, at man overholder gældende løn og arbejdsmiljøregler.</p><p id="p14">Det gælder for både hovedentreprenør og underleverandører, siger Lars Weiss.</p><p id="p15">Han har ikke hørt om stilladsarbejdernes aktion, før han bliver kontaktet af Arbejderen.</p><p id="p16">- Vi har tilfældigvis bestyrelsesmøde i morgen (torsdag, red.), og så forventer jeg da, at direktionen, uden at jeg behøver bede om det, giver en orientering om, hvad der er sket.</p><p id="p17">Preseafdelingen i ARC oplyser til Arbejderen, at der foranlediget af aktionen har været kontakt mellem stilladsarbejderne og byggechef Lars Juel Rasmussen. De har aftalt, at repræsentanter for stilladsarbejderne i løbet af næste uge kommer ud på pladsen med henblik på at få løst konflikten.</p><p id="p18">- Vi vil ikke finde os i, at de udenlandske kollegaer bliver udnyttet bare fordi, de ikke er danske. Vi er underlagt strenge regler om uddannelse og sikkerhed, og forventer at de samme krav gælder, uanset om man hedder Thomas eller Stanislaw, slutter Thomas Strømsholt.</p><p id="p19">Vi har en stærk formodning om, at der foregår noget fordækt, men det er svært at komme til bunds i. THOMAS STRØMSHOLT, STILLADSARBEJDER.</p><p id="p1">SUNDBY: John Petersson er udset en post som direktør i det selskab, som Fremad Amagers medlemmer skal stemme om 24. oktober. Han ærger sig over, at rygterne om projektet -og navnene bag -begyndte at sive, inden medlemmerne fik det præsenteret: » Vi er faktisk meget ærgerlige over, at der kom så meget frem i medierne. Vi har sandelig ikke tænkt os at være pressesky, men medlemmerne skulle have været de første i stedet for, at der pludselig kom så meget rumsteren og gætterier, « pointerer Petersson, som nu fortæller Amager Bladet lidt mere om, hvorfor det netop var Fremad Amager, man kastede sin kærlighed på: » For det første fordi, der er et kæmpe, uforløst potentiale på øen. Et kæmpe opland, som svarer til Danmarks fjerdestørste by og en befolkning, der faktisk går mere op i fodbold end gennemsnittet i befolkningen.</p><p id="p2">Interessen er kæmpestor, folk ser mere fodbold i fjernsynet og spiller selv mere fodbold end snittet, men der er færre, som går ud og ser de lokale kampe. Der er altså et kæmpe potentiale for at få mange flere tilskuere til Fremads kampe, og dem vil vi gerne drage ind i den fest, som kampene skal være.</p><p id="p3">Samtidig er det en traditionsrig klub med over 100 år på bagen. Den har været igennem turbulente perioder, men der er altid nogle kræfter, som gør, at den overlever.</p><p id="p4">Nu har jeg været i Sundby Idrætspark flere gange, og jeg må bare sige, at der er en helt særlig stemning. Folk er tændte, stolte af deres klub -nogle helt fantastiske fans.</p><p id="p5">Det er imponerende, at man kan samle over 1.000 mennesker til en kamp i 2. division.</p><p id="p6">Det er der ikke engang mange i 1. division, der kan. Vi kunne have valgt mange andre klubber, men de har ikke det her.</p><p id="p7">Det er jo helt unikt at være på det stadion.</p><p id="p8">Og en anden vigtig ting: Det er et sted, hvor der er plads til alle. Det er den historie, som klubben rummer, og det, vi gerne vil være en del af.</p><p id="p9">Derudover er muligheden for at drage en hel ungdomsafdeling ind i det ret unik, « siger John Petterson.</p><p id="p10">Hvis medlemmerne forkaster projektet, rejser Peterssons karavane ikke bare videre til en ny klub på listen, siger han: » Vi har ikke nogen anden klub på tegnebrættet. Det her er så unik en mulighed i forhold til alt andet, så vi går ikke bare over på den anden side af gaden, hvis Fremads medlemmer siger nej. Så pakker vi stille og roligt sammen og siger ' undskyld forstyrrelsen', « slutter Petersson.</p><p id="p1">Om fredagen begynder festivalen med sambaundervisning med Aquarella, der er en danseskole og en showgruppe, som har specialiseret sig inden for brasiliansk dans. Via undervisning og shows formidler gruppen den brasilianske dansekultur og livsglæde, og Aquarella har desuden vundet prisen for bedste dansegruppe til karnevalet i København 2007.</p><p id="p2">Samme aften spiller den herboende brasilianske sanger, komponist, tekstforfatter og skuespiller, Vanja Santos. Hendes særprægede stemme og frasering ikke blot går gennem marv og ben, men rammer også direkte i hjertekulen.Hendes musik er inspireret af hendes brasilianske rødder, og er en stærk og kraftfyldt personlig blanding af amerikansk, europæisk brasiljazz, hudløs og funky.</p><p id="p3">Lørdag leverer tre smukke cubanske piger, Las Mulats, et svedigt salsa og reggaeton show. Bagefter spiller Jorge Cordero y Su Team Latino, der lige er udkommet med et nyt album. Orkestrets repertoire består af udvalgte sange fra orkestrets fem tidligere albums og fra det nye. Lige fra hits som "Rompiendo el hielo", der strøg ind på salsahitlisterne i USA, Panama og Colombia i starten af halvfemserne, til albummet "Salsa Globa", derl blev til i Miami i samarbejde med nogle af de bedste salsamusikere i Latinamerika.</p><p id="p4">Senere samme aften spiller Maikel Blanco og Salsa Mayor. Maikel Blanco regnes som Cubas yngste orkesterleder, og han har allerede opnået stor anerkendelse for sin karismastiske og unikke stil, lyrik og koncerter. I Europa hører hans sange til blandt toppen af salsa hitlisterne. Maikel Blanco tilhører den nye salsa-generation, men hans orkester og lyd er en fortsættelse af den historiske arv fra de største cubanske orkestre.</p><p id="p5">Søndag spiller Okantomí farverig afro-cubansk dans og musik. Okantomí vil til denne lejlighed rette deres forestilling mod børn. Den medrivende sang og de pulserende trommer kalder på de afrocubanske guder, der én for én kommer for at hjælpe menneskene. Forestillingen vil også byde på spændende stilarter, som den cubanske rumba hvor manden udfordrer kvinden i en leg, som katten efter musen. Til slut rundes af med et ægte cubansk karnevalsoptog, hvor publikum inviteres til dans til lyden af de sprudlende conga-rytmer.</p><p id="p6">Senere om søndagen optræder Abanda, der er en af de ældste karnevalsgrupper i København. Gruppen har eksisteret i 25 år og har rejst Brasilien tyndt og tilbragt karneval i et hav af brasilianske storbyer. Gruppen består af dansere, perkussionister og blæsere og spiller en masse kendte melodier fra det brasilianske karneval.</p><p id="p7">Se det fulde program på www.latinfestival.dk. Billetter og festivalpas til alle tre dage kan købes i forsalg på Billetnet.</p><p id="p8"><br /><em style="bold">Vind festivalpas</em></p><p id="p9">Amager Bladet udlodder i samarbejde med Amager Bio 2X2 festivalpas til New World Latin Festival.</p><p id="p10">For at deltage i konkurrencen skal du sende en e-mail til jmab-l.dk, hvori du skriver navn, adresse, telefonnummer i dagtimerne og svarer på, hvad festivalen hedder. Du kan alternativt vælge at benytte kuponen her på siden.</p><p id="p11">Uanset deltagelsesform skal du mærke forsendelsen "Festival" og sørge for, at din deltagelse er Amager Bladet i hænde senest mandag 5. november. Vinderne får direkte telefonisk besked og vil få udleveret festivalpasset i døren. </p><p id="p1">27 elever fra Skt. Annæ Gymnasium besøgte den 15. november det gigantiske forbrændingsanlæg hos Amager Ressourcecenter.</p><p id="p2">Her fik de ikke bare en rundvisning i den 85 meter høje bygning, men også i det væld af muligheder en teknisk eller naturvidenskabelig uddannelse kan føre med sig.</p><p id="p3">Eleverne mødte nemlig flere rollemodeller fra virksomheden, der kunne fortælle dem om deres hverdag i virksomheden.</p><p id="p4">" De mødte blandt andre Rune Mønnike, til en snak om hvordan det logistisk kan lade sig gøre at forbrænde 500.000.000 kg affald om året, og hvor al den affald kommer fra. Vi producerer nemlig ikke nok affald lokalt, så han indkøber affald til forbrænding.</p><p id="p5">Rune Mønnike var en af fem rollemodeller - så eleverne fik et bredt indblik i de mange spændende veje en teknisk eller naturvidenskabelig uddannelse kan bringe med sig," fortæller Kenan Denis Demir, projektmedarbejder ved Engineer the future.</p><p id="p6">I forbindelse med den nye gymnasiereform, der trådte i kraft i august, stilles der nye krav til lærerne om at inddrage karrierelæring i undervisningen.</p><p id="p7">Formålet med besøget er netop at give eleverne mulighed for at tale med andre unge om deres uddannelses-og karrierevalg og derigennem styrke deres evner til selv at kunne foretage et kvalificeret uddannelsesvalg, når de afslutter gymnasiet.</p><p id="p8">En prognose foretaget af Ingeniør foreningen IDA og Dansk Industri for Engineer the future slår fast, at der i 2025 vil mangle 13.500 ingeniører og naturvidenskabelige kandidater. Studievalg København og Danmarks teknologiske alliance Engineer the future stod bag besøget.</p><p id="p1">Der blev affyret en række skud, da to grupperinger torsdag eftermiddag jagtede hinanden i området omkring Holmbladsgade på Amager.</p><p id="p2">Det bekræfter René Jensen, central efterforskningsleder hos Københavns Politi.</p><p id="p3">- Vi får en melding om skyderi omkring Halgreensgade - en sidegade til Holmbladsgade. Og da vi når frem, kan vi konstatere, at der har været en eller anden form for skyderi, siger René Jensen.</p><p id="p4">- Vi har fundet nogle hylstre, vi har fundet nogle ikke afskudte patroner, og så har vi fundet nogle mærker i væggene herude, siger han.</p><p id="p5">Der er ingen meldinger om tilskadekomne i forbindelse med skyderiet.</p><p id="p6">Københavns Politi modtog anmeldelsen om skud torsdag klokken 17.03, og der har været tale om to grupperinger, lyder det fra René Jensen.</p><p id="p7">- Det er lidt uklart, hvor store de har været. Men de er i hvert fald flygtet i hver deres retning. Om begge grupper har skudt, eller om det kun har været den ene, det er lidt uklart indtil videre, siger han.</p><p id="p8">Politiet er nu i gang med efterforskningen og har allerede afhørt flere vidner.</p><p id="p9">- Vidnerne siger, at der var nogen, der mødtes på gaden, og pludselig lød der nogle skud. Den ene gruppe flygtede op mod Holmbladsgade, og den anden gruppe flygtede den anden vej. Men det er sparsomt med detaljer, lyder det.</p><p id="p10">Politiet har fredag først på aftenen ikke fat i nogen mistænkte.</p><p id="p11">René Jensen opfordrer derfor også eventuelle vidner til at kontakte politiet på telefon 114.</p><p id="p1">HELE ØEN: » Jeg er født og opvokset på Amager og med undtagelse af en enkelt lille afstikker, er det her jeg har boet hele mit liv. I dag bor jeg, sammen med min kone og tre teenagebørn, ovenikøbet i det samme hjem som jeg er opvokset i. Det er også på Amager jeg er udlært som trykker og har drevet virksomhed i snart 25 år.</p><p id="p2">Så man kan roligt sige, at det er her jeg har mine rødder, « siger Jørgen Plæhn.</p><p id="p3">Han tager imod på Kirstinehøj 63 i Kastrup. Her ligger Atlas-Plæhn som Jørgen Plæhn ejer sammen med sin partner Kaare Grundtvig. De har seks medarbejdere ansat. Og det er primært lokale virksomheder, der henvender sig, når de skal have nye ideer til markedsføring eller skal have produceret en tryksag.</p><p id="p4">» Min nære tilknytning til Amager betyder at jeg har et stort og stærkt netværk på øen og for den sags skyld i København.</p><p id="p5">Jeg synes det er dejligt at bo her hvor der er lys og luft og samtidig være tæt på ' byen' og alting. Så bortset fra et billigt hus er der ikke noget jeg savner her. Jeg synes vi har det hele på Amager. Min far sagde altid: at på Amager er vi selvforsynende med alt. Og det vi ikke selv producerer kan vi bare flyve ind. Så hvis vi bliver uvenner med nogen kan vi bare klappe broerne op og sejle væk, « siger Jørgen Plæhn med et glimt i øjet.</p><p id="p6"><br /><em style="bold">Fra facader til kaffekopper</em></p><p id="p7">» Min karriere som selvstændig begyndte i 1989 og på trods af de udfordringer som branchen byder på, har jeg altid befundet mig godt i den grafiske branche.</p><p id="p8">Jeg synes at det er spændende at komme i kontakt med alle mulige forskellige typer mennesker og virksomheder.</p><p id="p9">Det betyder også at der sjældent er to opgaver der er ens.</p><p id="p10">I dag rækker det jeg laver langt ud over det at producerer tryksager. Det ene øjeblik skal jeg hjælpe en kunde med at dekorere en butiksfacade, det næste øjeblik skal jeg producere 200 kaffekopper med reklametryk på og ind imellem skal jeg levere et logo og en grafisk profil til en virksomhed der har vokseværk, « siger Jørgen Plæhn, mens han viser eksempler på nogle af de designløsninger Atlas-Plæhn har leveret til en lokal cykelhandlerkæde, et rengøringsfirma og en advokatvirksomhed.</p><p id="p11">» Det er også derfor at vi nu kalder os selv for et grafisk supermarked.</p><p id="p12">Fordi vi kan så meget andet og mere end at producere tryksager. « .</p><p id="p13"><br /><em style="bold">En underlig eller skæv idé</em></p><p id="p14">» Jeg synes det er spændende og sjovt at mit job giver mig mulighed for at at skabe nogle løsninger som begejstrer mine kunder. Det er mit brændstof.</p><p id="p15">Jeg elsker at finde løsningen på en umulig opgave. At få en underlig eller skæv ide og være med til at føre den ud i livet.</p><p id="p16">For eksempel, da vi skulle producere en lille lommebog til uddeling blandt byens hjemløse. Bogen indeholder en oversigt over væresteder, varmestuer, herberger og lign.</p><p id="p17">som de hjemløse kan bruge i dagligdagen. I den forbindelse foreslog jeg at vi skulle trykke bogen på et såkaldt stenpapir.</p><p id="p18">Det er nemlig totalt smuds-og vandafvisende og passer derfor perfekt til de barske forhold i lommen på en hjemløs. Vi har også prøvet at producere en kuffert fuld af papirprøver og andet materiale som skulle overbevise de hundrede største virksomheder i Danmark om at de skal bruge PostDanmark til distribuere deres directmails, « forklarer Jørgen Plæhn.</p><p id="p19"><br /><em style="bold">Hinandens ambassadører</em></p><p id="p20">» Jeg har været med i Amager Rotary i de sidste tolv år og det har betydet rigtig meget for mig. På det personlige plan har det gjort mig til et mere rummeligt menneske og gjort mig bedre til at kommunikere.</p><p id="p21">Det har også haft afgørende betydning for mig at Rotary er et erhvervsnetværk der tager socialt ansvar.</p><p id="p22">For eksempel er Rotary leder af indsatsen for at udrydde polio på globalt plan. På lokalt plan står vi bag ' Ønsketræet' i Fields til fordel for den lokale hjælpeorganisation ' Barnets Glæde'. Vi støtter også foreningen ' Hjælp voldsofre' hvor jeg personligt har valgt at gøre en aktiv indsats, blandt andet som medlem af bestyrelsen i Københavnsafdelingen. « Som erhvervsnetværk har Rotary også stor betydning for Jørgen Plæhn.</p><p id="p23">Han er kommet utrolig tæt på de andre medlemmer i klubben.</p><p id="p24">Det betyder at der altid er hjælp at hente hvis han har behov for det.</p><p id="p25">» De tætte relationer betyder også, at vi kan være hinandens ambassadører. På den måde kan vi helt konkret hjælpe hinanden med at skabe forretning, « siger Jørgen Plæhn.</p><p id="p26">» Jeg tror, at alle, der vil drive forretning på Amager kan få et betydeligt udbytte af at melde sig ind i Rotary. Både personligt og forretningsmæssigt.</p><p id="p27">Jeg tror, at alle, der vil drive forretning på Amager, kan få et betydeligt udbytte af at melde sig ind i Rotary.</p><p id="p28">JØRGEN PLÆHN, medejer af Atlas-Plæhn.</p><p id="p29">Amager Rotary Klubs 75 års jubilæum fejres med et åbent hus arrangement 26. november klokken 15.00-18.00 på hotel Hilton i Kastrup Lufthavn. Her er alle der er interesseret i at få et indblik i klubbens aktiviteter velkommen.</p><p id="p30"><br /><em style="bold">GULDGRAVERNE</em></p><p id="p31">Amager Rotary Klub fylder 75 år. I den anledning bringer vi -i samarbejde med Amager Rotary Klub -en række portrætter af fremgangsrige erhvervsfolk, der er medlemmer af klubben.</p><p id="p32">Den første vi møder er Jørgen Plæhn, der er medindehaver af det grafiske supermarked Atlas-Plæhn i Kastrup.</p><p id="p1">Der var ikke så stor forskel på OB og FC Amager, da de søndag mødtes i pokalturneringen. OB manglede tempo, erkendte træner Lars Olsen efter kampen.</p><p id="p2">På papiret så kampen nem ud, da OB sejrede 3-1 ude over FC Amager, der i denne sæson rykkede op i Viasat Divisionen. Men OB fik aldrig rigtig sat tempo i kampen, og klubben levede ikke helt op til den favoritværdighed, et SAS Liga-hold har i en pokalkamp mod et lavere rangerende hold.</p><p id="p3">- Jeg er tilfreds med resultatet, men vi mangler lidt tempo, og det føles lidt som om, vi spillede med håndbremsen trukket, sagde OB-træner Lars Olsen efter kampen.</p><p id="p4"><br /><em style="bold">Chancer til mere</em></p><p id="p5">Træneren mente ikke, at OB spillede på det niveau, de normalt præsterer i SAS Ligaen, hvor holdet er nummer ét.</p><p id="p6">-Vi scorer tre mål, men vi har chancer til i hvert fald tre mere. I det fremadrettede spil synes jeg kun, vi viste 70-75 procent af hvad, vi egentlig kan, sagde Lars Olsen.</p><p id="p7">Målmand Arek Onyszko måtte kun fiske bolden ud af OB-nettet en enkelt gang, men 3-1 sejren til SAS Liga-holdet holdt hårdt.</p><p id="p8">-Vi spillede en dårlig første halvleg, og i anden halvleg havde de flere gode chancer, så jeg syntes, det var en svær kamp, sagde Arek Onyszko, der også syntes, at kampen rent mentalt var svær mod de undertippede Amager-drenge. For selvom de var underdogs, så imponerede de med deres fightervilje og opbakning fra tilskuerne på Sundby Idrætspark.</p><p id="p9">-Alt i alt er vi bedre spillende, og vi er også stærkere fysisk, men de spillede godt og de gjorde det svært for os, sagde Arek Onyszko. /ritzau/</p><p id="p1">SUNDBYØSTER: Team Amagers bedste damehold har spillet sin sidste kamp i denne sæson, det blev til et smalt nederlag på 24-21 til et af topholdene HIK, og dermed sluttede Team Amager på en sjetteplads i dette års turneringen -en slutstilling, vi har snakket med cheftræner Morten Petersson om, samtidig med vi har snakket om hans første sæson i klubben: » Jeg er nogenlunde tilfreds med den første sæson, vi ender på en sjetteplads og selvom vores målsætning var at komme i top-5, så synes jeg det er godkendt. Men så heller ikke mere.</p><p id="p2">Vi vidste godt, vi ville få en del udsving her i den første sæson. Vi har fået tilknyttet en hel del nye spillere både på første-og andetholdet, og det tager tid at bygge et hold op, men at vi har været så svingende, har overrasket mig lidt, måske.</p><p id="p3">Jeg synes et godt eksempel er, at vi vinder hjemme over topholdet FIF efter en fantastisk flot kamp, og fire dage senere tager vi til Holbæk, som var bundhold, og spiller uafgjort -det er bare ikke godt nok. Vi har smidt mange dumme point i løbet af sæsonen, hvor jeg godt kunne tænke mig vi havde haft en fem-seks point mere.</p><p id="p4">Det havde ikke været umuligt med lidt mere skarphed i afslutningerne.</p><p id="p5">Vi har igennem sæsonen faktisk brændt 25 straffekast, det er jo en sjat, og det skal der helt sikkert arbejdes hårdt med. Men spillet er trods alt blevet bedre og bedre jo længere ind i sæsonen, vi er kommet -dog stadig med udsving.</p><p id="p6">Spillerne har lært hinanden, spillestil og trænerteamet at kende meget bedre, og derfor forventer jeg et meget bedre spillende hold i næste sæson, « fortæller Petersson.</p><p id="p7">Hvad skal der ske i den kommende sæson? » Jamen umiddelbart forsætter alle omkring førsteholdstruppen i den kommende sæson, så det er jo rigtig positivt og også et ønske, vi har haft fra trænerteamets side. Vi skal måske ud og hente to-tre spillere, som kan forstærke holdet endnu mere og presse dem, som er i truppen. « Mere træning » Træningsmæssigt skruer vi en tand op for vores fysiske del, spillerne skal klædes mere på fysisk, og derfor kommer der fra maj måned, hvor vi starter igen, til at være styrketræning inden hver træningspas.</p><p id="p8">Og så skal vi selvfølgelig arbejde med flere dele af spillet, hvor vi skal blive langt skarpere end vi har været i år, blandt andet skal vores kontra-fase styrkes gevaldigt. Vi har lavet alt for få mål på denne konto, det skal vi simpelthen være bedre til i den kommende sæson. Og ja, så skal både forsvars-og angrebsspillet have et nyk opad.</p><p id="p9">Det bliver en rigtig stærk 2. division næste sæson: Ned fra 1. division kommer Ydun og Rødovre, og sammen med de tophold, der har været i år, kommer det til at blive rigtig svært at blande sig i toppen af rækken, men nu må vi se, hvordan truppen ser ud, når vi lander i august måned, og derfra sætter vi os sammen og finder en målsætning for den kommende sæson.</p><p id="p10">Det vigtigste for klubben og os i træner teamet er at vi hele tiden rykker os, og så kan vi forhåbentlig blive en del af toppen, « slutter Morten Petersson.</p><p id="p11">Det vigtigste for klubben og os i træner teamet er at vi hele tiden rykker os, og så kan vi forhåbentlig blive en del af toppen.</p><p id="p12">MORTEN PETERSSON, cheftræner, Team Amager.</p><p id="p1">Skuespilleren Kai Løvring døde natten til i går. Han blev 71 år. Kai Løvring var især kendt for sine mange år i Nykøbing Falster Revyen og på Amager Scenen, men han medvirkede også talrige gange i tv-udsendelser og blev på den måde et landskendt  ansigt. Han var oprindelig elektriker, men optrådte i sin fritid, blandt andet i revyer og i Fyns Tivoli. I 1956 fik han sit første professionelle engagement i 14 dage på Københavnerkroen. Året efter flyttede han fra Fyn til København, hvor han i en  årrække optrådte på Bakken. I 1966 kom han til Nykøbing Falster Revyen og skabte der figuren Eskild. I 20 år var han tilknyttet Amager Scenen, hvorfra han blev udlånt til Aveny og ABC-teatret, hvor han spillede flere karakterroller. I 1987 fik han som  den første danske komiker kritikerprisen, Teaterpokalen, for sin rolle i »Katten op at stege« på ABC-Teatret.</p><p id="p1">Lad det straks være slået fast med syvtommersøm. FC Roskilde styrede topkampens begivenheder fra første fløjt og var tilmed skånselsløst effektive:</p><p id="p2">Der skulle gå omkring ti minutter, før Fremad Amagers målmand rørte bolden, nemlig da han for første gang hentede den ud af nettet. Den var sendt derind af Marc Felby, der i to forsøg udnyttede en frisparksbold og scorede fra nært hold. Amagers fodboldstolthed fortsatte dog ufortrødent deres moderate og ufarlige pres mod FCR's mål. Det gav snart plads i den anden ende, hvor Jeppe Kjær oversprintede Fremads tunge forsvarere, rundede målmanden og trillede bolden i kassen. Et kunststykke han som den naturligste ting i verden gentog omkring 10 minutter efter. Efter en halv times spil stod det altså 3- 0 til FCR, på de tre chancer holdet havde skabt indtil da.</p><p id="p3"><em style="bold">Levende kanonkugle </em></p><p id="p4">Føringen skyldtes uhyre kontrolleret spil af FCR, kombineret med ufatteligt naivt forsvarsspil af Fremad Amager. Hjemmeholdet spillede således med de fire bagerste forsvarere på linje, hvilket er utilgiveligt dumt, når modstanderne har en levende kanonkugle ved navn Jeppe Kjær. Så skulle han jo bare løbe fra en enkelt spiller for at bringe sig helt fri, og det gjorde han så: Med sin 16. og 17. sæsontræffer slukkede Jeppe Kjær reelt lyset for Fremad Amager, der bestemt heller ikke lignede en oprykningskandidat.</p><p id="p5"><em style="bold">Dyne over stemningen </em></p><p id="p6">Ikke så underligt, at stemningen hos størsteparten af de godt 2.200 tilskuere i den solbeskinnede Sundby Idrætspark hurtigt blev en anelse mat. Og FC Roskildes hårdt arbejdende kollektiv havde i hvert fald ikke til sinds at lade hjemmeholdes tilskuere få noget som helst at juble over.</p><p id="p7">De lod simpelthen aldrig Fremad Amagers spillere komme til fadet. De havde måske nok bolden mest, men vidste ikke, hvad de skulle gøre med den.</p><p id="p8">Der skulle således gå over en time af kampen, før amagerkanerne havde noget, der med lidt god vilje kan kaldes en halv chance.</p><p id="p9">Som kampen skred frem, trak FCR sig i tiltagende grad tilbage på banen og lod dermed modstanderne angribe.</p><p id="p10">FCR viste dog ved enkelte lejligheder kontraspil af høj klasse og var reelt langt tættere på en større sejr, end Fremad var på en reducering.</p><p id="p11">Der var derfor al mulig god grund til at ønske FCRs sportschef Jesper Sommer stort tillykke efter sejren. Og man anede faktisk en enkelt lille tåre i hans øjenkrog, da han sagde: - At få lov at spille, styre og vinde en topkamp som her, er jo det, vi har arbejdet for i de seneste par år. Jeg er fantastisk stolt af drengene.</p><p id="p12">Rækkens bedste hold Med syv spillerunder tilbage indtager FCR divisionens førsteplads, fire point foran netop Fremad Amager. Og hele 10 point foran Brønshøj, der er eneste hold, der kan nå op på den 2. plads, der giver oprykningschance.</p><p id="p13">Men med det suveræne spil, som FCR har præsteret dette forår, er der ingen grund til at stille sig tilfreds med 2.pladsen.</p><p id="p14">Reelt er holdet nemlig mindst en klasse bedre end både Fremad Amager og Brønshøj, hvilket sæsonens fire solide sejre mod nævnte hold også vidner om.</p><p id="p1">Det er svært at se, hvordan det kan gå galt.
Amager styrer sikkert mod det danske mesterskab, som de sæsonen igennem har været favorit til, efter at det i går i KB Hallen blev til en overbevisende 81-58 sejr over Sisu i den første DM-finale.
Der var ganske enkelt klasseforskel på de to mandskaber, og det vil være et come back af sjældne dimensioner, hvis Sisu formår at vende billedet i retur-kampen på onsdag i Herlev Hallen.
Holdene fulgtes ganske vist ad før pausen, hvor Sisu med en overraskende offensiv opdækning fik skabt en smule flimmer i Amagers opspil.  Men Amagers mange dygtige skytter, der er holdets varemærke, kunne ikke holdes nede.  Især Lisbeth Feldvoss
(topscorer med totalt 28 point) var, som det har været tilfældet det meste af sæsonen, uhyre træfsikker.  Hun scorede på tre af fire 3-pointsforsøg og var med 17 point stærkt medvirkende til, at Amager kunne gå til pausen med en føring på 41-34.</p><p id="p2">Og i løbet af de første minutter af anden halvleg løb Amager ganske enkelt fra Sisu, hvis spil faldt fuldstændigt fra hinanden.  Amager forstærkede sit helbane-pres, hvilket førte til en masse Sisu-boldtab.  Et forhold, som især Marianne Keller (26
point) udnyttede til scoringer på hurtige opløb og gode gennembrud.
<br /><em style="bold">Hårdt arbejde og tempo</em><br /> Amager formåede i vidt omfang også at dæmme op for Sisus sædvanligvis to stærkeste kort, Annette Lorentzen og Merete Gade, der havde to/tre modstandere overfor sig, når de modtog bolden under kurven.  Tine Freil, der også gjorde
det godt som spilfordeler, havde godt tag i Merete Gade, som blev holdt nede på 16 point.  Tilbage var Annette Lorentzen (18 point), der spillede en udmærket kamp, men selvsagt ikke kunne trække læsset alene.
»Vi formåede at arbejde hårdt og holde tempoet i samtlige 40 minutter, og det blev afgørende.  Det var med vores defensive arbejde, vi vandt den kamp,«
konstaterede Amager-træner Sean Mackin.</p><p id="p1">"Valget af Rambøll er en klog beslutning," sagde Jens Kramer Mikkelsen, da han motiverede valget af prisvinderen:</p><p id="p2">"Rambøll er én af Danmarks store, internationale virksomheder, der bygger på et fint, etisk grundlag, og så har virksomheden sat betydelige fingeraftryk på udviklingen af København og ikke mindst Amager," fastslog Kramer, der glæder sig over, at virksomheden flytter til Ørestad med knap 1.600 medarbejdere.</p><p id="p3"><br /><em style="bold">Hannemanns Allé</em></p><p id="p4">Kramer opremsede nogle af Rambølls bedrifter inden for ingeniør- og rådgivningsvirksomhed og bemærkede med stolthed, at virksomhedens kommende adresse er Hannemanns Allé - opkaldt efter Rambølls grundlæggere, ingeniørerne Børge Johannes Rambøll og Johan Georg Hannemann.</p><p id="p5">Rambølls domicil i Ørestad Syd er et 40.000 etagemeter stort kontorbyggeri. Der er investeret cirka én milliard kroner i byggeriet, hvor Rambøll er hovedlejer.</p><p id="p6">Det er ikke mindst den centrale beliggenhed i et område, der ofte kaldes Øresundsregionens bedste vejkryds, der har fået virksomheden til at flytte teltpælene til Amager:</p><p id="p7">"Vi er en global virksomhed, der har brug for at tiltrække den bedste viden fra begge sider af Sundet. Og med mindre end fem minutter til lufthavnen, broforbindelse til Sverige, Metro og regionaltog lige uden for døren kan vi nærmest ikke ønske os en bedre placering," forklarede direktør for Byggeri &amp; Design Bjarne R. Rasmussen, der modtog prisen for Rambøll.</p><p id="p8">Flytningen er et led i en plan, der skal ruste virksomheden til fremtidens konkurrence.</p><p id="p9">Målet er at skabe et moderne videnshus med højt kvalificerede vidensmedarbejdere, der stiller krav om at blive lyttet til og taget med på råd. Derfor har medarbejderne også været inddraget i udformningen af domicilet.</p><p id="p10"><br /><em style="bold">Amager-projekter</em></p><p id="p11">Blandt de mange Amager-projekter, som Rambøll har været involveret i gennem de seneste 15 år, er udbygningen af Amagerforbrændingen, anlægget af Metroes tredje etape, byggeriet af Øresundsbroen, opførelsen af Bella Hotel, DR-Byen og udviklingen af Ørestad.</p><p id="p12">Bjarne R. Rasmussen fremhævede også mindre, men betydningsfulde projekter som Sundby Badet og Gyldenrisparken som en del af Rambølls bidrag til udviklingen af Amager.</p><p id="p1">Lokalplanen er en følge af den udviklingsplan, som Københavns Kommune sidste år udarbejdede sammen med Parkbrugerrådet - altså de foreninger og repræsentanter for rekreative tilbud, der holder til i strandparken.</p><p id="p2">Lokalplanen vil give nye eller eksisterende interessenter mulighed for at opføre bygninger til for eksempel opbevaring, undervisning, klubfaciliteter eller salg, som vil understøtte det allerede eksisterende miljø.</p><p id="p3">Desuden skal lokalplanen give mulighed for at etablere den Strandstation 4, som hele tiden har manglet i rækken af strandstationer.</p><p id="p4">Amager Øst Lokaludvalg inviterer alle interesserede til at komme og høre mere om planerne for Amager Strandpark på et borgermøde onsdag 31. oktober klokken 18.00-20.00 i Kajakhotellets cafelokale, Havkajakvej 2.</p><p id="p5">Og på blivhoert.kk.dk kan du finde lokalplanforslaget og indgive et høringssvar. Lokalplanforslaget er i høring til og med 20. november. /haj</p><p id="p1">FODBOLD: Et enkelt point blev udbyttet, da Thisted FC søndag var på besøg hos Fremad Amager i Nordicbet Ligaen.</p><p id="p2">Opgøret på Amager sluttede 0-0, og at det endte med et point til hver, var rimeligt nok, mener Thisted FC-træner Bo Thomsen.</p><p id="p3">- Vi skulle have scoret i første halvleg, hvor jeg synes, at vi var i god kontrol. I anden halvleg var de lidt mere i teten end os, og til sidst kunne de også have scoret, men heldigvis holdt vi stand, siger Bo Thomsen.</p><p id="p4">Han roser målmand Mathias Rosenørn for et par gode redninger i slutfasen og glædede sig generelt over, at det lykkedes at holde nullet, efter at thyboerne har indkasseret seks mål i de seneste to kampe.</p><p id="p5">- Det var meget opløftende. Vi havde nogle folk ude fra vores normale bagkæde, men de folk, der kom ind i stedet, gjorde det rigtig godt. Det var meget positivt at se, siger Bo Thomsen.</p><p id="p6">Thisted FC's næste opgave er på onsdag, hvor superligaholdet OB kommer på besøg i pokalturneringen.</p><block><p></p></block><p id="p1">SUNDBY IDRÆTSPARK: Debatten om det manglende lysanlæg i Sundby Idrætspark blussede op igen op til Fremad Amagers pokalkamp mod FC Midtjylland torsdag, hvor klubben selv havde bekostet omkring en kvart million kroner på et mobilt anlæg.</p><p id="p2">Som beskrevet i Amager Bladet i juli og september betyder det manglende lys, at holdet er henvist til eksempelvis Valby eller Tingbjerg, når der skal spilles om aftenen eller i sæsonens mørke perioder. Et lysanlæg på det kommunale stadion til omkring seks millioner kroner fandt ikke vej til årets budget, og hvis pengene ikke findes til foråret, hvor politikerne fordeler årets overskud, kan Fremad Amager ikke regne med at få forlænget den dispensation, man spiller på i 1. division denne sæson.</p><p id="p3"><br /><em style="bold">Politisk velvilje</em></p><p id="p4">Flere medier bragte historien om mørket i Sundby i løbet af ugen, og reaktionerne fra amagerkanerne var markante på de sociale medier op til aftenkampen i torsdags, hvor fanklubberne havde et stort banner med en hilsen til overborgmester Frank Jensen (S): » Her er så mørkt Frank. Har du glemt os? « Klubben er i dialog med politikerne om en løsning og har et møde med Frank Jensen i denne måned. En af politikerne i kultur-og fritidsudvalget, Jens Kjær Christensen (Ø), var til kampen i det lejede lys torsdag, og han siger: » Det var jo en festlig aften med mange tilskuere. Vi har jo prøvet gennem flere år at maksimere brugen af banerne i København, så min konklusion er, at jeg gerne vil fighte for, at der kommer lys over Sundby Idrætspark, men jeg er ret sikker på, at det også indebærer et krav om, at der skal etableres kunstgræsbane, så stedet kan bruges meget mere. Det kan jo blive til glæde og gavn for mange klubber og foreninger i lokalområdet, ikke mindst de unge.</p><p id="p5">Der ligger ikke nogle ledige penge henne i hjørnet, så nu kan man arbejde for, at når overførselssagen (de ubrugte midler fra i år, red.) gøres op i første kvartal 2017, så kigger vi på finansieringen der. Det er den mulighed, man kan gå efter, og den vil jeg tage meget med ind i overvejelserne.</p><p id="p6">Der er perspektiv i det, men det bliver først rigtig stort, når man kombinerer det med kunstgræsbane. For så får vi udvidet kapacitetesmulighederne for at spille fodbold i København, « slutter Jens Kjær.</p><p id="p7">Også SF's Klaus Mygind vil arbejde for en løsning, sagde han til Amager Bladet torsdag: » Jeg hører til en af de sikkert mange, der har undret sig over situationen i aften, hvor Fremad Amager har måtte leje lysanlæg til kampen mod FC Midtjylland. Derfor vil prøve at skabe grobund for at spørgsmålet om lysanlæg på Sundby Stadion kan rejses i budgettet i København. Det kan ske til overførselssagen i foråret. Jeg forestiller mig, at Fremad kan komme med et udspil om medfinansiering.</p><p id="p8">Et lysanlæg er nødvendigt til mange kampe i dagtimerne i vinterhalvåret, hvis der skal transmiteres tv fra kampene og det er jo helt afgørende for Fremads sportslige og økonomiske muligheder. Det vil også gi en bedre turneringsplanlægning og brugen af stadion i det hele taget. « .</p><p id="p9"><br /><em style="bold">Minister-spørgsmål</em></p><p id="p10">Mandag gik der endda landspolitik i sagen, da folketingsmedlem Martin Henriksen (DF), der er valgt på Amager og i København, gik ind i den.</p><p id="p11">Han siger: » Jeg mener, at kommunen bør se på sagen en gang til med det klare formål at finde en løsning. Det vil være helt absurd, hvis Fremad Amager skal spille i Valby eller Tingbjerg.</p><p id="p12">Man beder jo heller ikke om at Valbyklubben Frem skal rykke til Sundby og spille. Det er grotesk. Det handler om lokalpatriotisme, og om at spillere og fans ønsker at fastholde klubbens identitet. Og det er der ikke noget mærkeligt i.</p><p id="p13">Det her er et lokalpolitisk spørgsmål, og jeg tager mig primært af landspolitik, hvorfor jeg egentlig ikke plejer at blande mig specielt meget i hvordan de lokale politikere prioriterer.</p><p id="p14">Vi har alle vores roller at spille, men engang imellem så må man sige, at der er en undtagelse til enhver regel, og Fremad Amager må så være en af undtagelserne i denne konkrete sag.</p><p id="p15">Jeg tror ikke, at det er nemt at få et kommunalt budget til at hænge sammen, men Københavns kommune er ikke en fattig kommune, så der burde kunne findes en løsning.</p><p id="p16">Jeg vil derfor opfordre lokalpolitikerne til at sætte sig ned, og sammen med klubben, finde en løsning. Hvis viljen er der, så burde det kunne lade sig gøre, siger Martin Henriksen Jeg vil også bede kulturminister Bertel Haarder, som også er sportens minister, om at forholde sig til sagen.</p><p id="p17">Det er ikke uvæsentligt, når en klub, der er over hundrede år gammel, har nogle problemer, at vi får ministerens og systemets vurdering i forhold til mulighederne for at finde en løsning.</p><p id="p18">Jeg håber, at ministeren ligeledes vil opfordre kommunen til at finde en løsning, ligesom jeg gerne ser, at flere politikere går ud og bakker op om en løsning, « siger Martin Henriksen.</p><p id="p19">U Jeg gentager lige her... Jeg kommer IKKE til at følge Fremad, hverken i Tingbjerg eller Valby. Med mindre vi spiller på udebane..</p><p id="p20">KURT BENNY SANDAU, Facebook U Og vi har opbakning til vores kampe med en masse tilskuere. Flere end i Nordsjælland og Lyngby i superligaen.</p><p id="p21">Vågn op politikere.</p><p id="p22">JOHNNY MIRO-NIELSEN, Facebook U Sundby Idrætspark og Fremad Amager er en så vigtig kulturinstitution i og omkring Amager at vi ikke længere kan finde os i, gang på gang, at lokalpolitikerne forbigår os.</p><p id="p23">CARSTEN DAMGAARD, Facebook U At Fremad skal spille i Valby eller Tingbjerg svarer lidt til at københavnske kommunalmøder bliver afholdt i Dragør eller Rødovre og ikke på Københavns Rådhus.</p><p id="p24">MICHAEL AHRENSBERG, Facebook U Mit hjerte bløder over at man kan smadre det, vi amagerbørn kaldte vores baghave (Fælleden) og så samtidig smadre det, de selvsamme amagerbørn kaldte for deres legeplads (Sundby Idrætspark).</p><p id="p25">DENNIS TYRFING JENSEN, Facebook.</p><p id="p26">Skiftende Fremad Amager-bestyrelser har forhandlet med kommunen om lysanlæg, og faktisk lå der et brugt anlæg fra Vanløse under den gamle tribune i slutningen af 1960 ' erne. Dér lå det så og rustede, indtil det blev kørt væk som skrot. Europa-cup kampen mod FC Besa i 1972 måtte således afvikles i Valby Idrætspark.</p><p id="p27">Da Fremad Amager var et halvt år i Superligaen i overgangssæsonen 1994 , blev alle hjemmekampe i den mørke del af året spillet på lånte ' udebaner', blandt andet Valby, hvor kampene blev tabt og Fremad Amager rykkede ud.</p><p id="p28">Siden da har skiftende kommunalpolitikere slået sig op på, at der skulle gå et lys op for Sundby Idrætspark.</p><p id="p29">Senest blev det dog vraget til fordel for Tingbjerg og Østerbro Stadion, som fik nyt lys i 2007 Ved årets budgetforhandlinger i Københavns Kommune var forslaget oppe igen, men vandt ikke gehør.</p><p>Hvis et flertal på Rådhuset i København skulle ønske at flytte Amager Fælled Kvarter inden for Amager Fælled, vil de blive taget pænt imod af Socialdemokratiet. Enhedslisten er mere loren ved tanken.<br /></p><p id="p1">Modtag en e-mail, når Peter Burhøi har skrevet en ny artikel</p><p id="p2">Hvis partierne på rådhuset i København skulle blive enige om at flytte Amager Fælled Kvarter fra et ikke-fredet område til et fredet område på Amager Fælled, kræver det ifølge Peter Pagh, professor i miljøret ved Københavns Universitet, en lovændring.</p><p id="p3">Altså får Folketinget pludselig en afgørende finger med i fremtidens spil om Amager Fælled Kvarter.</p><p id="p4">Men spørger du Enhedslistens miljøordfører, Maria Reumert Gjerding, er hun i første omgang loren ved at bygge på et område på fælleden, der for nuværende er fredet.</p><p id="p5">»Enhedslisten er kritisk overfor, at man ophæver fredningen. Jeg er bekymret for den præcedens, det kan skabe. Så jeg er ikke begejstret for det. Jeg vil virkelig arbejde for, at den undersøgelse, der nu skal laves af alternative placeringer, er åben og bred, og at man kigger længere ud og ikke bare flytter byggeriet 500 meter til venstre,« siger hun.</p><p id="p6">Ender man på Københavns Rådhus alene med at spille ind med en løsning, hvor man flytter byggeriet fra det ene til det andet sted på fælleden, hælder hun mod at bakke op.</p><p id="p7">»For mig at se er der et stort arbejde, før vi når til det konkrete dilemma. Men taler man om naturkvalitet, så er den gamle strandeng mere værdifuld end det, der faktisk er fredet. Det ved vi jo godt. Så hvis valget står mellem de to steder på fælleden, skal man ikke bygge på den gamle strandeng. Men jeg anerkender ikke, at det er de to eneste muligheder, der er,« siger hun.</p><p id="p8">Hos Socialdemokraterne har man besluttet at bakke op, hvis et flertal på rådhuset skulle gå efter en flytning af byggeriet internt på Amager Fælled.</p><p id="p9">»Jeg følger selvfølgelig debatten tæt, og hvis et flertal med Frank Jensen i spidsen kommer til os og foreslår at flytte byggeriet til en anden del af fælleden, så vil vi da se konstruktivt på at ophæve fredningen der,« siger miljøordfører Christian Rabjerg Madsen.</p><p id="p10">Både Dansk Folkeparti og Venstre vil vente med at tage stilling til spørgsmålet om en fredning, før Københavns Kommune officielt efterspørger det.</p><p id="p11">I det seneste år har flere partier på Christiansborg blandet sig i kampen om Amager Fælled, Sidste år forsøgte Enhedslisten og Alternativet sig med et beslutningsforslag, hvor Folketinget skulle pålægge regeringen at tage de nødvendige lovgivningsmæssige og administrative skridt for at forhindre, at det planlagte byggeri blev gennemført.</p><p id="p12">Forslaget blev stemt ned.</p><p id="p13">Med et ændringsforslag forsøgte de Radikale og SF blandt andet at pålægge regeringen at afsøge mulighederne for en alternativ placering. Også derfor er Ida Auken fint tilfreds med dagens udvikling.</p><p id="p14">»Vi har tidligere foreslået, at man kiggede på fredninger og alternative placeringer, så man kan frede det område med den mest værdifulde natur. Så vi er glade for, at rådhuset nu også synes er en god ide,« siger den radikale miljøordfører.</p><p id="p1">En ellers fredelig koncert med verdensmusikgruppen Magic System fra Elfenbenskysten endte tragisk, da der udbrød tumulter oppe foran scenen i Amager Bio lørdag aften.</p><p id="p2">Det var her den 16-årige dreng blev stukket syv gange med en kniv med dødelig udgang. Herefter løb en flok unge ud og fortsatte slagsmålet på gaden. De stridende parter fortsatte op på Amagerbrogade, hvor en 18-årig blev ramt af to overfladiske knivstik i ryggen. Øjenvidner så også en mand, der trak en pistol, og politiet har fundet flere patronhylstre fra skud med et skarpt våben. Ingen mennesker er dog blevet ramt.</p><p id="p3">Seks personer blev i første omgang anholdt, men løsladt i løbet af søndagen. Søndag aften blev en 24-årig mand anholdt og sigtet for drabet i Amager Bio. Han blev mandag fremstillet i grundlovsforhør og varetægtsfængslet i isolation i ti dage. Alle de anholdte har tilknytning til nogle af de hårdest kriminelle bandemiljøer i københavnsområdet.</p><p id="p4"><br /><em style="bold">Første gang i 11 år</em></p><p id="p5">Centerleder for Amager Bio Jesper Nordahl, der også er formand for spillesteder i Danmark, vil nu tage en diskussion op omkring sikkerheden og kropsvisitering af folk til koncerterne på alle spillesteder i Danmark.</p><p id="p6">"Det er ikke en beslutning, som Amager Bio skal tage alene. Hvis vi vælger sådan en løsning, så må det ikke være diskriminerende. Alle skal i givet fald kropvisiteres, uanset hvem man er. Men jeg mener, det er en skidt ide. Jeg tror, mange vil afholde sig fra at gå til koncerter, og det kunne lige så godt være sket, hvis man i stedet havde brugt en smadret flaske. Vi har fuld kropsvisitering til tecnofester, men det vil være en helt anden kultur, hvis vi skal visitere til alle koncerter. For eksempel vil det tage tre-fire timer at visitere folk til en koncert med 1.000 personer i Amager Bio, så der er også en masse praktiske ting i det her," siger Jesper Nordahl.</p><p id="p7">Han undrer sig samtidig over chefpolitiinspektør i Københavns Politi Per Larsens udtalelser i flere medier om, at folk burde været blevet kropsvisiteret til koncerten.</p><p id="p8">"Vi taler om en total lavrisikokoncert, hvor bandets musik netop symboliserer "peace, love and harmony". Og så er vi også nødt til at se det i et vis perspektiv. Det er første gang, det sker, og vi har altså afholdt 200 koncerter om året gennem 11 år. Samtidig var der tale om et bandeopgør, og derfor kunne det lige så godt være sket alle mulige andre steder," siger han.</p><p id="p1">VIBORG: Søndag den 25. marts står Viborg FF til at skulle møde Fremad Amager på udebane i 1. division, men den kamp er nu udsat.</p><p id="p2">Viborg FF's sportschef Jesper Larsen oplyser, at Viborg FF har søgt om at få kampen flyttet til et andet kamptidspunkt med henvisning til reglen om landsholdsudtagne spillere.</p><p id="p3">Mandag kom det frem, at Sebastian John var udtaget til det danske U21-landshold, og dermed vil han ikke være aktuel til VFF-kampen på Amager.</p><p id="p4">Både Walter Viitala og Nikko Boxall er ydermere kraftigt i spil til at blive udtaget til henholdsvis det finske og det newzealandske landshold, og dermed vil VFF leve op til kravet om, at man kan få udsat en kamp, hvis man har mindst to spillere udtaget til U21-eller A-landshold.</p><p id="p5">Det nye kamptidspunkt kendes endnu ikke.</p><p id="p1">THISTED: Sidste weekend i april. Så er det normalt højsæson for havefolket, også selv om foråret har vist sig fra sin kolde side.</p><p id="p2">Men i kolonihaveforeningen Amager i Thisted er der stille. Græsplænerne har fået lov at gro, og der bliver ikke gjort noget for at bekæmpe ukrudtet i blomsterbede og køkkenhaver.</p><p id="p3">I en af haverne er Dannebrog dog blevet hejst -men kun på halv stang. Et andet sted bliver der arbejdet med at pille et halvtag over terrassen foran kolonihavehuset ned.</p><p id="p4">Denne weekend kan nemlig vise sig at blive den allersidste i haveforeningen Amager. I hvert fald udløber haveforeningens lejekontrakt med udgangen af april.</p><p id="p5">Ejeren har for længst erklæret, at han ikke ønsker at forlænge kontrakten, og forhandlinger om køb af det 10.600 kvadratmeter store område har været uden resultat.</p><p id="p6"><br /><em style="bold">Thisted Arbejderforening</em></p><p id="p7">Kolonihaveforeningens historie tager sin begyndelse i 1891, 25 år efter, at pastor Sonne havde stiftet Danmarks første brugsforening, Thisted Arbejderforening.</p><p id="p8">Brugsforeningen ville gerne gøre noget mere for de mindrebemidlede i købstaden, og erhvervede derfor en eng ved Nørregade, dengang i udkanten af byen. Her, i Thisted Arbejderhaver med 66 små jordlodder, skulle brugsforeningens medlemmer have mulighed for at dyrke deres egne kartofler og grøntsager.</p><p id="p9">Brugsforeningen var ejer af området, der i folkemunde blev kendt som Amager, indtil Thisted Arbejderforening i 2001 ophørte som selvstændig forening. FDB -det nuværende Coop -var ikke interesseret i at eje kolonihaverne og tilbød haveforeningen at købe arealet for, hvad det var vurderet til i den offentlige vurdering: 212.500 kr.</p><p id="p10">Men den daværende bestyrelse for haveforeningen takkede nej.</p><p id="p11">Fem år senere, i 2006, fik haveforeningen på ny det samme tilbud. Et flertal i bestyrelsen mente, at man igen skulle side nej. Men købstilbuddet kom op på en ekstraordinær generalforsamling -hvor det blev stemt ned.</p><p id="p12">Den beslutning kan de 47 nuværende medlemmer af haveforeningen nu gå og bande over. For i stedet blev haveforeningen solgt til entreprenør Henrik Bojsen Jensen, indehaver af HBJ Projektudvikling.</p><p id="p13">Henrik Bojsen Jensen har aldrig lagt skjul på, at hans plan var -og er -at bygge boliger på den attraktive grund tæt på bymidten.</p><p id="p14"><br /><em style="bold">Rekreativt -eller boliger</em></p><p id="p15">Men kolonihaverne er i kommuneplanen udlagt til rekreativt område, og i 2007 -kort efter at HBJ havde overtaget området -erklærede et enigt miljø-og teknikudvalg, at det skulle der ikke ændres på: Amager er en attraktiv grøn kile, som bør bevares.</p><p id="p16">Den nuværende kommunalbestyrelse var imidlertid på nippet til at omgøre den beslutning, da i 2014 Henrik Bojsen Jensen præsenterede et forslag til boligbyggeri i området. Men det endte med at stemmerne stod lige -13-13 -og derfor bortfaldt forslaget.</p><p id="p17">At et bredt flertal i kommunalbestyrelsen siden har tilkendegivet deres støtte til kolonihaverne var dog ikke nok til at overbevise ejeren, da kolonihaveforeningen i begyndelsen af april tilbød ham 1,4 mio. kr. Det var det beløb, et flertal i haveforeningen i januar blevet enige om som det maksimale, de ville låne af Kolonihaveforbundet.</p><p id="p18">Men ejeren forlangte 2,1 mio. kr., fremgår det af opslag ved indgangen til Amager, ved siden af indkaldelsen til generalforsamling - med opløsning af foreningen på dagsordenen. Generalforsamlingen finder sted på torsdag, fire dage efter at lejekontrakten udløber natten til mandag.</p><p id="p19">-Der var ikke andet at gøre.</p><p id="p20">Men vi håber da stadig, at der kan findes en løsning, siger haveforeningens formand, Hans Jørgen Thomsen.</p><p id="p21">Han har i øvrigt overladt sagen til formanden for Kolonihaveforbundet, Preben Jacobsen, der også vil deltage i generalforsamlingen på torsdag.</p><p id="p22">-Vi er i dialog med ejeren, siger Preben Jacobsen, der fredag i øvrigt ikke havde flere kommentarer.</p><p id="p23"><br /><em style="bold">En meget stille fredag</em></p><p id="p24">I Amager var der fredag eftermiddag meget stille. Den eneste, vi traf i kolonihaveområdet, var Knud Erik Thomsen, som arbejdede på at få halvtaget ned foran sit hus i have nummer 47.</p><p id="p25">-Det er da vemodigt. Huset er ikke meget værd. Halvtaget kan jeg bruge et andet sted. Og hvis der skulle findes en løsning, så kan det da sættes op igen, siger han.</p><p id="p26">NORDJYSKE har forgæves forsøgt at få en kommentar fra Henrik Bojsen Jensen.</p><p id="p27"><br /><em style="bold">FAKTA GAMMEL, MEN IKKE ÆLDST</em></p><p id="p28"> Kolonihaveforeningen Amager i Thisted er blevet nævnt som Danmarks ældste endnu eksisterende kolonihaveforening. Og med side 126 år er den gammel. Men det er ikke den ældste.</p><p id="p29"> I Aabenraa findes nemlig en kolonihaveforening ved navn Hjelm, der daterer sig helt tilbage til 1821.</p><p id="p30"> I Aalborg blev der anlagt " arbejderhaver" i 1884. Det har dog ikke været muligt at finde svar på, om disse haver fortsat eksisterer.</p><p id="p1">Det begynder efterhånden at ligne noget for Boldklubben Union. Sejr over mægtige Fremad Amager, en øjeblikkelig 1. plads og nu to direkte oprykkere i stedet for én. Sidstnævnte er en konsekvens af den nye reserveholdsturnering.</p><p id="p2">407 tilskuere  heraf en del Union-tilhængere  var på plads i Sundby Idrætspark søndag eftermiddag, da Fremad Amager og Boldklubben Union gav hinanden et intenst og spændingsmættet topopgør.</p><p id="p3">Kampen bølgede frem og tilbage. 1. halvleg bød på chancer i begge ender  omend meget af kampen foregik på banens midte, hvor de to hold kæmpede om overtaget. Tættest en scoring inden pausen var Union-topscorer, Kim Michelini, da han fik et mål underkendt for en tvivlsom offside.</p><p id="p4">Fremad Amager kom bedst fra start i 2. halvleg, men langsomt fik Union gang i spillet og pludselig begyndte kombinationerne at flyde. I kampens 52. minut spillede Union hjemmeholdet tyndt. Et perfekt indlæg fra Thomas Lynge havnede ved bagerste stolpe, hvor Mikkel Toft dukkede op og på sikker vis sparkede bolden i nettet til en Union-føring på 1-0.</p><p id="p5">Efter scoringen steg antallet af målchancer. Fremad Amager havde kort efter en dobbelt chance, hvor det kunne og burde være blevet 1-1, men Union-spillerne slap med skrækken. Gæsterne fra Genforeningspladsen kom imidlertid også frem til nogle store chancer og var flere gange tæt på at øge føringen.</p><p id="p6">To minutter før tid tilspillede Fremad-spillerne sig deres største scoringstilbud: Efter smukt bandespil var der pludselig fri bane mod Unions mål, men en fantastisk redning af Union-keeper, Thomas Jakobsen, havnede på overliggeren og gæsterne kunne ånde lettede op.</p><p id="p7">I det 90. minut fik Fremad Amagers Mads Rønne direkte rødt kort, hvorefter Union stille og roligt kunne køre den vigtige sejr i hus og dermed overhale ama'rkanerne i den samlede stilling.</p><p id="p1">Den 22-årige mand, som i går meldte sig selv til politiet og erkendte, at det var ham, der stod bag skraldefesten på Amager Strandpark, havde festet sammen med en flok kollegaer fra TDC.</p><p id="p2">Smadrede flasker, batterier, cykler, madrester, et badebassin og sågar en hel pavillon var blevet efterladt og vidnede om, at en gruppe mennesker havde festet på stedet ved 10-øren ved Amager Strandpark i weekenden.</p><p id="p3">De ansatte fra telegiganten havde ikke ryddet op efter sig, og derfor måtte Amager Strandparks egne folk klarede jobbet om mandagen.</p><p id="p4"><br /><em style="bold">TDC har lukket sagen</em></p><p id="p5">Hos TDC kender man til festen, men betragter sagen som afsluttet.</p><p id="p6">-Vi tager afstand fra det svineri, som nogle af vores ansatte har været involveret i, men vi betragter sagen som afsluttet, siger presserådgiver hos TDC Rasmus Avnskjold. Han fortæller, at festen var arrangeret privat og ikke i TDC-regi, og at den 22-årige medarbejder selv har betalt regningen for oprydningen.</p><p id="p7">Ifølge TV2 var maden dog betalt gennem TDC-medarbejdernes bonusordning.</p><p id="p8"><br /><em style="bold">Meldt til politiet</em></p><p id="p9">Fordi svineriet var så omfattende, valgte oprydningspersonalet at politianmelde det.</p><p id="p10">Den unge mand, der efterfølgende påtog sig ansvaret for den ekstraordinære store svinesti, vil blive sigtet efter naturog miljøbeskyttelsesloven.</p><p id="p11">Regningen fra politiet kan løbe op i hele 5.000 kr. Men her slutter festen ikke. Den 22-årige har også fået lov til at betale omkostningerne fra oprydningen.</p><p id="p12">Et beløb, der formentlig ligger på omkring 1.000 kr.</p><p id="p13">Den 22-årige mand forklarede over for politiet, at det var meningen, at der skulle ryddes op om mandagen. Det var dog i mellem tiden blevet klaret af OK Grøn Anlæg, der vedligeholder og rengør området ved Amager Strandpark.</p><p id="p14" /><p id="p15"><br /><em style="bold">Fakta: UDENHENSYN</em></p><p id="p16">Vi smider skrald på gaden.</p><p id="p17">Rejser os ikke for de ældre i bussen. Cykler på fortovet.</p><p id="p18">Kører hasarderet på motorvejene.</p><p id="p19">Og vi er hamrende ligeglade.</p><p id="p20">Hvad er der galt, Danmark. Er vi blevet en nation uden hensyn? B. T. sætter over sommeren fokus på den hensynsløse dansker. Følg os på facebooksiden ' Vi vil have høfligheden tilbage!' og på bt. dk/ udenhensyn.</p><p id="p21"><br /><em style="bold">SÅ STOR ER BØDEN FAKTA</em></p><p id="p22">Miljøstyrelsen har forskellige eksempler på bøder: 1.000 kr. ( henkastning af knust flaske på gaden) 1.000 kr. ( henkastning af 1 stk. dåsecola i naturen) 3.000 kr. ( tømt cirka et halvt fyldt askebæger med cigaretter og papiraffald på gaden) 8.000 kr. ( henkastning af byggeaffald i et vejsving) Kilde: Miljøstyrelsen.</p><p id="p1">SUNDBY: Los Lobos -ja, dem med giganthittet » La Bamba « -og deres medsammensvorne udi Tex-Mex musik, Los Lonely Boys, spiller op til forårskådhed i Amager Bio.</p><p id="p2">Los Lobos er ikke hvem som helst: Tre Grammy'er, 18 studie albums, 11 soundtrack-albums.</p><p id="p3">Og opvarmning for U2, Bob Dylan &amp; Grateful Dead.</p><p id="p4">Indspilninger med Tom Waits, Mavis Staples og Elvis Costello.</p><p id="p5">Det anerkendte amerikanske musikmagasin Rolling Stone Magazine giver Los Lobos ( » ulvene « ) dette skudsmål: » Med undtagelse af U2 findes der ikke andre bands, som har forblevet på toppen i så lang tid som Los Lobos.</p><p id="p6">Vi véd også, at de stadig er på toppen. Efter 36 år i branchen og især efter at have lyttet til deres 2010-album ' Tin Can Trust'. « Texanske Los Lonely Boys består af brødrene Garza: Henry, Jojo og Ringo. Deres debutsingle fra 1997, » Heaven « , røg ind som nummer et på den vigtige ' Billboard Adult Contemporary'-hitliste og de vandt en Grammy for bedste pop-vokal indspilning. De opnåede utrolige salgstal med debutalbummet » Los Lonely Boys « fra 2003, og deres 2006-album » Sacred « gik direkte ind som nummer to på Billboards album-hitliste.</p><p id="p7">Los Lonely Boys har turnéret med Carlos Santana og komponeret og indspillet med ham på hittet » I Don't Want to Lose Your Love «.</p><p id="p8"><br /><em style="bold">Vind billetter</em></p><p id="p9">Til koncerten i Amager Bio torsdag 28. april stiller mexikansk-amerikanske Los Lobos op i stærkeste opstilling: David Hidalgo ( vokal, guitar, harmonika), Cesar Rosas ( vokal, guitar), Conrad Lozano ( vokal, bas, guitar), Louie Perez ( vokal, guitar, trommer) og Steve Berlin ( keyboards, blæsere).</p><p id="p10">Amerikanske Los Lonely Boys' lineup bliver: Henry Garza ( guitar, vokal), Jojo Garza ( bas, vokal) og Ringo Garza ( trommer, vokal).</p><p id="p11">Amager Bladet udlodder i samarbejde med Amager Bio 5 x 2 billetter til koncerten.</p><p id="p12">For at deltage i konkurrencen sender du en e-mail med emnet » Los Lobos « til jape@b-l. dk senest onsdag 20. april klokken 12.00, angiver navn, adresse, telefonnummer i dagtimerne og svarer på spørgsmålet: » Hvad hedder Los Lobos' album fra 2010? « Vinderne får besked via email og skal kvittere for gevinsten inden for fem dage.</p><p id="p1">Pressemeddelse fra Amager Vest Lokaludvalg Klokken 16 på mandag den 22. marts og mandag den 29. på samme tid kan du se, hvordan en gruppe unge byplanlæggere formgav fremtidens Amager Vest. Lokaludvalget står bag filmen, der er en foreløbig finale på deres bydelsplan.</p><p id="p2">I slutningen af januar måned afholdt Amager Vest Lokaludvalg en workshop med NYP - Netværk for Yngre Planlæggere. Her blev en gruppe unge arkitekter, byplanlæggere og geografer sat på den udfordrende opgave at formgive fremtidens Amager Vest.</p><p id="p3">Der var dog ikke helt frie rammer. I løbet af efteråret havde lokaludvalget modtaget forslag og visioner fra bydelens borgere, og det var planlæggernes opgave at konkretisere de mange ideer. Der kom mange flotte og konkrete projekter ud af den tre dage lange workshop, og de er alle indarbejdet i den bydelsplan, der er givet videre til politikerne på rådhuset. Men lokaludvalget har også sørget for at gøre processen tilgængelig for alle borgere i bydelen.</p><p id="p4"><br /><em style="bold">Åben for alle</em></p><p id="p5">" Fra starten af var det tanken, at workshoppen skulle foregå i dialog med borgerne.</p><p id="p6">Derfor var der åbne døre alle dage, og det var virkelig sjovt at se, hvordan byplanlæggerne fik modspil af de lokale beboere, så det var de allerbedste løsninger, de fandt frem til", fortæller Peder Boas Jensen, der stod bag lokaludvalgets workshop. " Vi valgte også at have et filmhold med, så alle dem, der tidligere har deltaget i arbejdet omkring vores bydelsplan, kan se, hvilke diskussioner vi havde i løbet af workshoppen, og hvordan projekter endte med at se ud".</p><p id="p7">I hans øjne er det vigtigt at holde dialogen i gang.</p><p id="p8">Det sker blandt andet ved, at filmen bliver sendt på Kanal Hovedstaden to gange i de næste par uger. Samtidig bliver filmen gjort tilgængelig på lokaludvalgets hjemmeside www.avlu.dk, så alle interesserede har mulighed for at se filmen og skrive deres kommentarer til den.</p><p id="p9">Hvis du vil fange den på dit tv, skal du slå over på Kanal Hovedstaden på mandag den 22. klokken 16.00 eller mandag den 29. klokken 16.00. Filmen bliver vist af Ørestad TV, der har et 30 minutters program på Kanal Hovedstaden hver mandag og lørdag.</p><p id="p10">Yderligere information Du kan se filmen på http:// vimeo. com/ 9888936 eller følge linket på lokaludvalgets hjemmeside www.avlu.dk.</p><p id="p1">Græsset står i små, langhårede tuer, og synet af træningsarealet bag Sundby Idrætspark kan meget vel forveksles med en jysk komark, hvis man da lige ser bort fra fodboldmålene. Når spillerne slår en flad indersideaflevering, danser bolden af sted som en balstyrisk hoppebold. Alligevel havner den som regel det rette sted.</p><p id="p2">»Intensitet, drenge! Vi skal være klar 1. april!«</p><p id="p3">Det er Fremad Amagers cheftræner, Peer F. Hansen, der råber. Sammen med klubbens manager, Benny Johansen, skal han forsøge at få spillet på ret kurs igen i foråret efter en skidt afslutning på efterårssæsonen i 1. division. </p><p id="p4"><br /><em style="bold">Alt gik galt i forsvaret</em></p><p id="p5">Derfor er der især blevet arbejdet med defensiven i vinterpausen.</p><p id="p6">»Det har ikke fungeret i forsvaret, og derfor har vi vægtet arbejdet med defensiven meget højt. I slutningen af efteråret oplevede vi en tendens til, at næsten ligegyldigt hvad de foretog sig nede i den bageste linje, så gik det galt, og det er rigtig ærgerligt, for vi var sådan set gode nok til at sparke den i kassen oppe foran,« fortæller Benny Johansen.</p><p id="p7">Efter en flot femteplads i sidste sæson var målsætningen ellers en topplacering i sæson 2006/07. Den nuværende 11.-plads har dog tvunget Fremad Amager  -  med det flyvske kælenavn 'Englene'  -  til at ændre målsætningen til, at alt imellem en femte- og en ottendeplads er tilfredsstillende. </p><p id="p8"><br /><em style="bold">Spillende sponsor</em></p><p id="p9">Samtidig har klubben været nødsaget til at holde igen på spillerbørsen, indtil snakken om en ny sponsor faldt på plads. 15. marts fik Fremad Amager endelig tilført noget frisk kapital, da en færøsk investorgruppe med den tidligere FCK'er Todi Jónsson i spidsen gik ind og overtog aktiemarioteten i Fremad Amager. </p><p id="p10">Og 35-årige Jónsson vil endda selv spille med, hvis klubben føler, at der er brug for ham.</p><p id="p11">Ifølge Benny Johansen skyldes nedturen i efteråret i høj grad et uventet nederlag, som drænede truppen fuldstændig for selvtillid. Et nederlag, som han nu håber, at spillerne har rystet af sig.</p><p id="p12">»Anden runde af pokalen, hvor vi taber til et danmarksseriehold, Østerbro IF. Det er sådan en kamp, der er vundet på forhånd inde i spillernes hoveder. Dét nederlag fik meget stor betydning i de følgende kampe,« siger han.</p><p id="p13">Søndagens udekamp mod AGF klokken 15.00 i NRGi Park i Århus skal vise, om Englene har fået vinger på ryggen igen.</p><p id="p1">Innovationsfonden har netop ydet et tilskud på 4 mio. kr. til et projekt, der skal udvikle guidede ture i bynære naturområder. Som de første i Danmark skal Københavns Universitet, Roskilde Universitet og arkitektvirksomheden Norrøn de næste tre år arbejde sammen om dette økoturismeprojekt, hvor Naturpark Amager sammen med sammen med Nationalpark ' Skjoldungernes Land' ved Roskilde er blevet udpeget som pilotprojekter.</p><p id="p2"><br /><em style="bold">Flere skal opleve fælleden</em></p><p id="p3">Naturpark Amager er området fra Amager Fælled over Kalvebod Fælled og Kongelunden til strandengene ud til Dragør. Naturparken blev etableret i 2015, netop for at udvikle naturområdet så flere kommer ud for at opleve det.</p><p id="p4">Innovationsfonden mener også, at Naturpark Amager med sin natur og sin beliggenhed helt tæt på København har et stort uudnyttet potentiale for at få flere turister.</p><p id="p5">Naturparkrådet for Naturpark Amager, som bl. a. udgøres af repræsentanter fra Tårnby Kommune, Københavns Kommune og Naturstyrelsen, vil da også meget gerne have flere både danskere og udenlandske turister til at besøge området, der med 3500 hektar er mere end dobbelt så stort som Dyrehaven nord for København.</p><p id="p6">Men med langt færre besøgende.</p><p id="p7"><br /><em style="bold">Respekt og omtanke</em></p><p id="p8">nye guidede ture og en ' skalerbar' model for bæredygtig turisme i naturparker.</p><p id="p9">Der skal udvikles koncepter for bæredygtig turisme, som kan bruges andre steder. for rigtig mange turister er i dag miljøbevidste og vil gerne købe naturprodukter, hvor der er fokus på økologi, miljø, natur og bæredygtighed.</p><p id="p10">" Bæredygtig turisme handler om at rejse med respekt og omtanke for natur og kultur.</p><p id="p11">Og om balancegangen mellem naturbevarelse og voksende turisme", forklarer Jane W. Meged, lektor og ph. d. ved Roskilde Universitet, og leder af projektet.</p><p id="p12">" Turistguider og natur-og kulturformidlere står på spring for at udvikle nye turprodukter, der tilgodeser danske og udenlandske turisters ønsker om oplevelser, der tager hensyn til miljøet, og hvor turisterne selv kan være med til at gøre en positiv forskel for samfundet. Jo mere bevidste turistguiderne selv er om bæredygtighed, jo mere kan de ved hjælp af deres fortællinger og designet af deres guidede ture påvirke turisterne. Endelig skal guiderne udvikle turismen i pagt med de lokale, så de også får noget ud af det", siger Jane W. Meged.</p><p id="p13"><br /><em style="bold">Entreprenørskab I løbet af projektet</em></p><p id="p14">I løbet af projektet bliver der tilbudt et nyt uddannelsesmodul for studerende på Turistføreruddannelsen ved Roskilde Universitet og for de studerende på Skovskolen ved Københavns Universitet.</p><p id="p15">Desuden inviteres eksisterende turistførere, der har egne små virksomheder, ind i projektet for at udvikle nye og innovative turprodukter.</p><p id="p16">" Jeg forestiller mig, at nye guidede ture i højere grad vil være interaktive og inddrage de besøgende, sådan at deltagerne bliver mere aktive og selv laver noget. Det kan f. eks. være, at de samler bær og krydderurter og så laver noget af det sammen med lokale små virksomheder, noget de kan spise på stedet eller som de kan tage med hjem. Det kan også være bæredygtighed på en helt anden måde, hvor turisterne donerer et beløb til et lokalt velgørende formål, når de køber en guidet tur, forklarer Jane W. Meged, der også selv har været turistfører.</p><p id="p17">Nye turprodukter kan også være en videreudvikling af eksisterende tiltag. som for eksempel de oplevelsesspor i form af podcasts, der er i Naturpark Amager, eller flere guidede ture for handicappede, ældre, skoleklasser eller andre målgrupper.</p><p id="p18">Inddragelse af lokale Den private arkitektvirksomhed Norrøn skal udarbejde et prospekt for udvikling af de to natur-og nationalparkers turismepotentiale. Norrøn er specialiseret i destinationsudvikling, hvor det handler om både at finde dét, der gør et sted særligt, men også dét, der binder et område sammen på tværs. Senest har Norrøn været med til at skabe den populære vandrerute ' Camønoen' på Møn.</p><p id="p19">" Vi glæder os til at komme i gang med det spændende projekt i Naturpark Amager.</p><p id="p20">For os kommer det først og fremmest til at handle om at få en indsigt i, hvad det her sted er for en størrelse.</p><p id="p21">Både kulturhistorisk, hvilke fortællinger der ligger gemt i området, som kan tolkes på ny og iscenesættes, og ikke mindst at komme i tale med de mange mennesker og aktører, der i dag agerer i området, og forstå deres virkelighed, deres ideer og deres drømme for områdets fremtid" siger Marco Berenthz, der er partner i Norrøn.</p><p id="p22"><br /><em style="bold">Fakta</em></p><p id="p23">Projektdeltagere: Roskilde Universitet, Institut for Mennesker og Teknologi. Københavns Universitet, Institut for Geovidenskab og Naturforvaltning. Arkitektvirksomheden Norrøn.</p><p id="p24">Samlet projektbudget: 6,2 mio. kr.</p><p id="p25">Innovationsfonden støtter med: 4,4 mio. kr.</p><p id="p26">Varighed af projektet: Tre år.</p><p id="p1">HORSENS -Det blev til to sejre i samme uge, da HIC i går tog imod BK Amager i Forum Horsens.</p><p id="p2">Efter torsdagens udesejr over Værløse var det et HIChold fuld af energi og selvtillid, der stillede til kamp mod BK Amager.</p><p id="p3">HIC tog kontrol over kampen fra start, og næsten inden BK Amager nåede at snøre skoene, var stillingen 17-5 til HIC.</p><p id="p4">Hos de gule" fik Hans Christian Schur, Mike St. John og Alan Voskuil en god start på kampen.</p><p id="p5">Hans Christian Schur stod for syv point i første periode, Mike St John kæmpede bravt og lagde fundamentet for, hvad der senere skulle vise sig at blive en brandkamp fra den store amerikaner.</p><p id="p6">Alan Voskuil virkede også til at føle sig godt tilpas i Parkhallen i Forum Horsens, hvor holdet træner til daglig.</p><p id="p7">I første periode ramte han plet på to tre-point forsøg.</p><p id="p8">På trods af den gode start fra HIC fik BK Amager dog kæmpet sig tilbage i kampen.</p><p id="p9"><br /><em style="bold">Gode takter</em></p><p id="p10">Da første periode var slut, var stillingen 23-22 til HIC.</p><p id="p11">Da anden periode gik i gang, genfandt HIC hurtigt de gode takter fra kampens start.</p><p id="p12">De scorede 16 point i træk uden at lukke points i eget net, og pludselig var stillingen 37-22 til HIC. Da dommerne fløjtede kampen til pause, kunne HIC hurtigt tælle sammen, at de kun havde tilladt seks point i anden periode, og de samtidig havde formået at score 20 point selv. Det gav altså en pausestilling på 43-28 til HIC.</p><p id="p13">Efter pausen virkede begge hold indstillede på, at kampen reelt var afgjort.</p><p id="p14">Tempoet blev sat ned, HIC-træner Kenneth Webb havde overskud til at få samtlige spillere på banen.</p><p id="p15">Den spiller, der skilte sig ud, var dog amerikanske Mike St. John. Den store center spillede sin statistisk bedste kamp i år og lavede blandt andet 12 point i fjerde periode.</p><p id="p16">I alt formåede han score 26 point og lave 14 rebounds.</p><p id="p17">-Det var vigtigt for os at overføre vores selvtillid fra torsdagens sejr. I dag kæmpede vi hele vejen igennem, og nu er vi ved at bygge op til slutspillet. Vi skal have en masse energi med, når vi skal spille slutspil, sagde Mike St. John efter kampen.</p><p id="p18"><br /><em style="bold">Dunk til afsked</em></p><p id="p19">-Det var en god kamp for Mike i dag. Han spillede aggressivt.</p><p id="p20">Det var godt at se.</p><p id="p21">Nu skal vi bare fortsætte med at arbejde frem mod slutspillet, sagde HICtræner Kenneth Webb.</p><p id="p22">Mod slutningen af kampen gav Mike St. John og Benjamin Alexander Logan fra BK Amager publikum lidt at klappe af, da de skiftedes til at dunke bolden i kurven.</p><p id="p23">Kampen var afgjort, og selvom BK Amager havde bolden i det sidste angreb, valgte de blot at sige tak for kampen med 10 sekunder tilbage af kampen.</p><p id="p24">HIC spiller næste kamp på udebane mod Team FOG Næstved på onsdag.</p><p id="p25">Næste hjemmekamp er på søndag, når HIC tager imod de forsvarende danske mestre Svendborg Rabbits. Der er tip-off klokken 15.</p><p id="p26"><br /><em style="bold">Matchfacts</em></p><p id="p27">Pointscorere for HIC: Mike St. John 26, Alan Voskuil 13, Hans Christian Schur 12, Alan Madsen 10, Rickey Claitt 8, Christian Lindberg 8, Morten Sahlertz 4, Anders Katholm 3, Martin Dan Jørgensen 3, Mads Nielsen 2.</p><p id="p28">Pointscorere for BK Amager: Marc Aagaard Pedersen 15, Nerijus Brasas 15, Rasmus Dyrlund Larsen 8, Peter Simonsen 6, Benjamin Alexander Logan 6, Steffen Larsen 5, Jacques Lombo 4, Mads Lingskov 2.</p><block><p>'Lærkesletten'bliver udslettet. </p></block><p id="p1">Det skandaleramte prestigeprojekt Amager Bakke er løbet ind i massive problemer, der ifølge interne tal vil gøre affaldsanlægget ca. 100 mio. kr. dyrere. Det oplyser adm. direktør Ulla Röttger fra Amager Ressourcecenter (ARC), som står bag byggeriet af Amager Bakke.</p><p id="p2">Det er Esbjerg-virksomheden B&amp;W Vølund, der har fejlet på de tekniske installationer til de store forbrændingsovne, som udgør kernen af det nye anlæg. Det forsinker byggeprocessen, og presser den i forvejen hårdt udfordrede økonomi på Amager Bakke, som primært er finansieret af varmekunder i hovedstaden.</p><p id="p3">»Vi skal bl. a. holde fuld bemanding på byggepladsen, som efter planen skulle være lukket ned. Jeg regner med, at det koster 100 mio. kr. i ekstra omkostninger inklusiv alt,« siger Ulla Röttger og tilføjer, at prisen stiger, hvis B&amp;W Vølund bliver forsinket mere end de syv måneder, som der er lagt op til på nuværende tidspunkt.</p><p id="p4">Regning går til Vølund Amager Bakke har i de seneste måneder kæmpet med udsigten til et milliardtab, fordi ledelsen skød langt forbi virkeligheden, da den lagde forudsætningerne for økonomien på det 4 mia. kr.</p><p id="p5">dyre anlæg.</p><p id="p6">I august vedtog politikerne i de fem ejerkommuner derfor en økonomisk redningsplan.</p><p id="p7">Ulla Röttger vil kæmpe for, at den nye ekstraregning på 100 mio. kr. ikke ender hos affalds-og varmekunderne.</p><p id="p8">Hun håber på at tørre regningen af på B&amp;W Vølund.</p><p id="p9">»Vi hænger på den som bygherre. Men vi har i kontrakten indbygget en aftale om bod, når de (B&amp;W Vølund, red.) ikke overholder aftalte milepæle,« siger Ulla Röttger.</p><p id="p10">Er I sikre på, at I kan få Vølund til at dække de 100 mio. kr.? »Vi vil gøre, hvad vi kan,« siger hun.</p><p id="p11">Adm. direktør for B&amp;W Vølund, John Veje Olesen, bekræfter, at projektet er forsinket, men han ønsker ikke at kommentere sagen yderligere.</p><p id="p12">I forbindelse med et nyt halvårsregnskab oplyser Esbjerg-virksomhedens amerikanske ejer, at selskabet har fejlet på det ingeniørmæssige rørdesign og forventer at fejlene kommer til at koste selskabet 212 mio. kr.</p><p id="p13">Flere medlemmer af Københavns Borgerrepræsentation vil have den politisk valgte bestyrelse til at forklare, hvorfor københavnerne kan ende med at stå med en ekstraregning. ARC's bestyrelsesformand, Lars Weiss, siger: »Jeg kan forsikre om, at vi i bestyrelsen vil gøre alt, hvad vi overhovedet kan, for at hive så meget som overhovedet muligt hjem. Men jeg kan ikke foregribe, hvordan det ender,« siger han.</p><p id="p14">Trods problemerne fastholder ARC planen om at åbne det færdige anlæg i sommeren 2017.</p><p id="p15">jakob.j.martini@finans.dk niels.sandoe@finans.dk </p><p id="p1">En 30-årig mand er natten til mandag blevet stukket med en kniv på Augustagade på Amager i København.</p><p id="p2">I alt tre personer er anholdt i sagen.</p><p id="p3">Det oplyser René Jensen, der er central efterforskningsleder i Københavns Politi.</p><p id="p4">Politiet modtog anmeldelsen klokken 04.30. Kort efter anholdt politiet en mistænkt i umiddelbar nærhed af gerningsstedet.</p><p id="p5">I løbet af formiddagen skred politiet til anholdelse af yderligere to mænd.</p><p id="p6">- Vi er oppe på tre anholdelser nu, men det er lige så meget for at klarlægge, hvad der er sket.</p><p id="p7">- Der er en masse løse ender, der skal møde hinanden, og vi arbejder meget intenst, siger René Jensen, der ikke kan sige, hvad de er sigtet for.</p><p id="p8">Den 30-årige blev bragt til hospitalet, men han er uden for livsfare.</p><p id="p9">Det er uvist, om de tre skal fremstilles i et grundlovsforhør.</p><p id="p1">KØBENHAVN: En 30-årig mand er natten til mandag blevet stukket med en kniv på Augustagade på Amager i København. En mand er anholdt i sagen.</p><p id="p2">Det oplyser Henrik Svejstrup, der er vagtchef ved Københavns Politi, tidligt mandag morgen.</p><p id="p3">Politiet modtog anmeldelsen klokken 04.30. Kort efter har politiet anholdt en mistænkt i umiddelbar nærhed af gerningsstedet.</p><p id="p4">- Vi ved ikke umiddelbart, hvad der er sket, men vi har en anholdt derude, siger Henrik Svejstrup.</p><p id="p5">Den 30-årige er blevet bragt til hospitalet, men der er endnu ingen meldinger om hans tilstand.</p><p id="p6">- Vi ved endnu ikke, hvor han er blevet stukket, eller hvor slemt det står til, oplyser vagtchefen.</p><p id="p7">Politiet er omkring klokken fem fortsat til stede ved gerningsstedet, hvor der skal foretages en række undersøgelser.</p><p id="p8">- Nu skal vi have undersøgt gerningsstedet, have afhørt vidner og fundet ud af, hvor grelt det står til med den forurettede, siger Henrik Svejstrup.</p><p id="p9">/Ritzau/</p><p id="p1">Der var mange aha-oplevelser, da Volkswagens Direct Express på Amager fik sydafrikansk besøg.</p><p id="p2">De havde taget den lange tur for at indhente erfaringer og inspiration hos den nye amarkanske afdeling af Volkswagens satsning Direct Express. De er typisk 30 procent billigere og saster på at lave værkstedsopgaver, der kan udføres på omkring en time. Menukortet for kunderne handler mest om reparationer af bremseklodser og -skiver samt olie-og batteriskift, og her skal konceptet tage kampen op med de billigere værkstedskæder. Konceptet er målrettet kunder med biler, der er over fem år gamle.</p><p id="p3">Direct Express skal også indføres i Sydafrika, og derfor er Volkswagen-delegationen kommet til Danmark, for at se, hvordan afdelingen på Amager forsøger at få fat i målgruppen, som er VW-ejere med biler, der er over fem år gamle.</p><p id="p4">-Vi tager mange ting med herfra, som den måde de har gjort det simpelt for kunderne at danne sig et overblik over priserne med menukortet. Derudover er deres reklamemateriale meget simpelt og alligevel yderst effektivt. Og så giver det god mening at tilbyde dækskift og - hotel på værkstedet for at gøre det til en holdbar forretningsmodel.</p><p id="p5">Det er nogle af de gode indtryk, vi har fået her, siger Marion Harris, eftermarkedschef for Volkswagen Sydafrika.</p><p id="p6">Den første danske Direct Express åbnede i Odense i 2011, og afdelingen på Amager blev åbnet for nylig.</p><p id="p7">Dagen før besøget i Danmark besøgte de et Direct Express-værksted i tyske Dortmund. Dagen efter det danske besøg kører sydafrikanerne til Malmø, inden et besøg på et værksted i London afslutter inspirationsturen.</p><p id="p8">-Udseendet på dette værksted og den måde, de har bygget det op med reklamer og informationer er det bedste af dem, vi har set indtil videre. Konceptet er vi meget begjestret for. Vi ser meget potentiale i det, siger Marion Harris.</p><p id="p9">Hjemme i Sydafrika er de først lige begyndt at se på konceptet, og de indsamler nu erfaringer fra andre lande.</p><p id="p10">Forude ligger der en del arbejde, og Marion Harris forventer at åbne den første Direct Express-forretning indenfor det næste år.</p><p id="p11"><br /><em style="bold">Dansk stolthed</em></p><p id="p12">Selve besøget varede lidt over en time, og hos den danske Volkswagen-afdeling var der glæde over at vise de nye faciliteter frem.</p><p id="p13">-Vi er stolte over at vise vores faciliteter frem. Vi har arbejdet hårdt på projektet i lang tid, og vi er forventningsfulde. Det er vores lille baby i et forretningsområde, som ligger lidt uopdyrket hen for os.</p><p id="p14">Når der kommer folk så langt væk fra for at se det, så er det en ære. Vi rejser selv meget rundt og ser, hvor de andre lande er dygtige.</p><p id="p15">Så nu er vi glade for, at det er Danmark, der kan få lov til at vise noget af det, vi har lavet. Fabrikken har peget på Danmark og sagt " Der kan I tage op, der har de lavet noget, der er godt".</p><p id="p16">Det gør, at det er noget, man kan være stolt af, siger Mogens Christiansen, eftermarkedschef hos VW Danmark, der allerede også har haft andre lande på besøg for at vise Direct Express-faciliteterne frem, og det sydafrikanske besøg er næppe det sidste.</p><p id="p17">-Vi har forsøgt at svare på nogle af de spørgsmål, vi selv stod med, da vi startede her i Danmark, hvor vi også var ude af samle erfaringer, siger Mogens Christiansen.</p><p id="p18"><br /><em style="bold">Stadig nyt for Danmark</em></p><p id="p19">Selvom andre lande kommer til Danmark for at indsamle erfaringer, så er konceptet stadig i sin begyndelsesfase herhjemme.</p><p id="p20">-Direct Express har fået en rigtig god modtagelse.</p><p id="p21">Det er stadig nyt, og derfor er det for tidligt at sige, hvordan det vil gå. Vi kører meget hårdt på med markedsføring, og der er allerede godt gang i værkstedet, siger Mogens Christiansen.</p><p id="p22">Endnu har han ikke selv hørt noget fra konkurrenterne, men han tror, at de holder øje med den over hegnet.</p><p id="p23">-De venter nok lige og ser, hvad det er, vi har gang i. Vi mener jo, at Volkswagen-bilerne hører til her, da vi har den software, teknik, mekanikere, der er bedst til at håndtere dem, siger Mogens Christiansen, eftermarkedschef for Volkswagen Danmark.</p><p id="p24">Sydafrikanerne var meget imponeret over afdelingen på Amager, og de overvejer at kopiere størstedelen af udseendet til Sydafrikas første Direct Express.</p><p id="p1"><br /><em style="bold">3. marts 2009 - kl. 18:01</em></p><p id="p2">- Allerede i december 2008 gjorde jeg bestyrelse og ledelse opmærksom på, at deres ambitioner langt fra står mål med klubbens finansielle muligheder p.t. Der er ganske enkelt for få penge i kassen til at indfri ambitionsniveauet, siger Brian Mollerup i en pressemeddelelse.</p><p id="p3">- Jeg satte 5. februar 2009 som skæringsdag, og da der ikke forinden var skabt det fornødne finansielle grundlag, effektuerede jeg beslutningen om at trække mig som formand. Jeg har aldrig over for ledelsen lagt skjul på, at jeg ikke står på mål for virksomheder, hvor der ikke er samklang mellem indtægter og udgifter, siger han.</p><p id="p4">Brian Mollerup understreger, at hans beslutning ikke får indflydelse på hans planer om at oprette en multiarena på Amager.</p><p id="p5">- Det er meget vigtigt for mig at signalere meget tydeligt, at Copenhagen Multiarena A/S er en virksomhed med orden i økonomien. Det er også i det lys, at denne beslutning skal ses, siger Brian Mollerup.</p><p id="p1">Manden sigtes for at stå bag den dramatiske likvidering den 15. maj, hvor den 28-årige blev skudt ned med koldt blod foran sin kærestes bopæl i Rødegård på Amager.</p><p id="p2">Den 28-årige blev skudt i benene og faldt. Herefter blev han ramt af det dræbende skud, som gik gennem skulderen og ned i brystkassen. I alt nåede drabsmændene at affyre omkring 20 skud, inden de forsvandt sporløst i en sort Audi.</p><p id="p3">Den 33-årige mand blev anholdt klokken otte her til i formiddag.</p><p id="p4">- Som det ser ud nu, ligner det mere et internt opgør og ikke noget, der har direkte del af selve bandekonflikten. Men det er noget, vi arbejder videre med, lyder det fra lederen af politiets særlige bandeenhed, vicepolitiinspektør Henrik Svindt.</p><p id="p5">Han understreger, at politiet fortsat jagter gerningsmænd til drabet.</p><p id="p6">- Det er jo ikke nogen hemmelighed, at der var flere personer om den nedskydning, så vi er jo stadig på udkig, siger Svindt.</p><p id="p7">Med anholdelsen af den 33-årige mand har politiets bandeenhed fået hul på en af de største sager på afdelingens bord. Likvideringen i Rødegård er en af i alt tre uopklarede drabssager på afdelingens bord - en sagsbunke, der også tæller nedskydningen af en uskyldig mand i Mjølnerparken samt en værtshusgæst på Café Våren på Amager.</p><p id="p8">/ritzau/</p><p id="p1">KØBENHAVN: 6-0 over Fremad Amager på udebane.</p><p id="p2">Det lyder imponerende. Og det var for så vidt også.</p><p id="p3">Flere Viborg-spillere leverede sæsonens hidtil bedste præstation, men selvom meget var godt og resultatet var flot, så er der stadig en del at arbejde på i Viborg FF.</p><p id="p4">Både træner Steffen Højer og spillerne var efter kampen enige om, at Fremad Amager var bedst i kampens indledning -og man kunne tælle i hvert fald tre meget store og en stribe mindre chancer til amagerkanerne.</p><p id="p5">Det, der lykkedes godt for Viborg FF, var, at holdets offensiv blev ved med at mase på. Og med tre mål på fem minutter i begyndelsen af anden halvleg blev kampens forudsætninger ændret på meget kort tid.</p><p id="p6">Med en føring på 4-0 kunne Viborg FF fokusere på at få lukket af defensivt, og samtidig skifte ud for at spare spillerne Erik Moberg, Andreas Albers og George Fochive, hvilket kan vise sig vigtigt i det tætte kampprogram, der venter.</p><p id="p7"><br /><em style="bold">Kampens spiller: morten beck -8)</em></p><p id="p8">Det er meget svært at pege kampens spiller ud i kampen mod Fremad Amager, hvor rigtig mange skilte sig positivt ud. Når mit valg falder på Morten Beck skyldes det ikke mindst den store arbejdsindsats, som angriberen leverede mellem sine mål. Kan klandres for at skulle have scoret en mere, men havde omvendt også en fremragende listig afslutning fra distancen, som lige så godt kunne være gået ind.</p><p id="p9"><br /><em style="bold">Pierre larsen -8)</em></p><p id="p10">Det er en ung mand med mod på fodboldlivet, Viborg FF har fået ind til venstresiden.</p><p id="p11">Masser af gange udfordrede Pierre Larsen på kanten, og da kampen var på vippen, var det to oplæg fra Pierre Larsen, der skabte målene til 2-og 3-0.</p><p id="p12"><br /><em style="bold">Christian Sivebæk -8)</em></p><p id="p13">Sivebæk boltrede sig i højre side mod Fremad Amager, hvor kantspilleren selv med bolden var markant hurtigere end sin direkte modstander. Leverede også flere kvalificerede indlæg, men det var først til allersidst, at Sivebæk slog mønt af sit offensive arbejde ved at trække et straffespark, som han scorede på, ligesom han kort efter leverede endnu en straffescoring, da han også omsatte forbrydelsen i feltet mod Mikkel Jespersen.</p><p id="p14"><br /><em style="bold">Alexander Fischer -8)</em></p><p id="p15">Drømmemål og drømmedebut. Alexander Fischer hev Viborg FF op med hårrødderne, da han med et brag af et langskud bragte udeholdet foran 1-0. Det var ikke alt offensivt, der lykkedes, men meget gjorde, og samtidig var Fischer defensivt påpasselig -han ligner en klasseforstærkning for Viborg FF bedømt på den første kamp.</p><p id="p16"><br /><em style="bold">mikkel Jespersen - 7)</em></p><p id="p17">Stærk kamp af højrebacken, der vandt sine dueller og samtidig viste stort offensivt engagement.</p><p id="p18">Trak straffesparket til sidst i kampen, og havde et rigtig godt forsøg i første halvleg, der havde fortjent en bedre skæbne, men blev flot reddet af Amager-keeper Nicklas Dannevang.</p><p id="p19"><br /><em style="bold">Andreas Albers - 7)</em></p><p id="p20">Albers havde rigtig mange anonyme minutter i kampen mod Fremad Amager, og han fyldte også for lidt i presset. Men når en angriber scorer og laver en assist, så trækker det gevaldigt op. Det ligner dog, at Albers stadig skal have finpudset en del ting.</p><p id="p21"><br /><em style="bold">Erik moberg -7)</em></p><p id="p22">Bedste mand i det centrale forsvar, hvor Erik Moberg vandt mange dueller og generelt fyldte en del. Var 20 centimeter fra at lave et klodset straffespark, men det endte med at blive et frispark lige uden for feltet, som Sebastian Andersen sparkede i muren.</p><p id="p23"><br /><em style="bold">Jeppe grønning -6)</em></p><p id="p24">Vandt rigtig mange dueller i kampens begyndelse og ryddede op i meget, da Fremad Amager var i teten. Men man savnede stadig, at han virkelig blev altdominerende på midtbanen.</p><p id="p25">Men vilkårene var også svære, da Amager lagde presset højt på banen og tit spillede hen over midtbanen, hvilket gjorde det svært for de to bølgebrydere på Viborg FF's midtbane.</p><p id="p26"><br /><em style="bold">George Fochive -6)</em></p><p id="p27">Amerikaneren indledte svagt, men som Viborg FF blev han stærkere i løbet af kampen.</p><p id="p28">Begyndte at vinde sine dueller og viste også flere lovende offensive takter, inden han blev skiftet ud med Markus Bay.</p><p id="p29"><br /><em style="bold">Søren reese -6)</em></p><p id="p30">Var flere gange fejlplaceret i første halvleg, men viste også sine klassiske dyder med en fantastisk styrke i duelspillet, og reddede også en bold på stregen i slutningen af kampen, hvor Fremad Amager ellers havde fået den forbi Walter Viitala.</p><p id="p31"><br /><em style="bold">Danilo Arrieta -6)</em></p><p id="p32">Afløste Andreas Albers i angrebet og fik en vanskelig start på sit indhop, men voksede undervejs med opgaven og udfordrede ofte Amagers defensiv. Kan Arrieta fastholde det niveau, vil han blive en gevinst for Viborg FF i denne sæson.</p><p id="p33"><br /><em style="bold">Walter viitala - 5)</em></p><p id="p34">Finnen holdt buret rent, og det skal han naturligvis have ros for, ligesom han fangede en del bolde i kampen. Men i et par situationer var keeperen på glatis og blev reddet af sine holdkammerater. Først da han blev fanget ved den forreste stolpe og måtte have hjælp af Mikkel Jespersens pandebrask -og siden da Søren Reese reddede bolden inde på stregen.</p><p id="p35">Jacob dehn - Ub) markus bay - Ub).</p><p id="p1">Humleduften er så intens i Amager Bryghus' produktionslokaler, at den næsten river i næsen. Mikrobryggeriets specialøl sælger godt i udlandet, og nu håber stifterduoen bag virksomheden, at der også snart for alvor begynder at lugte af noget helt andet - nemlig penge.</p><p id="p2">Seneste regnskab viser, at bryggeriet, der efterhånden har syv år på bagen, for alvor er begyndt at få gang i salget. Omsætningen bliver ikke oplyst, men bruttofortjenesten er hoppet fra lidt over to millioner kroner i 2012 til fire millioner kroner året efter. Bundlinjen er boostet fra knap en halv til over en hel million kroner. Dermed er stiftere og ejere Morten Valentin Lundsbak og Jacob Storm stille og roligt på vej mod det mål, de har lige nu: nemlig muligheden for at lægge livet som domicil-lejere bag sig.</p><p id="p3">»Vores mål lige nu er ganske enkelt at få vores eget sted - altså eje vores egne bygninger.</p><p id="p4">Lige nu har vi lejet os ind et sted, og placeringen i Kastrup blev afgjort af de få mulig heder, vi havde, da vi startede op lige før krisen, hvor ejendomspriserne var meget høje,« siger Morten Valentin Lundsbak og tilføjer: »Det lyder måske ikke så ambitiøst, men det handler på den ene side om at investere på den fornuftige måde - og så om at kunne komme til at brygge øl i lokaler, som vi selv har designet.« Hvor langt makkerparret er fra at leve op til den målsætning er ikke til at sige endnu.</p><p id="p5">Men der er alt andet lige blot tale om et mål på den korte bane, og tallene fra virksomheden viser, at det går hastigt fremad. Fortsætter bryggeriets salgssucces, kan der meget snart blive brug for yderligere plads til både produktion og lager.</p><p id="p6"><br /><em style="bold">Svensk etiketballade</em></p><p id="p7">For der er rift om såvel de faste ølmærker som specialøl fra Amager Bryghus - også i udlandet. Eksportandelen er stille og roligt vokset til at udgøre i omegnen af halvdelen af bryggeriets produktion. De største eksportmarkeder er i Skandinavien og i USA.</p><p id="p8">Det svenske Systembolaget er blevet en vigtig kunde - selv om salget i Sverige ikke foregår uden sværdslag. Sidste år valgte Systembolaget pludselig at droppe salget af Amager Bryghus-øllen med navnet »Lust«. På etiketten var en tegning af en kvinde i et badekar - og det, mente Systembolaget, var ikke en passende vare at have på hylderne.</p><p id="p9">Historien om den uartige etiket gik verden rundt og var sikkert ikke dårlig for det lille Amager-bryggeri, når man tager markeds føringsbrillerne på.</p><p id="p10">Om det forklarer den øgede nordamerikanske interesse for Amager-bryggen er dog nok mere tvivlsomt. Morten Valentin Lundsbak mener, at den i høj grad skyldes generel omtale - og så det faktum, at med stifter Jacob Storm er en del af det internationale »craft brewing« -samfund, hvor han blandt andet gør sig som dommer i store konkurrencer.</p><p id="p11"><br /><em style="bold">Emballage-problemet</em></p><p id="p12">At der er stigende interesse, er der dog ikke tvivl om. Amerikanske importører har for nyligt været på besøg i produktionslokalerne i Kastrup, og derudover er Amager Bryghus ved at få has på et af de store problemer, der er med at sende øl over Atlanterhavet - nemlig emballagen. Det er tungt, dyrt og omkostningsfyldt at sende øl langt. Og skal en metalfustage også retur til genbrug, bliver det endnu dyrere. Det problem har Amager Bryghus nu fundet en løsning på.</p><p id="p13">»Det nye er engangsfustager. De er lavet af pap og plastik - lidt i stil med bag-in-a-boxvin.</p><p id="p14">Det er virkelig ved at slå igennem, og det gør en stor forskel. Kunderne har nu vænnet sig til dem, og de rynker ikke på næsen af dem. Selv italienerne har sagt god for det - og er de med, så er lang de fleste altså,« fortæller en smilende Morten Valentin Lundsbak.</p><p id="p15">At analyser viser, at det begynder at gå fremad for den samlede danske mikrobryggeri branche kommer ikke bag på Morten Valentin Lundsbak. De hårde år under krisen var med til at luge ud blandt aktørerne.</p><p id="p16">Han mener dog ikke, at alt er fryd og gammen bare fordi, det samlet set ser bedre ud.</p><p id="p17">Der er mange om budet herhjemme. Tiden vil vise, om de alle har musklerne til at holde sig flydende.</p><p id="p18">»Det går den rigtige vej. Mange af mikrobryggerierne klarer sig bedre. Men jeg kan dog godt frygte, at vi stadig er lidt for mange aktører herhjemme. Om det viser sig at være rigtigt, vil tiden jo vise,« siger Morten Valentin Lundsbak og tilføjer: »Men for os står den på fremgang. Og det har gjort, at vi for blot otte uger siden har fået nye og større tanke i produktionen - det har øvet vores kapacitet med 85 procent.«.</p><p id="p19">niko@berlingske.dk </p><p id="p20">Mange af mikrobryggerierne klarer sig bedre. Men jeg kan dog godt frygte, at vi stadig er lidt for mange aktører herhjemme.</p><p id="p21">Morten Lundsbak, Amager Bryghus.</p><p id="p22"><br /><em style="bold">Fakta: FAKTA</em></p><p id="p23"><br /><em style="bold">Amager Bryghus ApS</em></p><p id="p24">Stiftet i 2007 af Morten Valentin Lundsbak og Jacob Storm, der stadig er eneejere, og som har titlerne som henholdsvis direktør og chefbrygger.</p><p id="p25">Virksomheden har foruden stifterne tre ansatte. Og så hjælper familiemedlemmer til i ny og næ.</p><p id="p26">Trods den begrænsede stab producerer bryggeriet årligt 2.400 hektoliter øl af forskellig slags. Nyt udstyr gør, at bryggeriet forventer at kunne producere 4.000 hektoliter i 2015.</p><p id="p27">Der er både faste ølmærker, sæsonøl og deciderede specialøl. En af de sidstnævnte er Syv Syndige Øl-serien, som er navngivet bl. a. Sloth, Wrath og Lust.</p><p id="p28">Virksomheden har en egenkapital på 2,5 millioner kroner mod 1,5 millioner kroner i 2012.</p><p id="p29">KILDE: AMAGER BRYGHUS.</p><p id="p1">Amager Fælled får sit byggeri, og det bliver på det såkaldte Campingareal, hvor der i dag er vandrehjem.</p><p id="p2">Det står klart efter et bredt politisk flertal bestående af syv partier - S, RV, SF, V, K, LA og DF - sent natten til fredag nåede til enighed om, hvilke af Københavns Kommunes byggefelter, der skal finansiere byens metrogæld på 1,9 mia. kr.</p><p id="p3">Foruden campingarealet har partierne besluttet at sælge en byggegrund ved Selinevej og Bådhavnsgade ud mod Fiskerihavnen, og den beslutning er truffet efter næsten et års tovtrækkeri frem og tilbage.</p><p id="p4">Dermed er der sat et foreløbigt punktum i det, der er blevet kendt som Amager Fælled-sagen.</p><p id="p5"><br /><em style="bold">Artiklen fortsætter efter annoncen</em></p><p id="p6"><br /><em style="bold">Luk annonce X Blue Billywig Video Player</em></p><p id="p7">En sag der tog fart under kommunalvalgkampen i 2017, da københavnske borgere med facebookgruppen Amager Fælleds Venner i spidsen højlydt luftede deres utilfredshed med kommunens planer om at opføre det såkaldte Ørestad Fælled Kvarter på det stykke af fælleden, som vender ud mod Sundby Station og bliver kaldt Strandengen.</p><p id="p8">Siden smuldrede flertallet bag den oprindelige byggegrund, og Københavns Økonomiforvaltning blev ad to omgange bedt om at screene samtlige byggefelter i kommunen med henblik på at finde nye, mulige placeringer af et byggeri.</p><p id="p9">Forvaltningen vendte retur med 29, kaldte fem modeller for hensigtsmæssige og lod puslespillet være op til politikerne, der tog fat på opgaven i forbindelse med de igangværende budgetforhandlinger.</p><p id="p10">Mandag måtte Enhedslisten og Alternativet forlade forhandlingsbordet, da de som de eneste partier nægtede at lægge stemmer til bebyggelse på et stykke af fælleden.</p><p id="p11">Dermed stod det også klart, at partierne SF og de Radikale i København, som ellers også har foreslået forskellige løsningsmodeller med henblik på at bevare fælleden, hellere ville være med til at sætte et præg på budgetaftalen end risikere at stå uden for budgettet.</p><p id="p12">Campingarealet, der skal bebygges, er 2,1 hektar stort, og her vil blive opført 2.000 nye boliger, hvoraf 500 vil være almene.</p><p id="p1">I en brandbil af ukendt årgang, men udlånt af Falck, ankom den afgående teaterdirektør Jan Hertz, Amager Scenen, for sidste gang til det teater, han nu har stået for i syv år.  Der var i bogstaveligste forstand tale om en »udrykning«.
Selv anede Jan Hertz intet om den standsmæssige transport, og han havde endda fået besked på end ikke at kigge ud ad vinduerne derhjemme, for transportmåden skulle være en hemmelighed.
»Jeg anede intet om, hvad der skulle ske.  Jeg lurede lidt på, om det kunne være noget med elefanter eller andre dyr, der skulle hente mig.  Men en antik brandbil.  Det var ikke faldet mig ind,« sagde Jan Hertz til B.T.  vel ankommet til Amager Scenen,
hvor flere hundrede kolleger og venner var mødt frem for at sige pænt farvel.</p><p id="p2">Belægningsprocenten på hans sidste dag i direktørstolen minder stærkt om den belægningsprocent, han har kunnet fremvise ved alle de populære forestillinger, der har præget teatret gennem de syv år, han har resideret på Amager.
»Og det er netop derfor, jeg går.  Jeg synes, tiden er inde, især fordi det går så godt«.
At så mange var inviteret - og især, at de mødte op, rørte ham dybt.  »Det er som at bladre i en bog, en kærlig og humørfyldt bog, hvor de sidste syv år er beskrevet,« sagde Jan poetisk i sin takketale.
Men ork.  Mange flere overraskelser ventede den måbende Jan Hertz.  Det eneste, han havde fået at vide på forhånd, var, at han skulle reservere eftermiddagen - og så som sagt - ikke kigge ud ad vinduet.
Alt, hvad der kunne krybe og gå af »gamle« medarbejdere - på scenen og udenfor - havde sammensat en helt cabaret med indslag både fra hans populæreste musicals og teaterstykker bl.a. »Sommer i Tyrol«, »Czardasfyrstinden«, »Sound of Music«, »Mød mig på
Cassiopeia« og »Annie«.
Men hertil kom en række skægge indslag, fremstillet med specielt kikkertsigte på Jan Hertz som person og hans store interesse for astrologi.  Alt gjort i kærlighed for at markere hans »udrykning«.</p><p id="p1">Situationen for Amager før mødet med ligaens bedste er ikke den mest optimale. To af gæsternes nøglespillere er ude af opgøret, og flere marginalspillere er heller ikke med. </p><p id="p2">basketball: Det står sløjt til i Amager-lejren før mødet med basketligaens p.t. bedste hold, Randers Cimbria. Med den rutinerede guard Kristian Norsgaard og amerikaneren Joseph Aaron Smith ude af kampen ser det skidt ud for københavnerne og anderledes lyst ud for kronjyderne. </p><p id="p3">Flere af de vante bænkspillere hos Amager ventes ligeledes at udeblive fra den 14. spillerunde i Canal Digital Ligaen, og Amager-coach Jesper Sørensen er udmærket klar over situationen og lægger ikke fingre imellem.</p><p id="p4">»Det ser ganske enkelt forfærdeligt ud på spillersiden,« siger han og varsler et muligt comeback i dansk basket.</p><p id="p5">»Som det ser ud nu, har vi kun godt otte mand, der kan spille. Derfor regner jeg også med at klæde om, men jeg håber ikke, at jeg skal ind og spille,« siger Sørensen, der tidligere har været en af profilerne på det danske landshold. </p><p id="p6">Kristian Norsgaard har i forbindelse med sin kones graviditet taget en længere pause og forventes først tilbage i starten af februar, og Joseph Aaron Smith ligger før besøget i det kronjyske vandret med mellemørebetændelse.</p><p id="p7"><br /><em style="bold">Skruer op for presset</em></p><p id="p8">Randers Cimbria ligger fortsat helt i front på ligaens førsteplads med kun to nederlag i de seneste 13 opgør. </p><p id="p9">Senest var det SISU, der måtte betale prisen og pænt aflevere de to point efter en tæt kamp i Gentofte. Amager, der indtager femtepladsen i tabellen, har været inde i en mindre god periode med to nederlag på stribe, hvor de senest tabte på udebane mod Horsens IC. </p><p id="p10">Nu venter Randers sultne på hjemmebane, og københavnerne skal ikke forvente, at kampen bliver spillet i afslappet tempo.</p><p id="p11">»Vi skruer op for presset mod dem fra starten. Vi synes ikke, de har folk nok, der er gode til at håndtere bolden. Derfor presser vi så meget som muligt. Det er vores hovedopgave,« siger Cimbria-coach Mark Collins.</p><p id="p12"><br /><em style="bold">Masser af krigere</em></p><p id="p13">Selvom det før kampen unægteligt ser en anelse mere sort ud for Amager end normalt, så tager Mark Collins stadig opgaven særdeles alvorligt.</p><p id="p14">»Vi forbereder os til kampen, som vi ville gøre, hvis de stillede med stærkeste hold. Der er masser af krigere på det hold, og jeg forventer, at de er med, indtil begge hold går på gulvet, og jeg kan se, at de mangler,« siger Collins, der ikke lader sig påvirke af Amagers skadesrapport.</p><p id="p15">En af de krigere, der normalt plejer at volde de fleste hold i ligaen problemer, er landsholdsspilleren Peter Johansen, der snitter knap 20 point pr. kamp. Den 204 centimeter høje centerspiller har dog ikke fået noget særlig strategi tillagt af Collins.</p><p id="p16">»Vi spiller ham helt normalt, og så må vi se, om han rammer os. Hvis han gør det, så justerer vi selvfølgelig, men vi tager det hen ad vejen,« siger Collins. </p><p id="p17">Kampen spilles i dag klokken 15.00 i Elro Arena 3.</p><p id="p1">Mads og Maria var fornavnene på to af de 28 elever i 3. x på Stenhus, der i slutningen af juni 2010 lyttede til rektors farvel-ord, inden de med studenterhuerne på sprang ud i sommeren og alle festerne.</p><p id="p2">De to kunne mere med en bold end deres klassekammerater i Holbæk. Og mere end de fleste andre for den sags skyld.</p><p id="p3">Mads Mensah Larsen er den store, bomstærke og hårdtskydende håndboldback, der har fået sit gennembrud og har Bundesligaen i Tyskland som næste station. Maria Roos Dinesen er den lille, hurtige og boldsikre basketballspiller, der som guard sætter spillet op på BK Amagers ligahold.</p><p id="p4">Og selvom navnet Mensah -især efter et EM med svimlende seertal på TV 2 -er blevet landskendt, mens Dinesen udfolder sig i på meget mindre scener og kun er kendt i basketballens inderkeds, så har de bevaret kontakten.</p><p id="p5">-Mads er en fantastisk god ven og helt nede på jorden.</p><p id="p6">Hans kæreste er en af mine bedste veninder, og vi var til fest sammen nytårsaften.</p><p id="p7">I det hele taget har vi et rigtigt godt sammenhold i vores gamle gymnasieklasse, fortæller Maria Dinesen.</p><p id="p8"><br /><em style="bold">En stor familie på Amager</em></p><p id="p9">Nordvestnyt møder hende et par timer inden BK Amagers sidste hjemmekamp i grundspillet i sidste uge. Til en snak om basketball, USA, livet, vennerne -og Amager.</p><p id="p10">Den har ikke længere sit gamle, fækale tilnavn, lorteøen.</p><p id="p11">Mener Maria.</p><p id="p12">-Nu er det snarere ønskeøen.</p><p id="p13">Det er blevet stedet at bo. På Amager er man som én stor familie, lyder hendes varme anbefaling.</p><p id="p14">Efter hjemkomsten fra et år på college i USA flyttede hun for et par år siden fra Holbæk og bor fem minutter fra Amagerhallen. Det er lidt langt ude på øen, men Maria tramper i pedalerne året rundt, når hun skal til Nørrebro.</p><p id="p15">Der er hun i gang med en uddannelse som fysioterapeut, og med skole, fire gange basket-træning om ugen plus kamp, venner og familie -så er skemaet stramt. Og det hele glider lidt lettere, når det går godt for basketholdet.</p><p id="p16"><br /><em style="bold">Helt ustyrlig i efter pause</em></p><p id="p17">Det gør det for Amager, der denne torsdag aften dog har problemer mod Virum i de to første perioder.</p><p id="p18">Maria Dinesen lægger ret usædvanligt ud med at få to hurtige fejl. Men hun har også sine fine øjeblikke.</p><p id="p19">Og efter pausen er hun helt ustyrlig i tredje periode.</p><p id="p20">Driver spillet frem. Fodrer medspillerne. Scorer på 10 af 10 straffekast. Og sætter to treere langt fra kurven.</p><p id="p21">Amager vinder perioden med knusende 30-13, og Dinesen laver 18 af pointene.</p><p id="p22">Midt i fjerde periode bliver hun klappet fra banen af det pænt store hjemmepublikum, da coachen skifter hende ud. Da har Amager afgjort kampen -og vinder den med 90-64.</p><p id="p23">Topscorer: Maria Dinesen med 24 point. Hun rammer plet på 14 af 15 straffekast den aften og bliver valgt som kampens spiller efter holdets ottende sejr i træk.</p><p id="p24"><br /><em style="bold">På hold med Tims og Freil</em></p><p id="p25">-Det gik da okay, lyder reaktionen efter slutsignalet fra guarden, der hverken slynger om sig med store ord eller selvros.</p><p id="p26">-Jeg går ikke så højt op i, om jeg laver mange point.</p><p id="p27">Jeg vil lige så gerne gøre det godt i forsvaret. Så længe, jeg føler, at jeg har givet mig 100 procent, er jeg tilfreds, forklarer hun.</p><p id="p28">Allerede i det første gymnasieår skiftede hun til BK Amager, men havde inden da nået at spille sammen med Trine Tims på Holbæks 2. divisionshold. Dinesen debuterede på det bedste seniorhold, før hun fyldte 17 år.</p><p id="p29">I BK Amager nåede hun at være på hold med et andet stort navn i dansk kvindebasket, Tine Freil.</p><p id="p30">-To meget forskellige, men utroligt dygtige spillere.</p><p id="p31">Når de forklarede noget, gjaldt det om suge til sig, husker hun.</p><p id="p32">Maria var en alsidig sports pige, der også havde fodbold og judo på programmet, men det stod hurtigt klart, at hun var et åbenlyst talent i basketball.</p><p id="p33"><br /><em style="bold">Hjem efter et år i USA</em></p><p id="p34">Hun var på U18-landsholdet ved både de nordiske mesterskaber i Stockholm og EM i Makedonien -og nåede også at snuse til det seniorlandsholdet, der nu ligger underdrejet og ikke spiller kampe.</p><p id="p35">Det blev til DM-guld i den første sæson som Amager-spiller og bronze i den næste. Så drog Maria -efter gymnasiet -til USA.</p><p id="p36">Socialt var opholdet ved San Francisco en god oplevelse.</p><p id="p37">Med venskaber, der stadig holder. Sportsligt var det en blandet omgang for holbækkeren, der på grund af sine basket-evner havde fået et scholarship.</p><p id="p38">Et ophold på fire år var en mulighed, men Maria valgte at tage hjem efter et enkelt.</p><p id="p39">-Det var et meget svært valg for mig. Jeg kunne have fortsat og taget en bachelor derovre, men var i tvivl om jeg ville komme til at bruge den i Danmark. Samtidig var jeg meget uenig i coachens måde at behandle spillertruppen på.</p><p id="p40"><br /><em style="bold">Udlandet igen -måske ..</em></p><p id="p41">Sådan lyder den korte version af Marias overvejelser dengang.</p><p id="p42">Den uddybende hægter hun disse ord på: -Personligt gik det godt for mig i basket i USA, selvom vi tabte en del kampe. Jeg havde en høj stjerne hos træneren, men hun havde en mærkelig facon med hele tiden at straffe spillerne. Ofte anede vi ikke hvorfor. Det brød jeg mig ikke om.</p><p id="p43">Basketball i udlandet har Amager-generalen dog ikke mistet appetitten på.</p><p id="p44">-Det kunne være interessant, svarer hun -og tilføjer: -Men først vil jeg gøre min uddannelse færdig. Til den tid er jeg kun 25 år, så hvem ved ..</p><p id="p45">Dét ligger et stykke ude i fremtiden. I den allernærmeste gælder det i dag -på udebane i Aabyhøj -den sidste kamp i grundspillet.</p><p id="p46"><br /><em style="bold">Fra USA til amagerhylde</em></p><p id="p47">Sidste sæson havde Amager ingen amerikaner og var ramt af en del skader. Også Maria var ude i en periode.</p><p id="p48">Nu er den stærke forward Keyona Bryant fra North Carolina havnet på amagerhylden, og hun snitter en snes point per kamp.</p><p id="p49">Maria Dinesen fører ligaens assist-liste og kan nå sammenlagt 100 mod Aabyhøj.</p><p id="p50">Sammen er de to en stor del af forklaringen på, at holdet måske kan gå hele vejen i 2014.</p><p id="p51">Maria Roost Dinesen tror på det. Men hun ved, at de små marginaler kan tage magten under kurven.</p><p id="p52">-Vi har et godt hold -men der kan ske så meget, lyder det forsigtigt.</p><p id="p53">Personligt gik det godt for mig i basket i USA, selvom vi tabte en del kampe. Jeg havde en høj stjerne hos træneren, men hun havde en mærkelig facon med hele tiden at straffe spillerne.</p><p id="p54">Ofte anede vi ikke hvorfor. Det brød jeg mig ikke om.</p><p id="p55">Maria Dinesen .</p><p id="p1">SUNDBYVESTER: I ' Kongens København' samles for første gang alle Claus Høxbroes digte om byen, han konstant udforsker og dykker ned i. En samling, der indeholder digte fra forfatterskabet, nye digte og længere tekster fra blandt andet dagblade, der ikke tidligere har været udgivet på bogform.</p><p id="p2">København er en grundpille i Claus Høxbroes forfatterskab og har været et gennemgående tema siden debuten i 2006. ' Kongens København' er en kærlighedserklæring til et forhold, der er lige så glødende som altid.</p><p id="p3">Digtsamlingen er opdelt i bydele. Høxbroe har flyttet så godt som hvert år for at komme hele byen rundt. I over et halvt år var københavnske hoteller hans hjem, og efter eget valg tilbragte han et år som hjemløs.</p><p id="p4">Alt sammen i skriftens tjeneste.</p><p id="p5">» Jeg er sådan en forstadsknægt fra Herlev, som stak af, så snart jeg kunne. Der er noget over byen. Både de store ting, der sker, og arkitekturen, men også de små ting: Der, hvor man bliver forelsket, eller der, hvor man får en øl for meget eller for lidt..</p><p id="p6">Det er København på godt og ondt, de gode og de grimme sider.</p><p id="p7">Det er digte om byen, men også digte blot skrevet i byen.</p><p id="p8">Det er digte fra et København der vitterlig var ved at tage livet af mig, for meget druk og for lidt søvn. Digte skrevet ud fra at havde hængt for meget i gaderne og digte skrevet på farten på udkig efter næste baggård, næste skjulte perle, næste brune værtshus, men også digte skrevet på tagterrassen af Hotel Richmond, på Langelinie Pavillonen med et fast greb om en cocktail og digte fanget på en yacht en lun sommeraften glidende gennem kanalerne, « fortæller digteren.</p><p id="p9"><br /><em style="bold">Amager fylder</em></p><p id="p10">Dog har Amager haft en særlig plads i det københavnske univers for beatdigteren. Først med et par år på en gård i Dragør, siden på Amager Strandvej og sidst i et herreværelse på Saltholmsvej fyldt med Chesterfield-møbler, et par hundrede udstoppede dyr, cigarer og rom, i et par år. Lige nu slår han sine folder Et af de steder, Claus Høxbroe holder meget af, er bodegaen Værkstedet på Amager Fælledvej, hvor vi møder ham over en pilsner.</p><p id="p11">» Der er virkelig stor forskel på bydelene -nærmest som små forstader. Der er ligesom en ånd hvert sted. Når man kommer på Amager, så er der nogle mennesker og områder, som man ikke møder andre steder.</p><p id="p12">Jo, Amager har fyldt meget.</p><p id="p13">Og det er jo en stor ø, så jeg har været nødt til at dele den op i flere afsnit. Arbejderområder, grønt, stranden... Og ét af afsnittene hedder ' Amager' -det er så mest Sundby -selv om man kan få røvfuld for det.</p><p id="p14">Og det her sted er kommet med, fordi det er et hyggeligt sted at tage hen og spille billard.</p><p id="p15">Og så var det bare sjovt: Når man skulle ud at pisse, så var der to låse på døren. Og ingen af dem virkede. Altså den, der skulle virke, og den, der havde virket, ikke? Et lille snapshot af en bar, der bliver brugt godt og grundigt, « siger Claus og fugter drøbelen.</p><p id="p16">» Altså, som jeg joker om med mine venner: Man kan se, hvornår en bydel overgiver sig... Så længe man ikke kan holde Distortion på Amager, så er Amager stadig Amager.</p><p id="p17">Den dag, de prøver at spærre Holmbladsgade af og står der med knæklys og rød konfetti, så kommer der én ud og stikker dem en flad og beder dem om at sætte Kim Larsen på. Det kan jeg sgu' meget godt lide.</p><p id="p18">Det siger noget om, at øen ikke har lagt sig ned endnu. « .</p><p id="p19"><br /><em style="bold">Kærlige bekymringer</em></p><p id="p20">Metroen på østsiden af Amager beskriver Høxbroe som » Metro-muren « , og mange steder i digtene dukker en solid skepsis over byplanlægningen op side om side med euforien, arkitekturen, byturene og alle de andre herlighedsværdier: » Mange af digtene er jo simpelthen glæde. Og så er der en gruppe, som er mere kritisk omkring udvikling og afvikling af byen. Priserne er virkelig et problem. Det er ikke muligt, hvis man ikke ejer noget i forvejen, at få en bolig i København. Så skal du eddermaneme være heldig. Jeg ser mig selv som københavner, men det virker som om, at alle køber aktier i København. Noget, man kan sælge igen, i stedet for at købe en bolig, man er glad for.</p><p id="p21">Tag Prags Boulevard 43: Et sted, som folk, der bor i byen, bruger. Så river man det ned og lader et self-storage hotel flytte ind. Og så ender det med at blive et sted, hvor folk stiller de ting, de ikke bruger..</p><p id="p22">København er jo ikke så stor.</p><p id="p23">Ikke som Berlin, hvor man shiner et område op og så kommer man til et nyt område på størrelse med København. Altså, når vi først har creme-farvet hele København, så er der ikke nogen steder at gå hen.</p><p id="p24">Der er da min frygt, at man ødelægger det hele med ejerlejlighedsghettoer og ikke lader noget stå.</p><p id="p25">Der er ikke nogen bydele, hvor man bygger nye byer.</p><p id="p26">Nordhavn eller Ørestad uden barer og spisesteder og liv. Brokvartererne ender med at blive sådan et overrendt Lalandia, hvor alle fra oplandet skal ind -i sådan et pendlerliv.</p><p id="p27">Men gudskelov er det jo stadig spændende at gå på opdagelse i København, og det er jo derfor, jeg skriver om byen.</p><p id="p28">Hvis man elsker noget, så kan man også hurtigt blive skuffet, og det er jo også det, den her samling viser.</p><p id="p29">Dét her er sådan noget, der stadig gør mig glad: En Hof for 15 kroner... Det er lige før, man græder, « griner Høxbroe og tager en tår mere.</p><p id="p30">Den dag, de prøver at spærre Holmbladsgade af og står der med knæklys og rød konfetti, så kommer der én ud og stikker dem en flad og beder dem om at sætte Kim Larsen på. Det kan jeg sgu' meget godt lide.</p><p id="p31">CLAUS HØXBROE, forfatter.</p><p id="p32"><br /><em style="bold">»Værkstedet«</em></p><p id="p33">Værtshuset har dobbeltlås på toiletdøren den der engang virkede og den der burde</p><p id="p34">Beat-digteren Claus Høxbroe udgiver 18. maj samlingen » Kongens København « .</p><p id="p35">Den indeholder nye som gamle digte fra forfatterskabet, opdelt efter bydele.</p><p id="p36">Amager, Dragør og Ørestad har sine egne afsnit i samlingen.</p><p id="p37">Høxbroe præsenterede samlingen for første gang på Københavns Rådhus i sidste uge.</p><p id="p38">Han kan opleves igen på Hercules Pavillonen i Kongens Have 16. Maj klokken 17.00</p><p id="p39">Web: www.gentlemensjockeyclub.dk, www.claushoxbroe.dk og Facebook: Claus Høxbroe.</p><p id="p1">KØBENHAVN Efter seks år i det midtjyske hos FC Midtjylland skifter den 21-årige midtbanespiller Johannes Madsen græsgange og spiller i den kommende sæson for Fremad Amager under den nye cheftræner John" Faxe" Jensen.</p><p id="p2">Johannes Madsen forlod som 15-årig lovende talent Vestlolland, hvor han i ungdomsårene spillede for Nakskov og Team Lolland, idet han blev optaget på FC Midtjyllands fodboldakademi.</p><p id="p3">Han var med på midtjydernes stærke U/ 17-og U/ 19-mandskaber, inden han rykkede op som senior men havde svært ved at få spilletid i Superligaen.</p><p id="p4">Johannes Madsen var ofte plaget af skader i baglåret, der også satte sig i ryggen.</p><p id="p5">Det blev til en enkelt optræden i den bedste række, inden han i denne forårssæson blev udlejet til Vejle i 1. division.</p><p id="p6">Her blev han dog heller ikke brugt meget og blev fritstillet 1. juli, hvor kontrakten med FC Midtjylland samtidig ophørte.</p><p id="p7">Nu handler det i stedet om den ambitiøse amagerkanske klub, der sigter efter en topplacering i 2.</p><p id="p8">division øst.</p><p id="p9">-Jeg har ikke spillet så mange kampe, og det håber jeg at komme til i Fremad Amager. Og så vil jeg også gerne udvikle mig, siger Johannes Madsen til klubbens tv-kanal.</p><p id="p10">-Jeg valgte Fremad Amager, fordi jeg synes, der er en stærk trup, et godt setup med ambitioner om oprykning, siger han videre.</p><p id="p11">Johannes Madsen var med i en halvleg i testkampen for nylig mod Hvidovre (0-1) og håber på en ægte debut på søndag i sæsonpremieren mod Nykøbing FC, hvor han bl. a.</p><p id="p12">kan møde sin fætter Joachim Wagner. -neb.</p><p id="p1">»Sex er mit liv« og »Nøgen mand amok med haglgevær«. Det var nogle af de overskrifter, som i går eftermiddag dumpede ind af brevsprækken hos godt 80.000 amagerkanere. Når lokalavisen Amager Bladet i denne uge har gennemgået en forvandling både i indhold og udformning, så skyldes det, at den er lavet af 22 gymnasie-elever fra Tårnby og Christianshavns Gymnasium. Eleverne har fået nærmest frygtindgydende frie hænder af de to journalister ved avisen, Dorthe Oxgren og Peter Bennett. Journalisterne, der er ophavsmænd til pilotprojektet, har givet gode råd og skubbet på, men ellers overladt hele ansvaret til de ulønnede 3.g'ere.</p><p id="p2">Men skal der bare bryster og skarpe sensationer til, før nutidens unge gider at læse aviser? »Jeg synes ikke, vi har lavet en sensationsavis. For artiklerne er serveret på en saglig måde. Men vi har lagt vægt på at gå ud og snakke med almindelige mennesker. Et af problemerne med aviserne i dag er, at de i for høj grad tegnes af politikere og indflydelsesrige personer. Man burde i højere grad tale med manden på arbejdspladsen,« siger Lena Smith fra Christianshavns Gymnasium. Hun har været redaktør af avisen sammen med Camilla Hørup fra Tårnby Gymnasium. De to 18-årige piger har skåret igennem og sørget for, at Amager Bladet kom på gaden til tiden. »Vi har virkelig lært at arbejde under tidspres. Der var stress på lige indtil deadline,« fortæller Camilla. Eleverne har i denne uge lagt fremmedordene og de indskudte sætninger fra sig, som ifølge Camilla og Lena belønnes i gymnasiet. Avisen er skrevet på et letforståeligt dansk. Svære ord er forklaret, som eksempelvis nymfoman (sygeligt forøget kønsdrift hos kvinder, red.). Peter Bennett oplyser, at medieprojektet er forløbet så godt, at Amager Bladet regner med at gentage succesen til næste år. Avisen overvejer samtidig, at bruge nogle af de unge som konsulenter.</p><p id="p1">Cykelturen startede ved Sundbyøster Plads og gik blandt andet forbi Øresundsvej, hvor det nye musiktorv skal ligge, Krimsvej, hvor der planlægges at bygge flere højhuse og ikke mindst Kløvermarkskvarteret, hvor der er planlægges at bygge flere tusinder boliger.</p><p id="p2">Undervejs på ruten stod flere medlemmer fra Følgegruppen mod boligbyggeri på Kløvermarken, der fik vist borgmesteren, at modstanden mod boligbyggeri på Kløvermarken stadigvæk er intakt hos mange amagerkanere, mens alle afventer resultatet af arkitektkonkurrencen for Kløvermarkskvarteret om godt halvanden måned. Efter cykelturen havde Klaus Bondam kun pæne ord at sige om Amager og lokaludvalgene:</p><p id="p3">"Det var en rigtig dejlig tur, og vi kunne sagtens have brugt en time mere. Udover Krimsvej og Kløvermarken, som jeg jo kender, så jeg mange interessante ting og fik også mulighed for at se tingene i en anden sammenhæng. Lokaludvalgene på Amager er øjnene herude, og der er mange lokale kræfter med gode ideer. Men lokaludvalgene er ikke de eneste borgere, der bliver inddraget i de politiske beslutninger. Der er også kvarterløft, henvendelser via internet til kommunen og borgermøder. Jeg mærker en stor lyst til at debattere blandt borgere, og jeg modtager selv en eksplosiv antal borgerhenvendelser. Jeg er selv fortaler for lokaludvalg, men det er også vigtigt, at vi som politikere siger til, hvornår vi overtager styringen. Der er nemlig flere overordnede økonomiske interesser, som vi er nødt til at tage hensyn til som politikere," sagde Klaus Bondam.</p><p id="p4"><br /><em style="bold">Spørgsmål til Bondam</em></p><p id="p5">Medlemmerne af Amager Øst lokaludvalg havde også mulighed for at stille spørgsmål til borgmesteren.</p><p id="p6">Blandt andet ville et medlem gerne vide, om Klaus Bondam er imod biltrafik, og om han er for en havnetunnel. En anden ville vide, om han havde tænkt sig at løse parkeringsproblemerne, så der bliver bedre mulighed for at parkere på Amager.</p><p id="p7">"Det er forkert, hvis folk tror, jeg vil have bilerne ud af byen. Jeg har selv en bil, og den kan være nødvendig i forskellige situationer. Men der skal være omtanke bag brugen af bilen. Man behøver for eksempel ikke at tage bilen til bageren, men i stedet gå turen sammen med sine børn. </p><p id="p8">Desuden er jeg selv fortaler for en havnetunnel. Men den kommer hverken i dag eller i morgen, men snarere om 15 år. Meningen med parkeringsafgiften er, den skal være adfærdsregulerende. Derfor kan afgiften ikke bruges til de underjordiske parkeringsanlæg, selvom vi ikke råd til de oprindelige planer for parkeringsanlæggene. Men så må vi finde andre løsninger, ligesom der er med parkering om aftenen og natten i Amager Centret," sagde teknik- og miljøborgmesteren.</p><p id="p9">En tredje ville vide, om lokaludvalgene skal ses som en politisk instans, mens en fjerde ville høre, om borgmesteren ville gøre noget ved de dårlige handicapforhold i byen.</p><p id="p10">"Lokaludvalgene er en politisk instans, men de er ikke folkevalgte, så de har ikke den samme legitimitet som for eksempel politikerne i Borgerrepræsentationen. Men det er positivt, at de er bredt sammensat. Jeg har selv en søster, der er kørestolsbruger, så jeg kender godt til problemerne for de handicappede. Men det er et mærkeligt område. Der er mange politikere, der har gode intentioner, men de er bare ikke villige til at afsætte særlig mange penge til at forbedre forholdene for de handicappede. </p><p id="p11">Det gælder om at tænke tilgængelighed ind fra starten af ved hvert nyt projekt, fordi der også kommer flere kørestolsbrugere. Der er nemlig flere syge, der i dag kan bruge kørestol, og vi får også flere ældre," sagde Klaus Bondam.</p><p id="p12"><br /><em style="bold">Håbløs cykelparkering</em></p><p id="p13">Han var desuden glad for, at den københavnske Metro lige var blevet kåret som verdens bedste, men havde selv et ønske om at kunne give hver metrostation et individuelt præg, så man for eksempel også kan få gjort noget ved den håbeløse cykelparkering ved Amager Centret.</p><p id="p1">Det går godt med etableringen af københavnernes nye badestrand på Amager.  Amager Strandpark bliver færdig til tiden, ja, faktisk går det så hurtigt  fremad, at ledelsen bag projektet overvejer at åbne dele af stranden, før  den er færdig – til glæde for byens børn og vandhunde.</p><p id="p2">»Vi har allerede ansat livreddere, og de vil være på stranden fra Sankt  Hans. Vi ved godt, at mange vil tage den nye strand i brug før tid, og i  stedet for at hegne hele området ind, vil vi hellere fortælle gæsterne, hvor  de kan bade sikkert,« siger projektchef Tove Frederiksen, Amager Strandpark  I/S. Endnu er det dog for tidligt at sige, hvornår og hvor, der bliver åbnet  for badning i den nye strandpark.</p><p id="p3">Det første spadestik til strandparken blevet taget i maj 2004. Berlingske  Tidende besøgte første gang strandparken for otte måneder siden og igen for  tre dage siden. Og der er sket meget siden da.</p><p id="p4">Dengang i september var det svært at orientere sig i, hvad der nærmest  lignede et tilfældigt månelandskab, men i dag har den to kilometer lange  kunstige strandø taget form. To ud af i alt tre broer er anlagt og ligeledes  den 700 m lange strandpromenade, som løber hele vejen langs bystranden.  Lagunen mellem den oprindelige strand og strandøen er tørlagt og gravet ud  til to meters dybde, og i øjeblikket køres der jord ud på øen i pendulfart.  Endelig er strandstationerne i beton, som skal huse toiletter, depotrum og  iskiosk, næsten færdige.</p><p id="p5">Man kan med andre ord begynde at danne sig et indtryk af, hvordan den  færdige strandpark kommer til at tage sig ud, og der er ingen tvivl om, at  den bliver et trækplaster. Som Københavns eneste badestrand, med en afstand  på fem kilometer fra Rådhuspladsen og tre nye metrostationer lige ned til  stranden i 2007 er der allerede dømt nyt fluepapir.</p><p id="p6">»Byggeriet har varet ni-ti måneder, og endnu har vi en fjerdedel af arbejdet  tilbage. Men som det ser ud i dag, bliver vi færdige til tiden og holder  budgettet på 200 mio. kr. (2000-priser, red.). Det er altid  en udfordring at holde en tidsplan. Det kræver en meget stram styring, den  rigtige organisation, og at man fra begyndelsen kan forudse de opgaver og  eventuelle problemer, der kan opstå,« siger Tove Frederiksen.</p><p id="p7"><em style="bold">Farvel til 50 mio. kr.</em></p><p id="p8">Og det er da ikke fordi, at projektet Amager Strandpark ikke  har fået sin del af problemerne.</p><p id="p9">Blandt andet måtte interessentskabet Amager Strandpark I/S, der består af  Københavns Kommune, Københavns Amt og Frederiksberg Kommune, vinke farvel  til 50 mio. kr. som frasalg af et strandområde til boliger skulle have  tilført projektet. Men også fundet af et middelalderskib og en stenalderby  kunne nemt have forsinket arbejdet.</p><p id="p10">Ifølge Erling Eiberg, næstformand i bestyrelsen for Amager Strandpark I/S og  medlem af Københavns Amt for Socialdemokratiet, skyldes det alene  projektledelsens gode forarbejde.</p><p id="p11">»Det er ikke hver dag, at vi bygger en strandpark herhjemme, og vi har  derfor ikke mange erfaringer at trække på. Projektledelsen har imidlertid  været meget forudseende med hensyn til, hvilke problemer, der eventuelt kan  opstå i en sådan proces.«</p><p id="p12"><a href="mailto:cr@berlingske.dk">cr@berlingske.dk</a></p><p id="p1">HELE ØEN: Forleden kom det frem, at den københavnske Metro har en gavnlig effekt på huspriserne for naboer til Metrostationerne, og ti år efter åbningen har Metroen også haft uvurderlig betydning for byudvikling og vækst, ikke mindst på Amager.</p><p id="p2">Dermed er de kritikere, der kæmpede mod Metro-projektet eller en nedgravet løsning af tredje etape på Østamager, blev sat skakmat, mener transportminister Henrik Dam Kristensen ( S).</p><p id="p3">» Metroen har været rigtig god for København. Foruden at give den kollektive trafik et miljøvenligt løft, så har den også bidraget til, at nye bydele skyder frem. Ørestad har udviklet sig helt enormt meget, hvad angår erhverv, boliger og kultur.</p><p id="p4">Metroen har gjort meget godt for byen, « siger Henrik Dam Kristensen i anledning af ti-året for åbningen. / 2-3.</p><p id="p1">Helt ude for enden af Islands Brygge, hvor langt de fleste biler er drejet af, står en stor, stålblå gravko, der for nylig har været med til at rive Amager Ro-og Kajakklubs udtjente klubhus ned. Bortset fra den gamle bådehal med de karakteristiske røde og gule farver har gravkoen fjernet alt. Tilbage er kun nogle furer i jorden og boksen til elektricitet.</p><p id="p2">Det nye klubhus bliver samme størrelse, som det gamle, men pladsen er udnyttet bedre. Ud over klubhuset opfører de endnu en bådehal, da de længe har manglet plads til bådene.</p><p id="p3">- Mens byggeriet står på, har vi fået sat en skurvogn med bad og omklædningsfaciliteter op, ligesom håndværkerne har. Men vi kommer i en periode til at mangle vores faciliteter til styrketræning og indendørs rotræning, siger Nina Munk, der er med i roklubbens byggeudvalg.</p><p id="p4"><br /><em style="bold">Fællesbad</em></p><p id="p5">ARK er den ældste roklub på Islands Brygge. Den har eksisteret siden 1931.</p><p id="p6">- Der har altid været fællesbad for mænd og kvinder i klubben. Og det har vi valgt at bevare. Badet er et af de steder, hvor medlemmerne mødes og falder i snak. Det er en del af den gamle kultur i ARK, siger Nina Munk.</p><p id="p7">- Vi har valgt at lægge vægt på klubbens kultur og det nordiske frisind og ikke være så politisk korrekte.</p><p id="p8">Og der går ikke lang tid, før man snakker sammen uden at kikke på hinandens bare røv, fastslår Nina Munk.</p><p id="p9">Selv om klubben har fællesbad, er der også etableret to baderum med lås for de mere sarte sjæle.</p><p id="p10">- Vi har en frisk omgangstone med en til tider barsk, men kærlig tone. Her er højt til loftet med plads til både drengerøve og piger med lyst til at folde servietter.</p><p id="p11">Sikring af fremtiden Nina Munk startede i klubben for cirka 10 år siden.</p><p id="p12">Dengang arbejdede roklubberne for overhovedet at få lov til at blive liggende på Islands Brygge, så der ikke blev bygget boliger og kontorer i stedet.</p><p id="p13">Klubben har fået støtte til deres nye klubhus og bådehal på knap 8,5 millioner kroner fra AP Møller Fonden, Lokale-og Anlægsfonden, Friluftsrådet, Københavns Kommune og Nykredit.</p><p id="p14">Klubben finansierer selv de sidste 2,7 millioner kroner.</p><p id="p15"><br /><em style="bold">Demokratisk byggeproces</em></p><p id="p16">Det er arkitekterne Carsten Hoff og Gunhild Witt, som har stået for opgaven med at tegne det nye klubhus.</p><p id="p17">- Huset er blevet til i en demokratisk proces. Diskussionerne har gået højt, i det klubben er hjerteblod for mange af medlemmerne.</p><p id="p18">Men vi har fået en god og demokratisk løsning, fortæller Nina Munk.</p><p id="p19"><br /><em style="bold">Både eliteog hyggeroere</em></p><p id="p20">Klubben har 300 medlemmer.</p><p id="p21">De fleste medlemmer kommer fra lokalområdet på begge sider af havnen.</p><p id="p22">Når klubhuset og bådehallen står færdig kan de optage 50 nye medlemmer.</p><p id="p23">Selv om der er flest voksne medlemmer, er det de unge med faste træningstider, der er mest synlige.</p><p id="p24">Der er eliteroere og hyggeroere.</p><p id="p25">Klubben har eliteroer Kim Wraae som medlem.</p><p id="p26">Han vandt sølvmedalje i toerkajak ved De Olympiske Lege i Beijing i 2008 og har kvalificeret sig til De Olympiske Lege i London til sommer.</p><p id="p27"><br /><em style="bold">Grillhygge</em></p><p id="p28">Nede ved vandet står nogle omklædningsbænke, hvor efterladte, stivfrosne håndklæder ligger i sneen. På en tøjsnor mellem en birk og et æbletræ hænger noget sort tøj og vajer i den stille, iskolde vind. Den murede grill står fast og venter på sommerens gæster - roerne fra Amager Ro-og Kajakklub.</p><p id="p29">I dag er det koldt, og der synes langt til sommerens hygge i sol og varme, for det er ikke styrketræning og roning alt sammen.</p><p id="p30">Klubhuset bliver også brugt som fristed og åndehul for medlemmerne, der om sommeren griller hver onsdag.</p><p id="p31"><br /><em style="bold">RO-OG KAJAKKLUB</em></p><p id="p32">Amager Ro-og Kajakklub blev stiftet i 1931</p><p id="p33">Klubben har 300 medlemmer.</p><p id="p34">I Amager Ro-og Kajakklub kan man ro kajak, inrigger og sculler. Hvis man vil være medlem af klubben, skal man kontakte bestyrelsen i løbet af marts eller april.</p><p id="p35">Det er et krav for at blive medlem, at man kan svømme mindst 600 meter og har et almindeligt, godt helbred.</p><p id="p36">Læs mere på www.arok.dk.</p><p id="p1">SUNDBY: » Vi har gjort meget for at stramme op på rengøringen, og patienterne skal naturligvis føle sig trygge og ordentligt behandlet.</p><p id="p2">« Sådan sagde hospitalsdirektør Peder C. Mogensen, Amager Hospital, til Amager Bladet i efteråret, da hospitalet skrabede bunden i den landsdækkende tilfredshedsundersøgelse om patienternes bedømmelse af de fysiske rammer og service, mens de er indlagt eller skal behandles ambulant.</p><p id="p3">» Jeg noterer mig, at vi ligger ok med hensyn til patienternes sikkerhed og medicinering, og at hygiejenen anses for at være ok, « sagde Peder C. Mogensen.</p><p id="p4">Hospitalsdirektøren har nu fået den officielle blåstempling af rengøringskvaliteten på hospitalet.</p><p id="p5">På bare ét år er kvaliteten hævet markant.</p><p id="p6">I 2010 fik Amager Hospital godkendt tre og afvist 17 lokaler ved det årlige rengøringstjek.</p><p id="p7">Nu er 18 lokaler godkendt. Det svarer til, at 90 procent af de tjekkede lokaler lever op til standarden for god rengøringskvalitet.</p><p id="p8">De tjekkede lokaler omfatter operationsstuer, intensivstuer, afsnitskøkkener, patienttoiletter og -bad, sengestuer, undersøgelsesrum, indgangsparti, venteværelser og opholdsrum.</p><p id="p9"><br /><em style="bold">En kraftpræstation</em></p><p id="p10">De øvrige hospitaler i Region Hovedstaden har også hævet standarden markant, og det får formanden for Region Hovedstadens serviceudvalg, Flemming Pless ( S), til at rose hospitalernes indsats: » Det er noget af en kraftpræstation af medarbejderne at skabe en så markant udvikling på så kort tid, og det er dejligt at se, at vores fokus på området har båret frugt hurtigere, end vi havde forventet.</p><p id="p11">Sikkerheden for vores patienter skal være så høj som mulig, så de skal færdes i et rent miljø for at undgå infektioner, « siger Flemming Pless.</p><p id="p12">Siden den seneste eksterne rengøringsundersøgelse har regionsrådet i Region Hovedstaden bevilliget 18 millioner kroner til en intensiveret indsats på området. Pengene er bl. a. gået til mere uddannelse af personalet i rengøringsstandarderne og vejledninger i korrekt rengøring af medicinsk udstyr. Ifølge Region Hovedstadens kvalitetschef Inge Kristensen har det været med til at opbygge en helt anden kultur omkring rengøring: » Hospitalsrengøring er en faglig disciplin, som man ikke bare lige kan gå ind fra gaden og udføre. Vi er inde i en god udvikling, hvor vi har opbygget en bedre organisation på området og videndeler bedre om erfaringerne med den gode rengøring, « forklarer Inge Kristensen.</p><p id="p13">Region Hovedstaden har som målsætning, at 100 procent af alle hospitalernes operations-og intensivstuer godkendes, mens 70 pct. af de øvrige rum godkendes. Sidstnævnte opfyldes på regionsniveau i den aktuelle rengøringsrapport, mens godkendelsesprocenten på operationsstuer er knap 82 pct. og 50 pct. på intensivstuer.</p><p id="p14">Inge Kristensen er fortrøstningsfuld i forhold til at hæve niveauet yderligere: » Amager, Bornholm, Frederiksberg og Gentofte fik alle godkendt 100 pct. af deres operations-og intensivstuer, men de volder stadig problemer på andre hospitaler, der ellers får godkendt rigtig mange rum. Vi er derfor ikke færdige med at udvikle os, men nu ved vi, hvor meget vi kan flytte os ved at arbejde målrettet med tingene, « siger Inge Kristensen.</p><p id="p15"><br /><em style="bold">Nervøst personale</em></p><p id="p16">Det er Dansk Cleaning Service fra Dragør, der står bag rapporterne om rengøringsstandarden.</p><p id="p17">Her deler rengøringsauditor Anne-Lise Schjønning vurderingen: » Personalet arbejder nu langt mere systematiseret med rengøring end tidligere, og størsteparten af de ikkegodkendte lokaler var meget tæt på at leve op til kravene.</p><p id="p18">Vi kan dog se, at der stadig er brug for øget opmærksomhed omkring rengøring af behandlingsudstyr og rengøring tæt på patienten. Personalet er tilsyneladende stadig lidt nervøse for at røre ved noget forkert på udstyret eller træde patienten for nær, « forklarer Anne-Lise Schjønning.</p><p id="p19"><br /><em style="bold">UNDERSØGELSEN</em></p><p id="p20">Som den eneste region får Region Hovedstaden rengøringsniveauet på sine hospitaler og i Region Hovedstadens Psykiatri kontrolleret af et eksternt firma, Dansk Cleaning Service i Dragør.</p><p id="p21">Mellem 20 og 70 lokaler er blevet tjekket på hvert af regionens hospitaler Lokalerne omfatter operations-, intensiv-og sengestuer, toiletter, afsnitskøkkener, indgangspartier, undersøgelsesrum og venteværelser/ opholdsstuer.</p><p id="p22">Kontrollen foretages umiddelbart efter endt rengøring.</p><p id="p1">I en ny integrationsundersøgelse for hele Københavns Kommune har Catinét blandt andet spurgt indvandrere og efterkommere og etniske danskere i den københavnske del af Amager, hvor trygge de føler sig i deres hverdag, når de for eksempel færdes alene på gaden.</p><p id="p2">Her har 22 procent af indvandrere og efterkommere i Amager Vest svaret, at de ikke er særlig trygge eller meget utrygge, mens det tilsvarende tal for etniske danskere ligger på tre procent. For Amager Øst er tallet for indvandrere og efterkommere 23 procent, mens det tilsvarende tal for etniske danskere er syv procent. Generelt føler hver femte indvandrer sig utryg i undersøgelsen, mens det kun gælder for under hver tiende etniske dansker. Amager Øst og Vest er sammen med Bispebjerg og Nørrebro de steder, hvor indvandrere føler sig mest utrygge.</p><p id="p3"><br /><em style="bold">Grundlag for indsats</em></p><p id="p4">Formålet med undersøgelsen er at finde ud af, hvilke områder folk føler sig mest utrygge, så Københavns Kommune kan sætte en indsats ind for at gøre områderne mere trygge.</p><p id="p5">"Vi har været ud og måle tryghed, for at vi kan handle derefter og skabe en mere sikker by. Og de steder, hvor folk føler sig mest utrygge, knytter sig tæt til udsatte områder. Indvandrerne er meget mere utrygge, og det tror jeg skyldes, at de har dårlig hverdagskontakt til andre i området. Især mange indvandrerkvinder er isolerede og føler sig ikke som en del af samfundet. Samtidig er der mange steder fokus på kriminalitet i lokalpressen, der også kan være årsag til utrygheden," siger Københavns beskæftigelses- og integrationsborgmester Jakob Hougaard (S).</p><p id="p6">Helt nye tal fra Danmarks Statistik viser samtidig, at andelen af dømte mænd i aldersgruppen 15-19 år er næsten dobbelt så stor blandt indvandrere som blandt etniske danskere.</p><p id="p7">"Der har været en stigning i antal dømte, som går den forkerte vej, mens det går den rigtige vej, når det drejer sig om antal sigtelser. Men der er alt for stor forskel i antallet af dømte blandt indvandrere og etniske danskere, og det skal vi have gjort noget ved. Desuden er der også en stigning i den personfarlige kriminalitet som overfald og vold, som vi er nødt til at tage alvorligt," siger borg-mesteren.</p><p id="p8"><br /><em style="bold">Styrke de unges liv</em></p><p id="p9">Selvom Jakob Hougaard kan se, at der er sket en positiv udvikling for mange af de unge de senere år, så skal der ske endnu mere med fokus på det forebyggende arbejde.</p><p id="p10">"Vi skal arbejde systematisk og sætte ind i bestemte områder og skabe kontakt til de unge, som vi blandt andet har gjort med hotspots i Valby (indsats mod kriminelle unge i utrygge områder, red.). Og i udsatte områder har vi en særlig situation, hvor vi skal have isoleret de værste unge, så de ikke fylder så meget i lokalområderne. Men vi kender faktisk godt de fleste unge og ved, de efterlyser aktiviteter i deres nærområde. Så det handler ikke bare om socialpolitik, men at der skal være faciliteter i lokalmiljøet. Og så skal vi også have styrket de unge med fritidsjob, så de får kontakt til arbejdsmarkedet og får stabiliseret deres liv," siger Jakob Hougaard.</p><p id="p11">Han efterlyser gerne andre forslag til løsninger og forventer også, at der er politisk opbakning til at afsætte penge til den forebyggende indsats ved de kommende budgetforhandlinger.</p><p id="p12">I august vil der både komme en statusrapport omkring, hvordan det generelt går med integrationen, og så vil folk kunne klikke sig ind på integrationsbarometret for Københavns Kommune og følge med i, hvordan det går med integrationsindsatsen i de enkelte københavnske bydele.</p><p id="p13"><br /><em style="bold">jmab-l.dk</em></p><p id="p1">»Vi bygger på vores arv med et fokus på fremtiden,« er der skrevet med fede hvide bogstaver på amerikanske Babcock &amp; Wilcox' hjemmeside med et stort foto af Amager Bakke som baggrund.</p><p id="p2">Men står det til en række vrede investorer, kommer det amerikanske børsnoterede selskab og dets ledelse til at arve en milliardregning.</p><p id="p3">En amerikansk dommer har afsat 15 retsdage til at afgøre en erstatningssag i milliardklassen. Ifølge de vrede investorer er forbrændingsanlægget Amager Bakke ikke bare en dansk skandale om politikere, der vedtog at bygge et alt for stort og dyrt forbrændingsanlæg, og en amerikanskejet Esbjerg-virksomhed, der fejlede, da anlægget skulle bygges. I den 121 sider lange stævning hævdes det, at Amager Bakke er kernen i noget, der ligner et amerikansk børssvindelnummer.</p><p id="p4"><br /><em style="bold">En nedsmeltning</em></p><p id="p5">Det er børsnoterede Babcock &amp; Wilcox, der står for skud.</p><p id="p6">Selskabet ejer Esbjerg-virksomheden B&amp;W Vølund, der står bag kerneteknologien til Amager Bakke.</p><p id="p7">Ifølge investorerne har selskabets amerikanske ledelse bevidst igennem flere år forsøgt at skjule noget nær en økonomisk nedsmeltning udløst af det fejlramte megaprojekt på Amager. En påstand, som investorernes advokater har forsøgt at underbygge med anonyme vidner, der er blevet lokket til at komme med belastende udsagn mod deres tidligere arbejdsgiver.</p><p id="p8">De uigendrivelige fakta er som følger: Fra de første problemer for verdens mest avancerede forbrændingsanlæg blev kendt i forsommeren 2016, har markedet hugget 20 mia. kr. af selskabets børsværdi, der i dag er faldet til 2,7 mia. kr. Direktøren for det danske datterselskabs ledelse, John Veje Olesen, og halvdelen af de danske medarbejdere er blevet fyret.</p><p id="p9">Projektet er to år forsinket.</p><p id="p10">Og Københavns Kommune har måttet vedtage flere redningsplaner for at undgå, at økonomien braser sammen under et forbrændingsanlæg, der er dimensioneret for stort i forhold til mængden af affald i anlæggets opland.</p><p id="p11">Den nye sag er anlagt af en aktionær og en pensionsfond på vegne af alle aktionærer, der har købt aktier i selskabet fra børsnoteringen i sommeren 2015 og frem til den 9. august 2017.</p><p id="p12"><br /><em style="bold">Kursværdi barberet</em></p><p id="p13">Det var på den dag, at Babcock &amp; Wilcox offentliggjorde et milliardtab udløst af den økonomiske katastrofe på Amager 7.000 km væk fra koncernens hovedkontor i North Carolina. En chokmelding, der på en enkelt dag huggede næsten tre fjerdedele af aktiens kursværdi.</p><p id="p14">Igennem lige over et år havde aktien fået knubs af drypvise sure meldinger, der dog altid var ledsaget af direktørens trøstende ord om, at der var styr på tingene.</p><p id="p15">Eller som det udtrykkes af investorernes advokater i søgsmålet: »Sandheden bliver gradvist afsløret, men de sagsøgte fortsatte med at skjule det sande omfang af svindlen indtil august 2017.« Skruer man tiden seks år tilbage, så situationen helt anderledes ud.</p><p id="p16">For det danske datterselskab B&amp;W Vølund var ordren på verdens mest avancerede forbrændingsanlæg en drømmeopgave, der kunne være med til at bevare flere hundrede danske arbejdspladser i Esbjerg.</p><p id="p17">Sådan lød det fra selskabets daværende direktør, John Veje Olesen, der lagde maksimalt pres på for at få København til at godkende det store prestigeprojekt, som ville sende kæmpeordren til Esbjerg.</p><p id="p18">»Jeg truer nødigt med, at vi skal til at fyre folk. Men det er da klart, at vores ejerkoncern, der er til stede overalt i verden, vil se på andre mere oplagte steder, når der skal udbygges,« sagde John Veje Olesen til Børsen.</p><p id="p19">John Veje Olesen nøjedes ikke med at tale.</p><p id="p20">Han hyrede dygtige pr-folk med flair for at påvirke politikere.</p><p id="p21">Han mobiliserede fagbevægelsen.</p><p id="p22">Og allervigtigst Danmarks på det tidspunkt nyudnævnte finansminister, Bjarne Corydon (S).</p><p id="p23">Han var valgt i Esbjergkredsen og tilmed opstillet med opbakning fra B&amp;W Vølunds tillidsmand, Rasmus Rasmussen.</p><p id="p24"><br /><em style="bold">En boomerang kastet</em></p><p id="p25">Bjarne Corydons indblanding var, som Jyllands-Posten tidligere har afdækket, med til at gøre udslaget, selv om hans ministerium lå langt fra de ressortministerier for energi, miljø og klima, som ellers definerer den nationalpolitiske linje om forbrændingsanlæg.</p><p id="p26">Reelt kastede direktøren tilbage i 2012 en boomerang, der fire år senere kostede ham selv og halvdelen af hans danske medarbejdere jobbet.</p><p id="p27">Ifølge søgsmålet var problemerne på Amager Bakke eller Copenhill, som B&amp;W Vølunds teknologiske flagskibsprojekt blev markedsført som internationalt, allerede en erkendt, men hemmeligholdt realitet, inden investorerne i sommeren 2015 smed penge i børsintroduktionen af Babcock &amp; Wilcox Entreprises Inc. på børsen i New York.</p><p id="p28">Problemet var det kæmpe netværk af rør, som skulle forbindes til Amager Bakkes to gigantiske forbrændingskedler.</p><p id="p29">Det beskriver et af sagsøgernes anonyme vidner, der i stævningen bærer navnet CW 5. Personen beskrives som en mellemleder, der var involveret i dag til dagprojektledelse hos B&amp;W Vølund fra 2012 til 2016.</p><p id="p30">Ifølge CW 5 blev rørsystemet udsat for stor belastning, og rørene blev tvunget til at udvide sig, når skoldhed damp under tryk blev presset igennem systemet. Forkerte beregninger kunne føre til en overskridelse af grænser, der ville kunne medføre røreksplosioner.</p><p id="p31">Ifølge CW 5 var rørdesign dog ingen kompliceret sag, og i begyndelsen gik alt fint, da man brugte B&amp;W Vølunds egne ingeniører. Men eksterne folk blev hurtigt bragt ind for at aflaste, og på et tidspunkt blev hele arbejdet ifølge CW 5 overladt til eksterne, der manglede den nødvendige rørerfaring.</p><p id="p32">Allerede året inden børsnoteringen så CW 5 voksende problemer på rørområdet.</p><p id="p33">Han diskuterede problemerne med såvel adm. direktør John Veje Olesen som den tekniske topledelse for det danske selskab.</p><p id="p34">Står CW 5' s vidneudsagn til troende, advarede han ikke alene ledelsen. Han gjorde også i sine månedlige rapporter opmærksom på sine bekymringer om rørdesignet.</p><p id="p35">Blandt andet var han bekymret for rørenes vægt set i forhold til vægten af de stålkonstruktioner, som var designet til at understøtte dem.</p><p id="p36">Ifølge CW 5 havde bekymringerne i november 2015 vokset sig så store hos ham, at han tog et møde med John Veje Olesen med sine egne beregninger af designet.</p><p id="p37">Ifølge CW 5 blev John Veje Olesen bekymret for det valgte design og bad sin tekniske chef om sammen med en erfaren røringeniør at efterprøve designet. De vendte tilbage med den nedslående meddelelse, at CW 5 havde en pointe.</p><p id="p38">Efterfølgende undersøgelser bekræftede, at stort set hele rørsystemet skulle laves om.</p><p id="p39">Da CW 5 forlod B&amp;W Vølund i juni 2016, var det oprindelige tidsbudget for rørprojektet på mindre end 5.000 timer overskredet otte gange. Mere end 40.000 ingeniørtimer var nu lagt i det fejldesignede rørsystem på Amager Bakke. Og projektet var stadig langtfra færdigt.</p><p id="p40"><br /><em style="bold">Problemet var isoleret</em></p><p id="p41">Det var først på det tidspunkt, at Babcock &amp; Wilcox fortalte sine aktionærer om, at der var gået noget galt på Amager Bakke. Det blev dog stadig betegnet som et isoleret problem under kontrol.</p><p id="p42">Et andet anonymt vidne, CW 4, der var byggeleder hos B&amp;W Vølund 2013-2017, hørte omkring juletid 2015 om store problemer med rørsystemdesignet.</p><p id="p43">Ifølge CW 4 havde problemerne et omfang, så såvel rørsystemet som andre dele af Amager Bakke kunne være blevet ødelagt, hvis man havde trykket på startknappen.</p><p id="p44">CW 4 påstår, at den amerikanske del af organisationen blev stadig mere involveret i projektet, i takt med at pengene løb ud af kassen. Flere ingeniører fra udenlandske projekter blev ifølge de anonyme vidner flyttet til Amager så tidligt som i januar 2016.</p><p id="p45">Ifølge CW 4 blev selskabet klart advaret om, at det store fokus på Amager Bakke med tilhørende mandskabsoverførsler ville skabe tab på andre projekter. CW 4 har i sit anonyme vidnesbyrd fortalt, at adm. direktør John Veje Olesen diskuterede emnet med ledelsen og udtrykte frygt for, »at man havde lagt alle sine æg i en kurv« med beslutningen om at fokusere på Amager Bakke.</p><p id="p46">Ifølge CW4 advarede Olesen om, at selskabet ville tabe tid og penge på sine andre projekter ved at fokusere på Amager Bakke.</p><p id="p47">Ifølge flere anonyme vidneudsagn gik det fra slemt til værre, fordi Amager Bakke sugede stadig flere ressourcer til sig, mens bemandingen blev skåret ned på andre projekter - herunder en række store engelske ordrer, der blev vundet i 2014 og 2015.</p><p id="p48">Nu blev disse projekter også ramt af økonomisk nedtur.</p><p id="p49">Alene inden for de seneste fire offentliggjorte kvartalsregnskaber har Babcock &amp; Wilcox måttet offentliggøre tab på sammenlagt 3,1 mia.</p><p id="p50">kr. Siden aktiekursen toppede i foråret 2016, er selskabets værdi faldet med 88 pct.</p><p id="p51">Det er den situation, der har givet arbejde til amerikanske advokater.</p><p id="p52">Foruden det store gruppesøgsmål mod selskabet kører et andet søgsmål specifikt rettet mod den tidligere ledelse - eller rettere sagt deres forsikringer. I kulissen er der varslet yderligere søgsmål.</p><p id="p53">I Danmark er kommunalt ejede Amager Bakke involveret i en række juridiske tovtrækkerier med andre leverandører - herunder tyske Siemens, der forlanger millioner af kroner for de forsinkelser, der er skabt af B&amp;W Vølund.</p><p id="p54">På den anden side står Amager Ressourcecenter (ARC) som ejer af Amager Bakke og forsøger at vride flest mulige penge ud af B&amp;W Vølund.</p><p id="p55">Jyllands-Posten har været i kontakt med B&amp;W Vølunds tidligere adm. direktør John Veje Olesen. Han har ingen kommentarer. Hos Babcock &amp; Wilcox oplyser talsmand Ryan Cornell til Jyllands-Posten, at det amerikanske selskab ikke ønsker at udtale sig om sagen.</p><p id="p56">jakob.j.martini@finans.dk niels.sandoe@finans.dk </p><p id="p57">Sandheden bliver gradvist afsløret, men de sagsøgte fortsatte med at skjule det sande omfang af svindlen indtil august 2017.</p><p id="p58">Søgsmål mod Babcock &amp; Wilcox.</p><p id="p59"><br /><em style="bold">Fakta: Aktienedtur for Babcock &amp; Wilcox</em></p><p id="p60">Selskabet bag kerneteknologien til Amager Bakke er raslet ned i værdi over det seneste par år.</p><p id="p61"><br /><em style="bold">SAGEN OM AMAGER BAKKE</em></p><p id="p62">Amager Bakke er et nyt affaldsforbrændingsanlæg.</p><p id="p63">Det ejes af Amager Ressourcecenter (ARC), der er et fælleskommunalt selskab med Københavns, Frederiksberg, Hvidovre, Tårnby og Dragør Kommuner som ejere.</p><p id="p64">De fem kommuner besluttede i september 2012 at bygge Amager Bakke, der producerer el og varme på basis af afbrænding af affald.</p><p id="p65">Amager Bakke er tegnet af Bjarke Ingels. Anlæggets tag kommer til at fungere som skibakke med kunstsne og nedløb fra en højde på 85 meter.</p><p id="p66">På grund af faldende affaldsmængder og lave elpriser er anlægget kommet i økonomiske problemer. Borgmestrene i de fem ejerkommuner har i flere omgange lanceret redningsplaner for anlægget. Bl. a. har man tilladt import af affald, og senest har man foreslået at flytte affaldsindsamlingen fra private selskaber til ARC.</p><p id="p67">ARC har undervejs haft store problemer med hovedleverandøren B&amp;W Vølund, som har begået en lang række tekniske fejl.</p><p id="p68">Anlægget er næsten to år forsinket.</p><p id="p69">Det kører nu i en testfase og ventes at være helt færdigt i sommeren 2018.</p><p id="p1">Selv om der er år til, skibakken åbner, har Copenhill og Amager Ressource Center inviteret til åbent hus lørdag formiddag. På invitationen reklameres der med »Københavns bedste udsigt«, hvilket forekommer lettere usandsynligt, når man spankulerer ned ad Kraftværksvej på Refshaleøen og kun har udsigt til Benzinøen på den ene side og det enorme forbrændings anlæg på den anden side.</p><p id="p2">Efter en kort elevatortur står det dog klart, at der er noget om snakken. Det er virkelig et spektakulært syn at se byen fra toppen af den omtrent 90 meter høje bygning, der huser Amager Ressource Center, og som fra sommeren 2018 skal danne ramme om hovedstadens store, nye rekreative område med helårs-skibakke, Nordeuropas højeste klatrevæg og parkanlæg.</p><p id="p3">»Alle i København kan se bygningen, og de fleste har også hørt, at det har noget at gøre med ski. Nu er koncepterne fuldstændigt færdigudviklede, så derfor kan vi lige så godt kommunikere det ud til folk nu,« fortæller Christian Ingels, direktør for firmaet Copenhill, der står for driften af det rekreative område.</p><p id="p4"><br /><em style="bold">En fænomenal udsigt</em></p><p id="p5">Det er ikke kun skiløbere og klatreentusiaster, der i fremtiden kan få glæde af området. Planen er, at der skal anlægges en park foran anlægget, der skal bruges til udendørskoncerter og arrangementer hele året rundt. Der kommer til at være et afterski-sted i »autentisk østrigsk alpestil«, og på toppen bliver der installeret en skybar og udsigtsposter.</p><p id="p6">»Som udgangspunkt bliver det gratis at være herude. Det, man skal betale for, er, hvis man vil stå på ski og bruge lifterne. Vi arbejder lige nu på nogle forskellige prismodeller, så vi er ikke helt klar til at gå ud med det præcise prisleje endnu,« siger Christian Ingels.</p><p id="p7">Inde i det store forbrændingsanlæg er det tydeligt stolte medarbejdere fra Amager Ressource Center, der viser de første gæster iført gule veste og sikkerhedshjelme rundt i bygningen.</p><p id="p8">På vej til toppen kan man se filtreringssystemet til det enorme forbrændingsanlæg, der sender en voldsom og karakteristisk røgsøjle ud af bygningens 130 meter høje skorsten.</p><p id="p9">»Vi synes, at det er en flot bygning, og vi vil gerne være med til at åbne den så meget op, som vi kan tillade inden for rammerne af sikkerheden,« fortæller Morten Kramer Nielsen, kommunikationschef i Amager Ressource Center.</p><p id="p10">D et er dog stadig de få forundt rent faktisk at komme op på toppen, da det stadig er en byggeplads. Derfor er det kun de første 250 gæster, der får lov til at komme ind og blive vist rundt i denne omgang.</p><p id="p11">Resten kan betragte bygningen ude fra pladsen foran, hvor der afholdes en lille festival med boder, koncerter og foodtrucks. Der er dog ingen tvivl om, hvad den ægte attraktion ved stedet er: »Det, vi har glædet os mest til at vise frem, er udsigten fra toppen. Den er jo helt fænomenal.</p><p id="p12">Og mens folk kan stå her og nyde udsigten, har vi jo stadig et anlæg kørende nedenunder, som producerer el og varme,« fortæller Morten Kramer Nielsen.</p><p id="p13"><br /><em style="bold">Skibakken bliver grøn</em></p><p id="p14">Christian Ingels og resten af holdet bag Copenhill glæder sig til, at byggeriet bliver færdigt, så de kan flytte ind og begynde at tage imod gæster. Blandt andet er belægningen til skiløbet stadig ikke lagt på bakken. Det har nemlig været en længere proces at finde frem til det helt rette underlag: »Der har været testhold ude at prøve alle de forskellige underlag i lande som Kina, Italien og England, hvor man bruger den slags meget. Vi har valgt det, der mest minder om en hård og præpareret morgenpist, så man kan skære og stå ordentligt på det,« fortæller Christian Ingels.</p><p id="p15">Underlaget er produceret af det italienske firma Neveplast og benyttes blandt andet på lignende skianlæg i USA. Da skibakken kommer til at være åben hele året, har man valgt at lave underlaget græsgrønt frem for at forsøge at efterligne ægte sne.</p><p id="p16">»Det er klart det, der har fået bedst karakter, men vi prøver ikke at snyde nogen ved at sige, at det er bedre eller det samme som at stå på sne. Det er en substitut, og det må man leve med, når man nu ikke har bjerge,« siger Christian Ingels.</p><p id="p17">sifh@berlingske.dk </p><p id="p18">Det, vi har glædet os mest til at vise frem, er udsigten fra toppen.</p><p id="p19">Morten Kramer Nielsen.</p><p id="p20">Taget på Amager Ressource Center vil blive dækket af et 9.000 m2 stort alpinområde.</p><p id="p21">Centeret -som åbner i 2018 -vil desuden huse crossfit-område, café, løbestier, omklædningsfaciliteter mm. Blå piste 55 meter for øvede skiløbere Grøn piste 150 meter for begyndere Der etableres et bjergagtigt landskab på 3.500 m2, hvor man kan løbe, vandre, træne, lege og nyde udsigten.</p><p id="p1">AMAGER STRANDPARK: Den engelske topelite-roer Ben Brown stiller op i Sundby Kajakklubs maratonkajakløb og siger, at han glæder sig til at ro mod sine danske kajak-venner, og at han også ser frem til at København skal være vært ved maraton VM i 2013. Sundby Kajakklub arrangerer for syvende år i træk Amager Strandpark Rundt -et 20 km langt maraton-kajakløb, der hvert år tiltrækker mange af landets bedste eliteroere, motionister og kaproningsentusiaster -heriblandt også Amagers egen tidligere verdensmester, Thor Nielsen, der er en af idémagerne bag løbet.</p><p id="p2">Løbet starter med Le Mans start, hvor de over 200 deltager løber med deres kajakker fra land ud i vandet, som bliver pisket til skum i et hæsblæsende, farvestrålende tempo. Selve løbet er fordelt på fire omgange rundt om strandøen, gennem det rolige vand i lagunen, ud i det mere livlige vand på ydersiden og med to strandoverbæringer undervejs. Ved overbæringerne skal roerne ud af kajakken og løbe 150 meter i sandet med kajakken på slæb.</p><p id="p3">Der er unik mulighed for publikum for at følge løbet, da både start, strandoverbæringer og målspurt foregår samme sted ved Jollerampen. Ved strandoverbæringerne er der mulighed for at komme så tæt på deltagerne, at man kan se koncentrationen og smerten i deres ansigter. Det er ligeledes muligt at følge deltageren hele vej rundt om strandøen.</p><p id="p4">Derudover kan publikum købe mad og drikke i de opstillede boder eller på en af Amager Strandparks øvrige udsalgssteder.</p><p id="p5">Årets udgave af Amager Strandpark Rundt, der nu også hedder Copenhagen Beach Marathon, foregår på lørdag 30. juli klokken 11.00-15.00 ved Jollerampen i Amager Strandpark.</p><p id="p6">Starten går 12.00, og de første roere forventes i mål efter godt halvanden time. Den efterfølgende præmieoverrækkelse forventes at finde sted klokken 15.00.</p><p id="p7">Læs mere på websitet www.amagerstrandparkrundt. dk.</p><p id="p1">Københavnere er troppet op med ski og snowboards, i smarte solbriller, endnu smartere skibriller, GoreTextøj og alpinluffer. Scenen her på toppen af Amager Ressourcecenter (ARC) ville ligne reklamen for en skiferie, hvis det ikke var for Marmorkirken og Lynettehavnen i baggrunden og de grønne plasticbørster i stedet for sne.</p><p id="p2">På ARC er de første 250 meter løjpe på taget af forbrændingsanlægget nu forsøgsvist åbnet for offentligheden, og til foråret ventes den resterende del klar. Løjpen bliver i alt 450 meter - fra en sort pist med næsten 45 graders hældning i toppen, til hvad der mest minder om en iset, underligt præpareret børnebakke i bunden.</p><p id="p3">Det hele forbundet af fire lifter.</p><p id="p4">»Hvis der falder sne, kommer vi måske til at holde åbent hele natten, men man kan stå på bakken hele året og i al slags vejr, den er lidt glattere og hurtigere i regn - men det er jo kun godt,« griner Cecilie Nielsen fra Copenhill, der driver bakken.</p><p id="p5">Anlægget vil kun tage 150 gæster ind i timen, primært for at begrænse køen ved lifterne. Beredskabet har tilladt 1.500 mennesker på bakken, men selve konstruktionen kan bære langt flere - omkring en meter sne, eller syv personer per kvadratmeter.</p><p id="p6"><br /><em style="bold">Projektering i 3D</em></p><p id="p7">»Selve formgivningen har været en særlig udfordring, og det havde ikke været muligt uden 3Dprojektering - det brød lidt rammerne for, hvad man kan bygge,« fortæller Peter Madsen, projektleder for MOE Rådgivende Ingeniører.</p><p id="p8">Under projektet har de projekterende haft én fælles 3Dmodel af projektet, som de forskellige parter har bidraget til. Til sidst havde man en model bestående af over 100 mindre modeller fra arkitekter, ingeniører og entreprenører.</p><p id="p9">I starten opdaterede bygherren fællesmodellen manuelt, men i dag har teknologien udviklet sig så meget, at modellen automatisk kunne opdateres hver nat.</p><p id="p10">»Eksempelvis er der utrolig mange stålsamlinger, og vi har modelleret hver eneste i vores 3Dmodel og tjekket, at det kan samles og udføres.</p><p id="p11">Det har elimineret størstedelen af de fejl, man typisk har på pladsen, når noget viser sig ikke at passe,« siger han.</p><p id="p12">ARC er bygget i stål, nogle steder er der spænd på 60 meter, og stålgitterspær var den eneste løsning, som viste sig fleksibel nok. Stålspærene er produceret af Züblin Stahlbau i Dresden, og hvert af dem er specielt tilpasset af hensyn til konstruktionens statik, maskinernes fylde i bygningen og skibakkens form.</p><p id="p13">»Når man tegner et kraftvarmeværk, er det typisk værkets indre, som bestemmer bygningens form, men med ARC har man haft nogle særlige formkrav også til værkets yderside,« siger Peter Madsen.</p><p id="p14">Ved at dele stålskelettet op i moduler på 10 x 10 meter grid har man kunnet forme bakkens yderside efter de krav, der var til løjpen. Her har overflangerne af de forskellige stålspær været tilpasset løjpens hældning.</p><p id="p15">Nogle steder, som under den nederste del af løjpen, skal der være plads til, at skraldebiler kan læsse københavnernes skrald af, så her har man haft brug for lange spænd i tagkonstruktionen. Tilsvarende har der været udfordringer ved kedlerne, som er så høje, at der var begrænset plads til løjpen over dem.</p><p id="p16"><br /><em style="bold">Stålskelet, beton og jord</em></p><p id="p17">Over stålskelettet har man lagt huldækelementer i betondækket med en bromembran, men derudover har man måttet anlægge alt det, som gør bakken anvendelig som skiløjpe.</p><p id="p18">Herunder en del substratjord, hvorfor det også har været nødvendigt at lægge en drænbakke oven på bromembranen samt drænrør på tværs af bakken.</p><p id="p19">»Det er ikke så simpelt at dække et betondæk med jord, for jorden skulle helst ikke skride ned, når det regner, og samtidig skal det jo holde formen,« siger Peter Madsen.</p><p id="p20">Et geonet - et standardprodukt designet til at holde på jord - er lagt oven på drænbakken, derefter et jordlag på mellem 150 og 440 mm holdt på plads af endnu et geonet. De to net er spændt sammen med plasticstrips, og det hele er fastholdt af stålwirer, som er fastspændt i hvert modul af konstruktionen.</p><p id="p21">I jordlaget vokser græs, hvis rodnet sørger for, at jorden holder formen, på trods af at mere eller mindre habile skiløbere passerer over det. Over græsset har man lagt et tyndt, fintmasket net, primært for at hæmme græssets vækst og holde på jorden. Til sidst er så lagt de børster, skiløberne kører på.</p><p id="p22">Børsterne kommer i plader, som er fæstnet i hvert hjørne. De er boret ned i nogle 10 mm plastnylonmåtter, som er lagt under det øverste geonet, hvor børsterne skal fæstnes.</p><p id="p23">Græsset, som kommer op mellem de grønne børster, bliver holdt nede af gæsternes ski.</p><p id="p24">»At udtænke innovative løsninger til eksempelvis underlaget for skibørsterne har sammen med koordinering af utrolig mange fag og folk nok været den største udfordring, men det er gået meget godt, og det har været det mest spændende projekt, jeg har arbejdet på,« siger Peter Madsen.</p><p id="p25">Projektet er finansieret via Fonden Amager Bakke. Prisen er 91,3 mio. kr., hvoraf 50 mio. kr. kommer fra private donationer, og de sidste er udlånt af de fem kommuner, som også er en del af ARC. j.</p><p id="p26"><br /><em style="bold">FAKTA AMAGER BAKKE</em></p><p id="p27">Forbrændingsanlægget og kraftvarmeværket Amager Bakke, som opføres og drives af Amager Ressourcecenter (ARC), har ikke været et problemfrit projekt.</p><p id="p28">Anlægget har kostet knap 4 mia. kr. og er groft overdimensioneret i forhold til mængden af københavnsk affald.</p><p id="p29">Redningsplaner for værkets økonomi er iværksat i 2016 og 2018, og så sent som i september måtte værket midlertidigt indstille driften grundet fejl i kompensatorerne.</p><p id="p1">SUNDBY: Et regnskyl får duftene fra havens buske og træer, og fra højbedenes krydderiplanter og blomster til at eksplodere.</p><p id="p2">Under paraplyer og havens lille tårn står udviklingshæmmede beboere fra områdets botilbud og Sundby Væksthus og skutter sig sammen med stedets pædagoger og fysioterapeuter -lidt tilbageholdende over for at springe rundt i regnen.</p><p id="p3">Lidt længere nede i haven har seniorer fra Amager Seniorklub trodset vejret og spiller petanque iført regnslag og godt humør.</p><p id="p4">Vi befinder os i en 170 meter lang og frodig have på Fussingsvej, der rummer en sanse-og motionssti fyldt med indtryk for øjet, øret, næsen, smags-og følesanserne.</p><p id="p5">Samt motionsredskaber, balanceflader, broer, trapper, forhøjninger i græsset, hængekøjer, gynger og andre udfordringer for fysikken.</p><p id="p6">Regnen stilner af, og så fyldes stien af ivrige brugere, der gerne vil demonstrere redskaber og aktiviteter for os.</p><p id="p7"><br /><em style="bold">Frugtbart samarbejde</em></p><p id="p8">Sansestien har været der i mange år, men gennem de seneste fire år har den gennemgået en fornyelse og opgradering til motionssti.</p><p id="p9">Pædagoger og fysioterapeuter har være med til at udvikle stiens træningsredskaber og fysiske udfordringer, så brugere med vidt forskellige handicap kan bruge den.</p><p id="p10">» Det er et princip, at man skal kunne komme gennem stiforløbet i en kørestol, så alle kan være med, « fortæller Karen Daugbjerg, der er fysioterapeut i Specialfysioterapien.</p><p id="p11">Og seniorer fra Amager Seniorklub har brugt og bruger frivillige timer, blandt andet på at bygge, arrangere og vedligeholde plantekasser.</p><p id="p12">» Vi troede jo, at vi skulle have fat i en snedker til at lave plantekasserne. Men så var der tre mænd fra seniorklubben, der sagde, at det kan vi sagtens bygge, og så var de udviklingshæmmede med til at komme jord i. Udgangspunktet for plantekasserne er, at der ikke må være noget, der er giftigt -det skal i princippet kunne spises det hele, « fortæller Birgit Stenbæk, medlem af Amager Seniorklub.</p><p id="p13">Det meget kunstfærdigt renoverede tårn, et redskabsskur, flere motionsredskaber og andre trædetaljer er lavet af virksomheden Mestertræ.</p><p id="p14">Et mosaikprojekt arrangeret af Pia Skak Mortensen fra Galleri Glad Sol har i den forgangne weekend udmøntet sig i tre mosaikskulpturer i sansehaven i samarbejde med Captum (overbygningen til Sundby Væksthus), venskabsforeningen Venner af Captum, Fysioterapien i Sundby Væksthus og Amager Seniorklub » Og så har vi haft havearkitekt Helle Nebelong med som konsulent, « siger Karen Daugbjerg.</p><p id="p15"><br /><em style="bold">Motivation til motion</em></p><p id="p16">Seniorklubben holder til på Radisevej og er tæt nabo til dagcentret Sundby Væksthus og områdets botilbud for udviklingshæmmede, så samarbejdet om opbygningen af sansestien og lysten til at dele den lå lige til højrebenet.</p><p id="p17">Seniorer og udviklingshæmmede holder fælles motions-og idrætsdage, og foreløbig har der været op til 100 deltagere.</p><p id="p18">» Og det er altså ikke sådan noget hattedame-noget! De udviklingshæmmede kan give os et spark i rumpen og vise os noget livsglæde, « siger Birthe Kofoed, der er leder af Amager Seniorklub, hvor hun står for meditation og afspænding.</p><p id="p19">» Vi har en gruppe borgere, der som udgangspunkt ikke er motiverede til motion. Men her ser de hinanden, og så kommer de andre masende: » Jeg vil også prøve. « De får motion, frisk luft i grønne omgivelser og et samvær med seniorerne, « siger Birthe Kofoed.</p><p id="p20"><br /><em style="bold">For alle i naboområdet</em></p><p id="p21">Sansestien rummer en rindende kilde i et vandanlæg, og på en bænk her dyrker seniorklubben meditation med vandets rislen som lydkulisse.</p><p id="p22">» Mange af de udviklingshæmmede kan også godt lide at sidde her, « fortæller Birgit Lehm fra Amager Seniorklub.</p><p id="p23">Og nærmest som bestilt kommer en tavs og smilende dame trissende hen og sætter sig stille på meditationsbænken.</p><p id="p24">De nærmeste børnehaver og vuggestuer spreder også glæde på motions-og sansestien og hygger sig godt med motionsredskaberne.</p><p id="p25">Og det er hele tanken, at sanse-og motionsstien er for alle andre i naboområdet. Selvfølgelig med omtanke.</p><p id="p26">» Vi har gennem årene været ude for, at nogen har hærget sansestien, men vi har været heldige at slippe for det i den seneste tid. « » Og så vil vi gerne opfordre borgere, der har hunde med, til at holde dem i snor. Udviklingshæmmede opfatter ikke altid, at en hund er ufarlig. Og omvendt kan en hund heller ikke altid afkode en udviklingshæmmets reaktion, « siger Karen Daugbjerg.</p><p id="p27">Motions-og sansestien indvies officielt onsdag 13. september klokken 9.45-11.30, hvor alle er velkomne.</p><p id="p28">UDet er altså ikke sådan noget hattedame-noget. De udviklingshæmmede kan give os et spark i rumpen og vise os noget livsglæde.</p><p id="p29">BIRTHE KOFOED, leder af Amager Seniorklub.</p><p id="p30"><br /><em style="bold">Fakta FONDSPENGE TIL SANSESTIEN</em></p><p id="p31">Fysioterapeuter fra Specialfysioterapien har sammen med frivillige fra Amager Seniorklub søgt om og modtaget fondsmidler til at udvikle og forny motions-og sansestien på Fussingsvej: 800. 000 kroner fra Sundhedsministeriets pulje til forebyggelse af ulighed i sundhed. Specifikt til at udvikle sansestien som motionssti.</p><p id="p32">250. 000 kroner fra A. P. Møller og hustru Chastine Mc. Kinney Møllers fond til almene formål.</p><p id="p33">70 . 000 kroner fra Friluftsrådet til byhaverne/ plantekasserne.</p><p id="p34">50 . 000 kroner fra Nordeafonden til havens vandområde.</p><p id="p35">25 . 000 kroner fra Amager Vest Lokaludvalg til beplantning, redskaber og inspirationstur til lignende sansesti i Malmø.</p><p id="p1">ØRESUNDSVEJ: Siden Tedeschi Trucks Band for første gang spillede i Danmark i 2015, har danskerne for alvor fået ørerne op for den eminent spillende bluesrock-gruppe.</p><p id="p2">Allerede et halvt års tid efter den udsolgte debut i Amager Bio, spillede de en succesfuld outdoor-koncert på Amfiscenen i Odense og har siden været tilbage i både Randers og på Amager, og nu vender de tilbage til begge steder.</p><p id="p3">At bandet overhovedet har fået muligheden for at rykke ind i de danske livehjerter, er i høj grad Amager Bios booker Per Abildtrups fortjeneste. Efter han i 2014 blev henrykt til en koncert i Berlin, måtte han bare få dem med hjem: » Det var en fremragende koncert fra en flok musikere med meget stor dedikation. Stramme arrangementer og en fantastisk lyd hele koncerten igennem. Jeg har sjældent hørt noget så godt. Susan Tedeschis suveræne stemme og Derek Trucks' helt unikke guitarspil hæver bandet til noget helt særligt, « siger han.</p><p id="p4">Det 12 personer store kollektiv føres an af ægteparret Susan Tedeschi og Derek Trucks, som også lægger navn til gruppen. De har nemlig haft glorværdige solokarrierer hver især, allerede inden de fandt sammen både personligt og musikalsk og dannede det store ensemble, der er blevet sammenlignet med både The Allman Brothers Band og Grateful Dead.</p><p id="p5">Ensemblet debuterede i 2011 med » Revelator « , der hurtigt inkasserede dem en Grammy og Blues Music Award, og siden blev det i 2012 til det dobbelte livealbum » Everybody's Talkin' « , der dokumenterede det store bands fantastisk høje koncertniveau.</p><p id="p6">I 2013 udkom studiepladen » Made Up Mind « som nåede henholdsvis en førsteplads som Top Blues Album, en andenplads som Top Rock Album og en samlet 11.-plads på Billboard 200 i USA. Seneste fuldlængde-plade er » Let Me Get By « fra 2016, som høstede store roser internationalt.</p><p id="p7"><br /><em style="bold">Vind billetter</em></p><p id="p8">Amager Bladet udlodder i samarbejde med det nye Amager Bio, som genåbner i starten af 2019, 3x2 billetter til koncerten.</p><p id="p9">For at deltage i konkurrencen skriver du en mail til jape@amagerbladet.</p><p id="p10">dk senest tirsdag 30. oktober klokken 12.00. Skriv » Tedeschi Trucks « i emnefeltet, opgiv navn, adresse og telefonnummer i dagtimerne og svar på spørgsmålet: » Hvad hedder Tedeschi Trucks Bands debutalbum fra 2011? « Vinderne får direkte besked og skal kvittere inden 5. november.</p><p id="p11">Hvem: Tedeschi Trucks Band</p><p id="p12">Hvor: Amager Bio, Øresundsvej 6</p><p id="p13">Hvornår: . 11 april kl. 20.00</p><p id="p14">Billetter: 580 kr. via ticketmaster.dk</p><p id="p15">Web: www.</p><p id="p16">tedeschitrucksband.com.</p><p id="p1">Find Haugsted tog som regel ordet ved julefrokosten på ' Gården', som de ansatte kalder hovedkvarteret den dag i dag. Det gjorde den mangeårige leder af aflytningstjenesten også, da studenteroprøret i 1969 bragede løs uden for det hermetisk lukkede militærområde på Amager.</p><p id="p2">Efter princippet om need to know anede flertallet ved Forsvarets Central Radio (FCR) intet om de lyssky aktiviteter i kælderen under Københavns Universitet.</p><p id="p3">Men takket være en ' indiskretion' var hemmeligheden om lyttecentralen midt i byen nu eftertrykkeligt røbet. Eller som Find Haugsted sagde til sine feststemte medarbejdere: »Fanden er løs i Kejsergade. Det er første gang, FCR har været rigtigt i avisen, men så har vi også haft mere publicity end prinsesse Margrethe ved sit bryllup... Det tyder på, at vores diskretion har været god, og efter denne omgang håber jeg, der vil gå mindst 21 år, før vi kommer i avisen igen«. Han blev klogere.</p><p id="p4">Siden Anden Verdenskrig havde Find Haugsted i tæt samarbejde med navnkundige modstandsmænd som Einar Nordentoft og P. A. Mørch opbygget en kolossal aflytningstjeneste med egen bustransport, bankfilial og logo.</p><p id="p5">Til afdelingscheferne i det statslige venne-og familieforetagende hørte hans sprogkyndige hustru Else, der i mange år var leder af forceringen - afdelingen for kodebrydning, hvor stabile kvinder med evner for at løse kryds og tværs udgjorde rygraden.</p><p id="p6">Under den kolde krig var FCR længe storebror i den virksomhed, der tilsammen udgjorde det militære danske spionvæsen, og hvis øvrige sektioner havde og fortsat har hjemsted på det gamle fæstningsværk Kastellet.</p><p id="p7">Ligesom samarbejdspartneren National Security Agency (NSA) i USA var FCR i årtier en selvstændig myndighed inden for elektronisk indhentning, der levede af at aflytte og afkode Warszawapagtens radio-og telekommunikation.</p><p id="p8">På grund af sin beliggenhed havde Danmark med lyttestationer i alle hjørner af kongeriget særlige muligheder for at varsle regeringen og Nato, når internationale kriser udspillede sig.</p><p id="p9">Geografisk lå Bornholm bag jerntæppet, hvilket gjorde det muligt at pejle og lytte dybt ind i Østeuropa. Det gjaldt om at kende ' normalbilledet' og opdage tegn på forandringer i fjendeland. Lidt ligesom når kroppen udsender et signal om, at noget er galt.</p><p id="p10">Ifølge Find Haugsted illustrerede Cuba-krisen i 1962 og den sovjetiske invasion i 1968 i Tjekkoslovakiet, hvordan Centralradioen kunne levere en »hurtig og præcis indhentning af informationer« om Warszawapagtens bevægelser: »For en rimelig udgift vil et lille land som Danmark kunne følge godt med i, hvad der foregår omkring det, men selvfølgelig viser det ikke, hvorledes en til enhver tid siddende regering vil reagere«. Mens 1968 var »et fremgangsrigt og godt« år, blev 1969 et »dårligt år«. Det skyldtes ikke mindst Kejsergadesagen, der blev begyndelsen til enden på tjenestens status som en selvstændig og usynlig del af spionvæsenet.</p><p id="p11">Find Haugsted, der før havde været en mand uden ansigt, måtte se sit ungdomsbillede optrykt i Ekstra Bladet.</p><p id="p12">' Fætter Mumle', som kolleger kaldte ham på grund af hans sjældne evner for at tale sort, kunne nikke genkendende til Kennedys ord om de faktiske forhold i verdens næstældste erhverv: »Jeres triumfer forbliver ufortalte, mens jeres fejltagelser basuneres mod himlen«.</p><p id="p13"><br /><em style="bold">For enden af Amager</em></p><p id="p14">I dag er Find og Else Haugsted for længst døde og deres livsværk Forsvarets Centralradio en integreret del af spionvæsenet Forsvarets Efterretningstjeneste (FE), der i den kommende uge markerer sit 50-års jubilæum.</p><p id="p15">Politiken har i den anledning besøgt aflytningsstationen ved Aflandshage for enden af Amager, hvor offentligheden aldrig før har haft adgang, og hvor man som det første skal aflevere sin mobiltelefon ved en militær kontrolpost lige inden for hegnet.</p><p id="p16">Stationen bruges fortsat til teknisk ' indhentning' af oplysninger af betydning for Danmarks sikkerhed. Spionage i udlandet med andre ord, og Rusland er nu igen et af hovedmålene.</p><p id="p17">I udkanten af den vindblæste Station Amager står en stor golfbold - en såkaldt radome, som man kalder den engelske sammenfletning af ordene radar og dome - der beskytter en kæmpe parabolantenne.</p><p id="p18">Gennem et trykkammer kan man komme ind i radomen med 20 meter til loftet. Forfra kunne parabolen ligne en laserkanon fra en Star Wars-film, men den bliver brugt til at hive satellitkommunikation ned fra himmelrummet.</p><p id="p19">Siden havner informationerne hos et ukendt antal anonyme teknikere, kodebrydere og sprogfolk, der arbejder på Stations Amagers uendeligt lange gang og i de spredte bygninger med søndagsåbent og en hemmeligstemplet elregning.</p><p id="p20">Men den er stor.</p><p id="p21">Nye medarbejdere får en rundvisning på et lille museum, der holder til i en grøn barak. Udstillingen rummer gammelt aflytningsudstyr og tekniske apparater med knapper og drejeskiver, der for en dels vedkommende blev efterladt i 1945 af den tyske besættelsesmagt.</p><p id="p22">På væggen hænger et maleri af Find Haugsted, der formentlig er den vigtigste person i dansk efterretningshistorie: »Han var en helt afgørende person i opbygningen af Forsvarets Centralradio og dansk Siginttjeneste (indhentning af signaler, red.). Det samme gjaldt hans kone, der var en kvik dame og arbejdede som kodebryderchef«, siger chefen for Forsvarets Efterretningstjeneste, Lars Findsen, der viser rundt på Station Amager.</p><p id="p23">Året før sin død i 1988 nedfældede Find Haugsted et fortroligt testamente med den kedelige titel ' Om den administrative indpasning af moderne elektronik i det danske Forsvar'. Indtil nu har det ligget i efterretningstjenestens arkiv.</p><p id="p24">Bogen er skildringen af, hvordan Find Haugsted byggede sit aflytningsimperium op fra grunden, og er vel at mærke hans version af sandheden om centralradioens historie - fortalt i tredje person ental.</p><p id="p25">Allerede før Anden Verdenskrig gik han sammen med sin overordnede i marinen, P. A. Mørch, i gang med at opbygge en elektronisk indhentning, da Danmark befandt sig »på den usikre neutralitets overdrev«, som Find Haugsted skrev i sit testamente. Evnen til at forcere eller knække fremmede magters koder hørte også til disciplinerne: »Det varede ikke længe, før fru Haugsted, der havde studeret sprog (fransk og latin) ved Universitetet, blev impliceret.</p><p id="p26">Arbejdet foregik, når børnene var lagt i seng, og der var blevet mørklagt.</p><p id="p27">Hvis der var noget i forceringen, der ikke ville makke ret, kunne klokken godt blive halv seks om morgenen, før det lille forceringskontor lukkede«. Da Danmarks samarbejdspolitik med Hitlertyskland i 1943 brød sammen, lykkedes det Find Haugsted at flygte til Sverige i kajak. Siden meldte han sig frivilligt til britisk tjeneste og tilbragte resten af krigen i den allieredes flåde.</p><p id="p28">Imens passede Else Haugsted børnene i Olfert Fischersgade 19 i Nyboder, indtil krigen sluttede, og hendes mand vendte hjem for straks at genoptage arbejdet.</p><p id="p29">»Javel«, svarede Find Haugsted efter eget udsagn, da de to ledere af efterretningsvæsenet, P. A. Mørch og Einar Nordentoft, bad ham bruge sine britiske erfaringer til at opbygge en ' radioopklaringstjeneste'.</p><p id="p30"><br /><em style="bold">Villaen</em></p><p id="p31">Til formålet benyttede tjenesten sig i vid udstrækning af tyskernes efterladte isenkram, og hovedkvarteret kom i første omgang til at ligge på Strandvejen i villaen Vennerslund, der tilhørte A. P.</p><p id="p32">Møller.</p><p id="p33">Det stod fra begyndelsen klart, at danske såvel som internationale kommunister var den nye hovedfjende, og at »tavshed omkring arbejdet og dets resultater måtte iagttages i så høj grad som muligt« : »Hvis resultaterne sivede ud, kunne ' den anden side' relativt nemt ændre sine systemer og gøre arbejdet mere besværligt, ja, måske umuliggøre visse dele af det«. Derfor håndplukkede Find Haugsted medarbejderne og bad dem bringe venner i forslag. Der var to hovedkrav til ansatte: »At den pågældende havde en loyal og positiv holdning til Forsvaret, og at vedkommende kunne være diskret over for udenforstående med alt, hvad der vedrørte denne specielle tjeneste«. Aspiranter kom til samtale hjemme hos chefen i Nyboder, hvis de var ustraffede og klarede sikkerhedstjekket, og først herefter fik de lov til at dukke op i aflytningscentralens hellige haller på Strandvejen.</p><p id="p34">»Man er altid velkommen, hvis man bliver inviteret«, lød Find Haugsteds motto livet igennem.</p><p id="p35">I begyndelsen i 1948 var der under ti søofficerer, matematikere, sprogfolk og kontorassistenter ansat i villaen, og inden Else Haugsted kunne begynde i jobbet, var der »nogle formaliteter, der skulle klares først angående nepotisme...«. Nogle hævdede, at hun forstod 22 sprog, men russisk og arabisk lærte hun i hvert fald at kende. Som type var hun mere indadvendt og intellektuel end sin praktisk anlagte mand, som hun blev borgerligt viet med i 1936.</p><p id="p36">' Kommandørinden' ville Else Haugsted under ingen omstændigheder tituleres, selv om hendes mand ubetinget var chef for det hele og for en broget kreds af medarbejdere: »Man kan vel sige, at både aldersmæssigt og uddannelsesmæssigt var det en usædvanlig sammensætning, men fælles for alle var en indstilling, man kan udtrykke ved »klar til hvorsomhelst nårsomhelst«, og »det, andre kan finde ud af, kan vi vel også klare«, forklarede han i testamentet.</p><p id="p37">Find Haugsted lod regeringen forstå, at »man ikke skulle vente alt for store resultater de første fem år. Det var jo fredstid, og penge til Forsvaret sad ikke alt for løst«. Samtidig var Danmark ikke »overbefolket med personer, der kan forstå russisk som deres modersmål, men der blev ufortrødent taget fat på at prøve at lære nogle op« : »Heldigvis er det militære sprog ikke i noget land nær så varieret som omgangs-eller romansprog...«.</p><p id="p38"><br /><em style="bold">Gården</em></p><p id="p39">Udbygningen af aflytningstjenesten, der i 1951 fik navnet Forsvarets Centralradio, gik hurtigere end forventet, for P. A.</p><p id="p40">Mørch havde gode politiske kontakter og udfoldede en »voldsom propagandavirksomhed for at få oplyst generaler, admiraler og højere tjenestemænd« : »Han var på færde tidlig og silde og fik vævet et helt net af forbindelser til alle dem, der kunne tænkes at blive støtter for Radiotjenesten«, bemærkede Find Haugsted om sin sære ven og nære samarbejdspartner.</p><p id="p41">Efter Danmarks indtræden i den vestlige forsvarsalliance, Nato, skød der lyttestationer op i Gedser, Hjørring, Løgumkloster og på Bornholm, hvor særligt uddannede telegrafister dannede sig et ' radiobillede', når fjendens styrker flyttede sig og kommunikerede.</p><p id="p42">Med tiden lærte Centralradioen Warszawapagtens bevægelsesmønstre at kende ned til mindste detalje gennem aflytning af den elektromagnetiske udstråling fra skibe, hærstyrker og fly: »Ved at overvåge det dagligt og foretage sammenligning mellem det sidst modtagne og det gamle, blev, hvis situationen var uændret, en ' sidst hørt'-tidsangivelse føjet på normalen, men hvis der var ændringer, skulle disse nærmere undersøges for at finde ud af, om der var basis for varsling«. Villaen på Strandvejen viste sig hurtigt ikke at være særlig velegnet til aflytningsvirksomhed, fordi »det elektriske støjniveau var for højt i området omkring Charlottenlund, hvor mere velhavende beboere syntes at have anskaffet en mængde elektrisk udstyr som køleskabe, støvsugere, håndværktøj...«. Find Haugsted havde derfor kastet sin kærlighed på en øde lokalitet på det sydlige Amager, hvor et nyt hovedkvarter kunne ligge uforstyrret ved Sandagergård.</p><p id="p43">Byggeriet var gigantisk projekt og gik i gang midt i 1950' erne, mens vagter patruljerede og en bil fra den russiske ambassade kom forbi for »at tage herlighederne i øjesyn« -»de lignede på det tidspunkt nærmest en nedbrændt herregård«, skrev han i sit testamente.</p><p id="p44"><br /><em style="bold">Hulkort og computere</em></p><p id="p45">Indvielsen af hovedkvarteret på Sandagergård fandt sted 1. maj 1957, men hurtigt løb den voldsomt ekspanderende og døgnbemandede organisation ind i pladsproblemer. Der skulle være rum til undervisning af de ansatte i forcering, russisk, polsk, matematik, sandsynlighedsregning og statistik.</p><p id="p46">»Principielt foregik arbejdet hele døgnet igennem på alle årets dage, og det skulle foregå ved institutionen, fordi hemmeligholdelsesreglerne indeholdt forbud mod at tage arbejdspapirer med hjem«. Selv om centralradioen var en statslig virksomhed, udbetalte Finn Haugsted selv løn til de ansatte, der stillede sig i kø foran hans kontor. Et par gange om måneden kørte han og en kollega bevæbnet hen til Sundby-afdelingen af Kjøbenhavns Handelsbank og hentede et meget stort beløb i kontanter.</p><p id="p47">Centralradioen beskæftigede nu flere hundrede medarbejdere på de forskellige stationer i landet, og til sidst måtte der opstilles midlertidige barakker, så det ellers strømlinede anlæg på Amager i perioder fik karakter af en »afrikansk negerlandsby«. Find Haugsted inddelte centralradioen i otte afdelinger. ' O' stod for officererne, der havde den løbende kontakten med Forsvarets Efterretningstjeneste på Kastellet, hvorfra Danmarks øvrige spionage mod udlandet udgik.</p><p id="p48">' H' stod for hulkort, der havde ansvaret for den maskinelle bearbejdning af oplysninger fra de andre afdelinger.</p><p id="p49">Find Haugsted var voldsomt optaget af de muligheder, der lå i ' datamaskinen', som med tiden kunne komme til at erstatte hulkortene.</p><p id="p50">I en villa i Valby stod en såkaldt Dask - »et stort og mærkeligt monstrum« - som han kaldte datidens svar på computeren med 4.000 radiorør og et ventilationsanlæg så enormt, at al samtale i maskinrummet var umulig.</p><p id="p51">Så var der mere fremtid i de amerikanske ' IBM-datamaskiner', som Centralradioen hen ad vejen fik installeret på Sandagergård, fordi kravene til hurtig transmission, analyse og rapportering voksede »langt ud over, hvad man kunne udføre med papir og blyant«. En vigtig del af Find Haugsteds job bestod i at rejse ud i verden til samarbejdspartnerne, hvoraf de amerikanske, britiske, vesttyske og svenske aflytningstjenester var de vigtigste. Imens gik forholdet mellem stormagterne og den kolde krigs termometer op og ned.</p><p id="p52"><br /><em style="bold">Kejsergade</em></p><p id="p53">Siden grundlæggelsen havde Forsvarets Centralradio været vant til at leve skjult og godt og bygge ud og bygge ud uden nævneværdig kontrol eller indblanding fra regeringen.</p><p id="p54">Men til sidst mødte Find Haugsted sit Waterloo under indflydelse af studenteroprør, Vietnamkrig og en voldsom debat om efterretningstjenestens hemmelige kartoteker.</p><p id="p55">I offentligheden begyndte Kejsergadesagen i oktober 1969, da nogle studerende delte løbesedler ud om, at »Forsvarets efterretningstjeneste arbejder på Universitetet«. Næste morgen var historien ude i medierne.</p><p id="p56">Lyttecentralen havde fungeret siden 1965 med postvæsenet som den formelle lejer af universitetets kælderlokaler.</p><p id="p57">Lige i nærheden lå telexcentralen i Købmagergade, hvorved centralradioen kunne spare en formue på dyre kabler.</p><p id="p58">I kælderen under Kejsergade blev der kopieret meddelelser mellem en lang række fremmede stater og deres ambassader i Danmark, hvilket kunne give centralradioen et fingerpeg om begivenheder under opsejling, både hos fjenden og i såkaldt venligtsindede stater.</p><p id="p59">Det strømmede ind med telegrammer, indtil Kejsergadecentralen pludselig lå det værst tænkelige sted i byen midt i en oprørstid.</p><p id="p60">For Centralradioen var Kejsergadesagen allerede begyndt tidligere på året, da en tidligere ansat telegrafist, Niels Frølich, begyndte »at interessere sig for, hvad nogle tidligere arbejdskolleger foretog sig inde i København«, skrev Haugsted : »Han stoppede dem på gaden, eventuelt inviterede dem på en øl, øjensynligt for at pumpe dem for, hvad de foretog sig inde i byen. Da han ikke kunne få noget at vide, fulgte han efter dem og fandt ud af, at de gik ind gennem en port i Kejsergade, som nærmest er en lille lomme på Gråbrødre Torv med kun en ejendom på den ene side«. I første omgang nøjedes Centralradioen med at sætte en ståldør op til kælderlokalet i Kejsergade, men så begyndte »denne Frølich at offentliggøre sin klassificerede viden i et blad ved navn Politisk Revy...«. Afsløringen åbnede portene til ' Dantes Helvede'. Selv befandt Find Haugsted sig om bord på Storebæltsfærgen, da han blev kaldt hjem til møde med universitetets rektor. Politiet slog til mod bladet, men i stedet trykte dagbladet Information artiklerne om, hvordan Centralradioen hang uløseligt sammen med USA's senere så omstridte overvågningstjeneste NSA.</p><p id="p61"><br /><em style="bold">En stor kasse</em></p><p id="p62">Ikke engang den daværende borgerlige regering vidste, at der lå en lyttecentral i Kejsergade, og fremtrædende politikere som den tidligere statsminister Jens Otto Krag udtrykte offentligt deres vantro: »Det ville jo være en fuldstændig grotesk virksomhed. Der er ikke nogen, der skal få mig til at tro, at man ad den vej har fået oplysninger af efterretningsmæssig betydning. Det må altså være noget andet, der er foregået, men hvad er det«? Efterfølgende blev affæren undersøgt af Ombudsmanden, og Folketinget fik en forklaring, som de fleste partier kunne stille sig tilfredse med. Da spionagen havde rettet sig mod fremmede ambassader og ikke mod danske statsborgere, kunne man dårligt påstå, at grundloven var brudt.</p><p id="p63">I ministeriets kulisser gik det hårdt for sig. Find Haugsted kunne ikke komme sig over, at de politisk ansvarlige vaskede hænder. Ganske vist lå der ikke en regeringsbeslutning bag oprettelsen af Kejsergadecentralen, men op gennem 1960' erne havde Haugsted haft besøg på Amager af ministre og topembedsmænd til generelle orienteringer.</p><p id="p64">På et møde havde den daværende forsvarsminister og senere så berygtede konservative politiker, Erik Ninn-Hansen, udtrykt sine betænkeligheder, men hertil svarede Find Haugsted, at »hvis Kejsergade var ulovlig, ville hele FCR's virksomhed være ulovlig...«. Udgangen på mødet med Erik Ninn-Hansen blev, at pengekassen blev smækket i, og at forsvarsministeren i fremtiden kun ville forholde sig til én efterretningschef - nemlig ham, der sad på Kastellet og havde ansvaret for det øvrige spionvæsen.</p><p id="p65">Når de skrev deres politiske, økonomiske og militære vurderinger, vidste de aldrig rigtig, om centralradioen puttede med oplysninger, der kunne tegne et mere komplet trusselsbillede.</p><p id="p66">På ministerens spørgsmål, om han da slet ikke kunne se fornuften i at slå de to tjenester sammen, svarede Find Haugsted blankt nej. Centralradioen stod foran en kompliceret overgang til edb og havde investeret i dyrt apparatur. Samtidig var centralradioen mere end dobbelt så stor som Forsvarets Efterretningstjeneste, og grundlæggende syntes han, det var meningsløst at »proppe en stor kasse ned i en lille kasse«. Andre af Centralradioens ansatte kunne godt se logikken ved fusionen og opfattede i deres stille sind Kejsergadesagen som et held i uheld, mens Find Haugsted ufortrødent fortsatte en ' eksistenskamp'.</p><p id="p67">Men lige lidt hjalp det, Forsvarets Centralradio var »fra denne dato i et og alt underlagt Forsvarets Efterretningstjeneste«, selv om beslutningen først blev meldt officielt ud i 1971.</p><p id="p68">»Man kan vel sige, at hermed sluttede en epoke, som man kan kalde opbygningsfasen for FCR, og efterretningstjenesten kunne overtage et velsmurt, men dog ikke komplet maskeri«, skrev Find Haugsted i sit testamente.</p><p id="p69"><br /><em style="bold">Nye tider</em></p><p id="p70">Nu måtte det ikke længere hedde Forsvarets Centralradio, men blot Centralradioen.</p><p id="p71">Alligevel blev Find Haugsted hængende, selv om hans kone og kodebryderchef døde i 1973 af en blodprop i halsen, blot 59 år gammel. Først året efter »trak det sammen til«, at han skulle gå på grund af alder, og »ingen er uundværlig«, som han skrev.</p><p id="p72">Men Haugsteds ånd levede videre i mange år efter, og ifølge en senere chef for FE manglede Centralradioen kun sit eget flag for at være en selvstændig nation.</p><p id="p73">De to efterfølgere på Station Amager havde været Haugsteds nærmeste medarbejdere i årtier, og de fortsatte arbejdet med overvåge, hvem de var, hvor de var, hvad de lavede, og hvad de lavede i morgen, indtil Berlin-muren pludselig faldt i 1989.</p><p id="p74">Sovjetmagtens sammenbrud kastede efterretningstjenesten ud i en årelang identitetskrise, men nu spiller Rusland igen med de storpolitiske muskler og har fået en fremtrædende placering i FE's årsbetninger på linje med terrorisme og cybertruslen.</p><p id="p75">Dermed ligger Danmarks lytteposter igen centralt placeret, ligesom da Find Haugsted herskede på Centralradioen, og spiontjenestens budgetter er de senere vokset hurtigt og nærmer sig 1 milliard kroner.</p><p id="p76">Det ville formentlig glæde både hr. og fru Haugsted, at FE nu genåbner en lyttepost på Bornholm; en post, der ellers blev forladt for nogle år siden. Til gengæld vender grundlæggeren sig sikkert i de ukendtes grav på Holmens Kirkegård ved tanken om at samle Forsvarets Efterretningstjeneste på Svanemøllens Kaserne.</p><p id="p77">Det er planen, og at i løbet af få år kan spiontjenestens tid på Kastellet, Østerbro og Amager være fortid og lyttestationen flyttet til Hjørring, hvor der står seks radomer - de store golfbolde med parabolantenner indvendig.</p><p id="p78">Find Haugsted troede ikke på revolutioner, og »overraskelsesmomentet er noget, man skal gemme til sine fjender«, sagde han ved sin afsked, hvor han gav medarbejdere følgende råd, der også blev nogle af hans sidste ord i testamentet: »Ethvert arbejde, der udføres godt og rigtigt, skal respekteres, hvad enten det drejer sig om at skrive på maskine, bruge matematiske formler, skrue skruer i eller stege bøffer...«.</p><p id="p79">Kilder: Find Haugsted: ' Om den administrative indpasning af moderne elektronik i det danske Forsvar' (1987).</p><p id="p80">Hans Davidsen-Nielsen: ' Spionernes krig - historien om Forsvarets Efterretningstjeneste' (2008).</p><p id="p81">hans.davidsen@pol.dk </p><p id="p82">Man er altid velkommen, hvis man bliver inviteret Find Haugsted Hvis resultaterne sivede ud, kunne ' den anden side' relativt nemt ændre sine systemer.</p><p id="p83"><br /><em style="bold">Fakta: FAKTA Forsvarets Efterretningstjeneste</em></p><p id="p84">Siden 1967 har Forsvarets Efterretningstjeneste (FE) været en selvstændighed myndighed, der indsamler oplysninger i udlandet af betydning for Danmarks sikkerhed. I dag med fokus på international terror, Rusland og cybertrusler.</p><p id="p85">Det sker gennem menneskelig og teknisk indhentning - spionage med andre ord.</p><p id="p86">I 1971 blev Forsvarets Centralradio (FCR) med lyttestationer rundt om i landet lagt ind under FE.</p><p id="p87">Den øverste ledelse sidder på Kastellet i København. Budget: Knap 900 millioner kroner. Antal medarbejdere: Hemmeligt, men formentlig omkring 700. Efter planen skal FE i løbet af nogle år samles på Svanemøllen.</p><p id="p88"><br /><em style="bold">POLITIKEN VIDEO Den hemmelige lyttecentral</em></p><p id="p89">På Amagers sydspids ligger Sandagergård - FE's afdeling for teknisk indhentning, der forsøger at opsnappe kommunikation om bl. a. terrorisme og militære forhold. Stationen åbnede i 1957 og har lige siden været lukket land for offentligheden.</p><p id="p90">I anledning af FE's 50-års jubilæum har Politiken nu fået en rundvisning på ' Gården', der kan ses på politiken.dk/6211461.</p><block><p>Flyttes en planlagt bebyggelse til 5.000 mennesker på Amager Fælled nogle hundrede meter, får hovedstadens mindst trafikerede metrostation formentlig ikke det passagerløft, der var lagt op til. </p></block><p id="p1">Den tidligste forbrydelse ligger mere end 23 år tilbage - den seneste foregik sidste efterår.</p><p id="p2">Alligevel tror politi og efterforskere, at forbrydelserne har en ting til fælles: Det var Amagermanden, der stod bag.</p><p id="p3">En af de seneste årtiers mest spektakulære krimigåder står foran at blive opklaret i fuld offentlighed, når den 45-årige MH senere på efteråret tager plads i Københavns Byret. Han er sigtet for to drab og syv voldtægter eller sexovergreb.</p><p id="p4">Han blev anholdt 12. november sidste år efter en ugelang menneskejagt og har lige siden været stort set tavs som graven. Det eneste, han har sagt igen og igen, er: Jeg er uskyldig.</p><p id="p5">Men politiets spor er stærke.</p><p id="p6">Og myndighedernes hemmelige beviser kan ses lige her.</p><p id="p7"><br /><em style="bold">Drabet på pensionisten</em></p><p id="p8">Edith Louise Andrup blev kvalt i sin lejlighed 17. februar 1987. MH blev dengang afhørt om drabet, fordi han arbejdede som flyttemand og havde flyttet for pensionisten.</p><p id="p9">I midten af 1990' erne afhørte politiet ham igen, men kunne ikke skaffe beviser nok til en sigtelse.</p><p id="p10">Politiets beviser: Vidneforklaringer er politiets helt centrale nye bevis i forhold til dengang. Personer, der havde tæt tilknytning til MH og sagen, har været igennem politiets vridemaskine og har leveret skytset.</p><p id="p11">Der kan være tale om personer, der var tæt på pensionistens flytning. Der kan være tale om den eller de personer, der aftog de smykker, som blev stjålet fra den dræbte enke. MH's fingeraftryk blev ikke fundet i lejligheden.</p><p id="p12"><br /><em style="bold">Sexmord på skolelæreren</em></p><p id="p13">Lene Buchardt Rasmussen var på Amager Fælled for at kigge efter fugle 29. august 1990. Hun blev fundet fem dage senere - kvalt med sin trøje bundet om halsen.</p><p id="p14">Politiets beviser: Dna spiller den helt centrale rolle her. Der blev fundet sæd på kvindens shorts. Hun var ikke blevet voldtaget. Politiets teori er, at gerningsmanden onanerede over den døde kvinde.</p><p id="p15">Dna fra sæden er senere blevet sammenlignet med dna fra andre forbrydelser.</p><p id="p16">Der er perfekt match.</p><p id="p17">Firedobbelt voldtægt Fire piger på 14, 14, 15 og 23 år var alene hjemme på en villa på Ingolfs Alle på Amager, da en mand overraskede dem tidligt om morgenen 19.</p><p id="p18">oktober 1995. Han voldtog den 15-årige og tvang de øvrige til anden kønslig omgang end samleje. Han bandt dem, inden han forlod huset med smykker og et dankort.</p><p id="p19">Politiets beviser: Dna. Selv om gerningsmanden har været ekstra omhyggelig med at slette spor efter sine sexovergreb, har politiet været i stand til at finde dna og opbevare det i alle de år, der er gået.</p><p id="p20">Politiet fandt dog hverken blod eller sæd. Den dna, man har fundet, har været i et andet materiale og matcher perfekt.</p><p id="p21"><br /><em style="bold">Sexfangen på kollegiet</em></p><p id="p22">I to timer var en 24-årig kvinde 3. maj 2005 sexfange på sit eget kollegieværelse på Amagerkollegiet. Hun blev overrasket om morgenen, da en fremmed mand pludselig stod i hendes værelse.</p><p id="p23">Politiets beviser: Dna. Gerningsmanden gik så vidt, at han stjal kvindens lagen, da han flygtede, for at slette sine spor. Han glemte, at han mellem de mange sexovergreb havde taget en tår fra en mælkekarton i kvindens køleskab.</p><p id="p24">Han efterlod spyt nok til at sende politiet i hans retning.</p><p id="p25"><br /><em style="bold">Voldtægten i kolonihaven</em></p><p id="p26">Det var voldtægten af en 17-årig pige i en kolonihave på Amager, der satte skred i hele sagen. Pigen blev 25. september 2010 overfaldet, hevet ind i en have og voldtaget.</p><p id="p27">Forbrydelsen var meget voldsom, og pigen blev slemt tilredt.</p><p id="p28">Politiets beviser: Her er der flere ting, der knytter MH til forbrydelsen. Dels har politiet teleoplysninger, der viser, at mandens mobiltelefon var i området for tidspunktet for overfaldet.</p><p id="p29">Dels har man fundet et kondom, som gerningsmanden tabte under sin flugt.</p><p id="p30">Dette matcher fuldt ud den 45-årige. Og det er sammenligninger med denne dna, der knytter ham til de øvrige forbrydelser.</p><p id="p31">Overfaldt kvinde på sti Det var en 47-årig kvinde, der blev overfaldet ved Vangede Kirke på vej hjem fra en bryllupsfest 22. juli 2007. Gerningsmanden spændte kvindes bælte om hendes hals og tvang hende til oralsex.</p><p id="p32">Politiets beviser: Delvis dna-match. Politiet fandt dna-spor, der ikke helt matcher den 45-åriges, mens som sagtens kan være hans.</p><p id="p33">Det, der herudover knytter ham til denne forbrydelse, er grovheden. Samtidig har politiet angiveligt teleoplysninger, der binder ham til stedet.</p><p id="p34">pin@eb.dk ;kv@eb.dk ;tp@eb.dk </p><p id="p35">Han er sigtet for to drab og syv voldtægter eller sexovergreb.</p><p id="p36"><br /><em style="bold">Fakta: Hvor er hans trofæer?</em></p><p id="p37">Det meste er opklaret. Og alt peger på Amagermanden. Men en ting er det ikke lykkedes politiet at finde ud af i de ti måneder, efterforskningen har varet.</p><p id="p38">Hvor er mandens trofæer? For hver gang, sexmonsteret begik en forbrydelse, tog han noget med sig.</p><p id="p39">Andrup-sagen: Indgraverede smykker, der aldrig er blevet fundet. Buchardt-drabet: En ring og et ur, der aldrig er dukket op.</p><p id="p40">Den firedobbelte voldtægt: Smykker og et dankort, der senere blev lænset.</p><p id="p41">Kollegie-voldtægten: Et lagen.</p><p id="p42">Kolonihave-voldtægten: En mobiltelefon og en taske.</p><p id="p43">Vangede-overfaldet: Et bælte, der stadig er forsvundet.</p><block><p></p></block><p id="p1">SUNDBYØSTER: Træner Jesper Schou havde på forhånd en del at gruble over, da tabellens nummer tre fra BK Ydun gæstede nummer fire, Amager SK, i Sundbyøsterhallen søndag: Otte ud af de 19 spillere, som udgjorde truppen ved sæsonstart, var ikke til rådighed -nogle er stoppet, men flere var skadede eller på ferie.</p><p id="p2">Oplægget handlede om at overholde de indbyrdes aftaler, holde fokus på den hurtige omstilling fra forsvar til angreb, og frem for alt: Fight.</p><p id="p3">Amager startede med at komme bagud med to mål, men kæmpede sig tilbage. Fokus var dog hele tiden på blot at holde trit med gæsterne, og Amager fik aldrig slået et afgørende hul, og var godt fem minutter før slutfløjtet bagud med et enkelt mål.</p><p id="p4">Der var flere åbne chancer og overtalssituationer i slutfasen, men amagerkanerne brændte et væld af åbne chancer.</p><p id="p5">De sidste vigtige kræfter blev ofret på interne skænderier på banen, og da Amager SK fik en udvisning imod sig, måtte der satses offensivt.</p><p id="p6">Det straffer Ydun prompte og vandt kampen med fem mål til sidst, nemlig 26-31.</p><p id="p7"><br /><em style="bold">Intet julesmil</em></p><p id="p8">Dét var bestemt ikke med til at finde julesmilet frem hos Jesper Schou: » Holdningen var fin, men eksekveringen, som der blev nævnt i omklædningen efter kampen, minder en del om vores træning, som i den sidste lange periode har været langt fra tilfredsstillende! Masser af afbud og skader gør det meget vanskeligt, at holde det fornødne tryk, som er nødvendigt i træningslokalet for også, at kunne levere om søndagen.</p><p id="p9">Status er at vi skal ned til nummer otte i tabellen for at finde det første hold, vi har fået to point mod i denne halvsæson, nemlig Næstved. Vi har slået de fem nederste hold, men har ikke formået at slå et hold fra top syv. Er det godt nok? Hmm, det er nok ikke sikkert, hvis vi skal være ærlige. Hvis de sidste kampe ' flasker' sig, så kan vi være to-tre point fra at skulle spille om nedrykning.</p><p id="p10">Samtidig er vi tre point fra at skulle spille om oprykning..</p><p id="p11">Alt i alt vel et meget godt billede af denne første halvdel, hvor alle har slået alle -på nær Holte.</p><p id="p12">Vi må se i øjnene, at vores tidligere så stærke defensiv har haltet gevaldigt i de sidste tre kampe. Vi har lukket 31 mål ind i snit, hvilket ikke giver mange point. Vi ved derfor, hvad vi skal arbejde med i den kommende tid, « opsummerede træner Schou efter kampen.</p><p id="p1">Idéen er en overbygning for alle øens elitehold, dog i første omgang fokuseret på Tårnby Kommune.</p><p id="p2"><br /><em style="bold">Idrætsgymnasium</em></p><p id="p3">Mødet startede med en gennemgang af Tårnby Gymnasiums planer om en studieretning i eliteidræt, som efter planen skal tilbyde unge talenter ekstra muligheder for træning på eliteniveau som en integreret del af gymnasieundervisningen allerede fra sommeren 2010.</p><p id="p4">"Vi har haft en stærk idrætsprofil i flere år og har allerede gode idrætsfaciliteter. Vi vil gerne give et ekstra tilbud til de unge med særlige idrætslige evner, som det hedder," sagde gymnasiets rektor, Mette Ringsted.</p><p id="p5">"Mange af vores nuværende elever tager til Nordsjælland eller andre steder hver dag for at passe deres træning. Det kan være meget svært at få skolen - og sporten - til at fungere på den måde. Med en idrætslinje kan vi hjælpe dem med at planlægge ugen i samarbejde med klubberne. Og vi kan tilbyde morgentræning med højt kvalificerede trænere," sagde rektoren.</p><p id="p6">Hvor eliteprojektets gymnasiedel er nået meget langt, er klubbernes samarbejde stadig nyt, fortalte Knud Erik Fisker, som har været ansat af Kastrup Boldklub de seneste måneder for at skyde projektet i gang. Men målet er klart: Sport &amp; Event Amager skal være en førende eliteklub i Københavnsområdet, både på ungdoms- og seniorniveau.</p><p id="p7">"Der er masser af talenter, som ryger videre til de store klubber. Vi kunne lige så godt beholde dem her i kommunen. Og ofte har den type unge også en psyke, som kan være en ressource for erhvervslivet," sagde Fisker.</p><p id="p8"><br /><em style="bold">Ny Travbanepark</em></p><p id="p9">Mottoet for den nye satsning er "samhørighed, tillid, stolthed og respekt". Første skridt mod målet om at forene elitesporten på Amager bliver at skaffe kapital til et anpartsselskab, hvor de stærkeste og største Tårnby-klubber deltager med deres elitehold. Senere skal konceptet udvides til hele kommunen, hvor der er et potentiale på 7.000 medlemmer. Folkene bag projektet anslår, at kapitalen skal op omkring en halv til en hel mio. kr.</p><p id="p10">Der er allerede drømme om at omdanne Travbaneparken til et sportsmekka med CO2-neutral multihal og langbane til svømning, ligesom Tårnby Stadion kan udvikles til et tidssvarende fodbold- og atletikstadion. Men foreløbig står den på flere møder med idrætsklubberne, kommunen og mulige investorer.</p><p id="p11">"FC Amager var i fuld gang, men knækkede gevaldig hurtigt. Vi vil først og fremmest sørge for, at organisationen er på plads, skabe de nødvendige indtægter, sætte det rigtige hold og have opbakning fra kommunen. Sport &amp; Event Amager skal ikke blande sig i klubbernes drift, men der er mange fælles opgaver, som kan løses billigere og bedre i fællesskab," sagde Fisker.</p><p id="p1"><br /><em style="bold">2. juni 2008 - kl. 15:45</em></p><p id="p2">Carlos døde søndag formiddag af sine kvæstelser, mens den 18-årige overlevede knivstikkene, der faldt i forbindelse med en hip-hop koncert i Amager Bio.</p><p id="p3">Forud for drabet havde to grupperinger af unge tilsyneladende været i klammeri, men den 24-årige er foreløbig den eneste, der er sigtet i sagen.</p><p id="p4">I Dommervagten var den drabssigtede iført en rød/hvid træningsdragt og svarede lavt på rettens spørgsmål om hans navn og alder.</p><p id="p5">Dørene til grundlovsforhøret blev efterfølgende lukket.</p><p><a target="_blank" href="http://woview.infomedia.dk/?url=http://www.horsens-folkeblad.dk/default.asp%3Fritzauid=277820&amp;OpointData=5ce59745893e556904f82430354b1cd2JmlkX3NpdGU9NzIwJmlkX2FydGljbGU9MTIyODk2JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Horsens-Folkeblad.dk</a></p><p id="p1">Amager Bakke har to identiske ovnlinjer og keddelanlæg, som energiudnytter op til 2x35 ton affald i timen.</p><p id="p2">For hvert ton affald kan Amager Bakke producere 2,7 MWh fjernvarme og 0,8 MWh elektricitet.</p><p id="p3">I 2018 energiudnyttede Amager Bakke 443.000 ton affald og leverede el svarende til 30.000 husstandes årsforbrug og fjernvarme til 72.000 lejligheders årsforbrug.</p><p id="p4">Det har dog været en lang, sej proces med flere bump på vejen at komme hertil.</p><p id="p5">- Med så stor og kompleks en leverance er der fortsat nogle udskudte arbejder og udeståender, der arbejdes på, men vi ser frem til at komme ind i en periode med fokus på almindelig drift. Og vi er glade for at, vi nu er kommet så langt, at vi formelt kan overtage Vølunds leverance, siger direktør hos ARC, Jacob H. Simonsen..</p><p id="p6">Formelt betyder aftalen, at anlægget går fra prøvedrift over i en garantiperiode, der løber frem til januar 2021.</p><p id="p7"><br /><em style="bold">Bakken er klar til skiløberne</em></p><p id="p8">Med overtagelsen af kedler er ARC klar til at gå ind i næste fase.</p><p id="p9">Tilbage i november varslede ARC, at anlægget på bakken ville blive taget ud af drift tre gange over de kommende måneder. Første gang var i slutningen af november, hvor man udskiftede den sidste del af de kompensatorer, der på grund af en designfejl lukkede ned for produktionen af el og varme i september.</p><p id="p10">De to næste gange ville være i forbindelse med sikkerhedsgodkendelser og ville foregå i slutningen af januar og i februar i år</p><p id="p11">Kommunikations- og pressekonsulent hos ARC Sune Scheibye oplyser, at selskabet i næste uge tager anlægget ud af drift den tredje og sidste gang.</p><p id="p12">I den forbindelse kommer skibakken på toppen af anlægget for første gang i spil.</p><p id="p13">- I uge 7 ligger anlægget stille i to dage, hvilket betyder, at vi kan åbne nederste del af skibakken op og invitere skiløbere til at komme og teste den nederste del af bakken, fortæller Sune Scheibye.</p><p id="p14">Der vil i begge heller ikke være byggeaktiviteter på bakken.</p><p id="p15">Dermed ser det ud til at mange års op- og nedture for det prestigefyldte projekt Amager Bakke er ved at være ved vejs ende.</p><p id="p16">Skibakken åbnes for skiløberne den 12. og 13. februar.</p><p id="p17"><br /><em style="bold">(Videoen er produceret af Copenhill)</em></p><p id="p1">TIRSDAG 5. OKTOBER 1993: » Trafik og parkeringsforholdene kvæler erhvervslivet og de handlende på Amagerbrogade. « Det mener direktør Per Dubienko (Kons.), der stiller op til kommunalvalget i Tårnby.</p><p id="p2">» Mange restriktioner tyder på, at myndighederne pønser på at gøre Amager til bilfrit område. På Amagerbrogade er der kommet cykelstier ud til Elbagade, hvilket i sig selv er udmærket. Men det er på bekostning af parkeringsmulighederne til biler, « påpeger Per Dubienko, og tilføjer, at » det næsten er umuligt at foretage indkøb i forretninger på øen, såfremt man er i bil « , og opfordrer til, at der etableres flere parkeringspladser.</p><p id="p1">Københavns overborgmester, Frank Jensen (S), bringer ikke nyt til torvs, når han lover, at en eventuel havnetunnel under Amager Fælled skal bores, ikke graves. For det har på intet tidspunkt været på tale, at bulldozere og gravemaskiner skulle rykke ind på fælleden for at fræse jord op til en havne tunnel, forsikrer medlem af Borgerrepræsentationen Jakob Næs ager (K), der kalder løftet en »gratis omgang«. »Der er ingen partier på rådhuset, der har et ønske om, at havnetunnelen kommer op på Fælleden - alle har et ønske om, at den skal bores under Fælleden,« siger Jakob Næsager: »Vi har ingen interesse i at grave Fælleden op, når vi kan bore ud til en havnetunnel«. Udmeldingen kommer i kølvandet på, at Frank Jensen tirsdag i dagbladet Politiken lovede, at det - så snart de 2.500 nye boliger på det seks hektar store område af Amager Fælled er opført - er slut med projekter, der kræver gravearbejde i området.</p><p id="p2">Et løfte, som ifølge Frank Jensen vil omfatte den mulige havnetunnel, som skal lede tra-fikken udenom København fra Nordhavn til Refshaleøen og videre til Amager Fælled: »Jeg lover, at hvis vi kommer i mål med omfartsvejen, så skal det være med en boret tunnel.</p><p id="p3">Der skal ikke graves mere i Fælleden,« siger Frank Jensen til Politiken.</p><p id="p4">Dette er imidlertid slet ikke en nyhed, mener Jakob Næsager: »Da jeg læste det, tænkte jeg, at det var det samme, som vi blev enige om for flere år siden,« siger Næsager, som i lighed med overborgmesteren derfor er parat til at love, at en eventuel havnetunnel under Fælleden vil blive boret, så området skånes mest muligt.</p><p id="p5">Også Cecilia Lonning-Skovgaard (V) mener, at der udelukkende har været tale om, at en havnetunnel under Amager Fælled skulle udføres af bore-og ikke gravemaskiner.</p><p id="p6">»Jeg har svært ved at tro, at der er nogen, som - især oven på al opmærksomheden omkring byggeriet på Fælleden - ønsker at grave det hele op,« siger Cecilia Lonning-Skovgaard.</p><p id="p7">I et skriftligt svar henviser overborgmester Frank Jensen til et oprindeligt forslag til linjeføring af havnetunnelen, som blev vedtaget i 2012. Her fremgår det, at der er tale om en »primært boret« havnetunnel, men at den »særligt omkring tilslutningsanlæggene vil skulle etableres som gravet tunnel«. Overborgmester siger i sit skriftlige svar: »Jeg har set grafiske skrækscenarier, hvor fælleden er plastret til med opkørselsramper, asfalterede cykelstier med mere. Det tror jeg, at der er mange derude, der frygter: At vi har tænkt os at tage Fælleden bid for bid, og ikke nøjes med at bygge på grunden i hjørnet ud mod Vejlands Alle og Ørestad Boulevard. Det er til dem, mit løfte går: Der bliver ikke bygget mere på Fælleden med mig som overborgmester.</p><p id="p8">perd@berlingske.dk </p><p id="p2">Siden februar har ingeniører fra Københavns Energi, NKT Cables, NKT Research og DTU arbejdet med at installere tre stykker superledende kabler på Amager Koblingsstation, og på mandag er de klar til at forsyne store dele af Amager med strøm. Der er tale om et demonstra tionsprojekt, der gennem daglig drift skal vise, at superlederteknikken nu er moden til virkelighedens hårde vilkår. Kablerne skal kunne tåle de store udsving i strøm og spænding, der forekommer fra tid til anden. Tre kabler på hver 30 meter er blevet splidset ind på et stykke af det normale ledningsnet i distributionssiden, hvor spændingen er 30 kilovolt.<br />
 Begyndelsesfasen bliver forsigtig, men da koblingsstationen<br />
 er i stand til at forsyne alle Amagers 150.000 indbyggere, skal superkablerne nok få deres sag for.</p><p id="p3">Superkablerne kommer fo re løbig til at stå for 20 procent af den normale strøm i begyndelsen, indtil vi er trygge ved dem. Senere sætter vi belastningen op, siger Københavns Energis projektleder for integrationen, Svend Kvorning.<br /><em style="bold">Spild halveres</em><br />
 Men det er ikke kun kablerne, der skal stå deres prøve. En væ sentlig del er køleanlægget, der skal holde superlederne under deres kritiske temperatur, minus 160 grader celsius, hvor den elektriske modstand forsvinder. Når prøvetiden er forbi, skal de nye superkabler bruges over større afstande, typisk 4-6 kilometer, og så kan der spares penge i forhold til traditionelle el-kabler, der bliver 70-80 grader varme ved fuld last. De nedgravede kabler opvarmer jorden omkring dem til ingen nytte, men det spild forsvinder helt, når superlederne kommer til. I stedet vil der komme et ekstra elforbrug til driften af de nødvendige køleanlæg, men det forbrug udgør kun halvdelen af de traditionelle kablers varme spild. siger projektleder Dag Willén, NKT Research. Samfundet kan spare energi på superledere, men for elbranchen er det mere interessant, at kablerne er billige at installere, for så kan de konkurrere på prisen. Foreløbig ser det lyst ud. Med kabler, der er flere kilometer lange, kan man spare dyre højspændingstransformatorer, som indtil nu har været nødvendige, når strømmen skal transporteres. Desuden vejer superkablerne meget mindre og bøjer lettere, siger han. Demonstrationsprojektet på Amager har kostet ti mio. kroner, men der er flere muligheder for at gøre det billigere i næste omgang. For eksempel kan kablerne produceres, så de fylder mindre og tillader større maksimalstrøm. Men i første omgang har vi bevidst produceret et simpelt ka bel med samme dimensioner som de gamle, siger Dag Willén. j</p><p id="p1">Københavns Politi har onsdag aften anholdt en 38-årig mand for et drab begået ved Christmas Møllers Plads på Amager. Samtidig er tre andre mænd, der var anholdt i sagen, blevet løsladt, oplyser efterforskningsleder Carsten Ahrends.</p><p id="p2">Onsdag morgen rykkede politiet ud til gerningsstedet, hvor en mand lå død i vandet, der er rundt om bydelen Christianshavn. Politiet formoder, at manden er blevet dræbt som følge af slag og spark. Der er tale om en 43-årig polak.</p><p id="p3">I forbindelse med fundet anholdt politiet tre personer. De blev løsladt onsdag aften klokken 21, og kort efter blev en ny mand anholdt.</p><p id="p4">- Han bliver anholdt ude på gerningsstedet, hvor han er vendt tilbage. Det er på baggrund af den efterforskning, vi har lavet, at vi vælger at anholde ham - ikke mindst på baggrund af vidneafhøringer, fortæller Carsten Ahrends.</p><p id="p5">Politiet vil torsdag morgen endnu ikke oplyse identiteten på den dræbte.</p><p id="p6">- Det er en udenlandsk statsborger, og de pårørende er ikke blevet underrettet endnu, siger Carsten Ahrends.</p><p id="p7">Ifølge efterforskningslederen er området omkring gerningsstedet hjemsted for et misbrugsmiljø, hvor der både bliver drukket store mængder alkohol og taget stoffer. Efter alt at dømme er det i det miljø, at drabet er sket.</p><p id="p8">- Men vi kender ikke noget motiv endnu, lyder det fra efterforskningslederen.</p><p id="p9">Den 38-årige mand vil senere torsdag blive fremstillet i grundlovsforhør.</p><p id="p10">Ved den lejlighed vil han over for en dommer få lejlighed til at komme med sin forklaring om sagen - herunder om han erkender eller nægter sig skyldig. Dommeren vil så tage stilling til, om der er grundlag for at varetægtsfængsle manden eller ej.</p><p id="p11">/Ritzau/</p><p id="p1">Der var ingen slinger i valsen, da Rollo og King i går optrådte for deres største live-publikum nogensinde til Rock Show på 10-øren på Amager. Den store plads, der blev blæst godt igennem af den friske, kølige havluft, var fyldt med folk i alle aldre, der alle var kommet for at høre musik og drikke øl. Fem danske bands var på programmet, blandt andre Michael Learns To Rock, Shu-Bi-Dua og Sanne Salomonsen. Rollo og Kings kvindelige sanger Signe var inden koncerten spændt på, om hun nu også kunne hamle op med Sanne Salomonsen, der skulle optræde kort før dem, men det havde hun nu ikke grund til at være.</p><p id="p2">43.000 mennesker havde trodset kulde og blæst og skreg på livet løs, da trioen invaderede scenen og fik temperaturen til at stige betydeligt.<br /><em style="bold">NUMMER ET</em><br />
 - Det kalder jeg en folkefest, skal vi trykke den af, råbte Rollo ud til folket. Og trykket den af fik den Rockende Rollo, kølige King og swingende Signe. 86.000 hænder strøg i vejret og klappede med på 'Ved du hvad hun sagde' og de andre hits, der har gjort bandet så populært. Presset op ad hegnet skreg de yngste piger lungerne ud, mens især Rollo og Signe var løsslupne og glade og dansede, som man ellers kun gør det under varmere himmelstrøg. Det kan godt være, at de kun fik en andenplads til det internationale Melodi Grand Prix, men i går var de igen nummer et i det danske publikums hjerter. Især Signe tog kegler. Hver gang hun tog mikrofonen til munden, kunne pub-likums skrig høres næsten over på den anden side af Øresund. Så ingen tvivl om, at de mange fremmødte følte, at koncerten var både kulde, blæst og presset fra de mange fans værd.</p><p id="p1">Hele 27 ud af 40 praktiserende læger på Amager er såkaldte enkeltmandspraksis'er som typisk har konsultation i en ældre, ombygget lejlighed.</p><p id="p2">Her er der ofte ikke plads til flere patienter, og slet ikke til at udvide med endnu en læge. Størstedelen af de praktiserende læger har derfor lukket for tilgang.</p><p id="p3">Samtidig lukker mange af de gamle lægekonsultationer, når den praktiserende læge går på pension. De yngre læger er nemlig ikke særligt interesserede i at overtage en solopraksis i en gammel lejlighed. De søger mod større enheder hvor de kan samarbejde med andre læger og andet sundhedspersonale.</p><p id="p4"><br /><em style="bold">Lægehus med mange specialer</em></p><p id="p5">Derfor har Københavns Kommune nu søgt om 31,6 mio. kroner i Sundheds-og Ældreministeriets pulje til etablering af læge-og sundhedshuse.</p><p id="p6">Pengene skal gå til at etablere to lægehuse i hhv. Brønshøj/ Husum og på Amager.</p><p id="p7">I lægehuset skal der også være sygeplejerske, jordemoder, bioanalytiker og måske socialrådgiver.</p><p id="p8">Planen er at konvertere tomme ældreboliger, indrette dem til et moderne lægehus, og leje faciliteterne ud til praktiserende læger. Samtidig kan kommunen selv udstationere socialrådgivere m. fl. i samme hus.</p><p id="p9"><br /><em style="bold">Sygdomme kan forværres</em></p><p id="p10">Amager er bl. a. udvalgt fordi lægedækningen er lav samtidig med at der i visse områder er en stor andel af borgerne som står uden for arbejdsmarkedet, ligesom områderne har en stor andel af borgere, der ikke har dansk baggrund.</p><p id="p11">" Den manglende lægedækning kan betyde, at syge borgere ikke i tilstrækkelig grad kommer til lægen og dermed risikerer at forværre sygdomme der kunne have været behandlet og forebygget.</p><p id="p12">Det er et alvorligt problem for den enkelte, men det har også store økonomiske konsekvenser for Københavns Kommune, når f. eks. forebyggelige indlæggelser ikke bliver håndteret i tide og dermed forværres unødvendigt." står der i ansøgningen.</p><p id="p13">Pengene, som kommunen søger, skal bl. a. bruges til at frikøbe ældreboliger af boligselskaberne, istandsætte lokaler samt indrette lægehusene.</p><p id="p14">Herefter vil Københavns Kommune udleje lokalerne til interesserede læger på markedsvilkår.</p><p id="p1">I Fremad Amager er ordet 'oprykning' blevet forbudt, efter Amager-holdet sagde farvel til førstepladsen og den direkte oprykning til 1. division med søndagens forsmædelige 0-3 nederlag til Roskilde FC i Sundby Idrætspark. Nu må cheftræner Jakob Friis-Hansen forsøge at banke ny selvtillid ind i spillerne, så andenpladsen ikke kommer i farezonen. Brønshøj sværmer til den vitale andenpladsen, der giver playoff-kampe mod toeren fra 2. division vest.</p><p id="p2">Der var ellers lagt op til fest, farver og Fremad-sejr, da 2.191 tilskuere satte sæsonrekord, men trods høj solskin fra en skyfri himmel, så trak de sorte skyer hurtigt over Fremad-folkene.</p><p id="p3">Efter 11 minutters spil måtte Fremad-målmand Stefan Campagnolo kapitulere, da Jonas Andersen stod 'nøgen' og smertefrit kunne sparke Roskilde FC i front. Otte minutter senere spurtede Jeppe Kjær fra Fremad-forsvaret, afdriblede Campagnolo og sendte bolden i netmaskerne til 2-0 føring. Og efter en halv times spil fusede festforestillingen ud. Jeppe Kjær lavede en kontra-kopi og scorede sikkert bag Fremads sidste skanse.</p><p id="p4">Første farlige Fremad-forsøg blev noteret i 65. minut, hvor indskiftede Rókur av Fløtum Jespersen testede Roskildes keeper Claus Belling. Og Fremads fans må efter nederlaget konstatere, at det mere og mere ligner Fremads forsømte forår.</p><p id="p5">Tre nederlag på stribe gør ondt i den ambitiøse klub, som efter sommerferien skal optræde som FC Amager sammen med Kastrup Boldklub, Kløvermarken FF og Dragør Boldklub.</p><p id="p6"><br /><em style="bold">Afdæmpet Roskilde-træner</em></p><p id="p7">Fremad-folkene kan dog håbe, at Roskilde FC dropper point i den afgørende slutfase, og cheftræner Martin Jungsgaard var heller ikke så eurofisk efter sejren i Sundby:</p><p id="p8">"Man skal passe på, for vi har Slagelse på mandag. Taber vi den samtidig med, at Fremad A. vinder over Brøndby, hvilket jeg regner med, så er der kun ét point imellem os igen. Det er så små ting. Der skal ikke meget til, ligesom der ikke skulle ret meget til at få os derop," sagde han efter kampen, der egentlig var en 'magtdemonstation' af det øjeblikkelige styrkeforhold mellem de to tophold.</p><p id="p1">Er du træt af minigolf, hvor banerne ikke må betrædes, hvor betonen er skæv, eller hvor kuglen ikke vil ligge stille eller drukner i vandpytter? Landets første amerikanske minigolfbane er åbnet på Amager Strandvej ved siden af Kastrup Fortet. 18 huller på kraftigt grønt kunstgræs, hvor det er tilladt, og faktisk meningen, at man skal betræde banerne. Forskellige elektriske forhindringer gør det spændende og sjovt især for børn at få golfkuglen i hul. Bl.a. Lykkehjulet, hvor man kan få ekstra slag på scorekortet eller Hjuldamperen, der med lidt held skovler bolden i det lille hul på den anden side.</p><p id="p2">Blandt Amager Minigolfs første gæster var søndag Kathina Lang og Lars Ole Madsen med børnene Kasper på 8 år og Signe på 4 år. "Rolig, Signe. Den skal nok løbe derned," siger Lars Ole Madsen, da pigen utålmodigt jagter golfkuglen rundt på 8. hul.<br /><em style="bold">En tur i søen</em><br />
 Med lidt god vilje får Signe hullet på fire slag. Nu er det faderens tur. Første slag er lidt for hårdt, og efter et par kanter ryger kuglen over til banens mørke kunstgræs, der skal forestille <em style="italic">rough</em>'en det ujævne græs og tørv på en rigtig golfbane. "Hov, nu røg jeg helt over i søen," siger faderen og lægger an til et nyt slag. "Har du nogensinde set en grøn sø," spørger konen. Svaret kommer promte fra Kasper: "Mor det er dem med alger på." Halvvejs gennem banen ligger Kasper på andenpladsen. Som den eneste har han fået hole-in-one, og chancen for sejr er inden for rækkevidde. Hvem der vandt forbliver en familiehemmelighed. Til trøst for den i familien, som har været dårligt eller mest uheldig, er der en lille trøstpræmie - et Ekstra Tur-kort". Kim Lorenzen, ejer af minigolfbanen, håber, at den kan flytte over til Amager Strandparks Riviera, når den engang bliver en realitet. "Minigolfbanen var ret svær at hive igennem med alle de tilladelser," siger Kim Lorenzen og griner over den sidste hindring: "En fortidsmindebeskyttelseslinie skulle overtrædes, fordi vi er naboer til Kastrup Fortet. Der er 29 bogstaver i ordet, men det lykkedes til sidst." <a href="mailto:mikael.baden@jp.dk">mikael.baden@jp.dk</a></p><p id="p1">ET rygte For et år siden så en sygeplejerske på et hospital i omegnen rektor for Københavns Universitet gå til møde for at bage en rævekage.  På mødet deltog en række indflydelsesrige personer fra Hovedstadens Sygehusfællesskab.  Her skulle rektor
have fået Kommunehospitalet forærende på et sølvfad lang tid før nogen andre anede, at det overhovedet skulle nedlægges.  Så forærede rektor, der er læge, det lynhurtigt videre til de sundhedsvidenskabelige fag.  Med andre ord:  Han gav den attraktive
store bygning i byens hjerte til sine egne uden videre.  Uden at spørge nogen, uden at tænke på de glemte humanister, der nu i tyve år har boet i skrabet, midlertidigt byggeri på Amager Fælled.</p><p id="p2">Den historie ligger massivt blandt øjeblikkets rygter på Amager, hvor stort set samtlige lærere har blikket rettet mod Kommunehospitalet på Østre Farimagsgade.  De vil derind.  Der er bare den hage ved historien, at den ikke er sand.
Den pågældende sygeplejerske siger til Weekendavisen, at mødet fandt sted, og at rektor var med, men at Kommu- nehospitalet ikke blev nævnt med et ord.
Mødet handlede om noget helt andet.
Det kom som en bombe for alle, da Hovedstadens Sygehusfælleskab lige før sommerferien endelig afslørede deres planer - også for rektor og prorektor på Københavns Universitet, der dog allerede tre dage efter lagde billet ind på hospitalet, i første omgang
til den nye Public Health uddannelse, der kun vil fylde et lille hjørne af bygningen.
Uanset at rygtet ikke er sandt, så er følelsen af igen at være blevet snydt, til at tage at føle på blandt humanisterne.  Her opfattes sagen som et »hvidkitlet kup«, hvor ledelsen endnu en gang tilgodeser de hårde fag og lader de bløde ligge glemt og
isoleret på Amager.
Prorektor Jens Brincker lufter over for Weekendavisen en plan, der vil spænde ben for humanisternes ønske om at blive forenet med resten af universitetet i byen.  Han ser nu hospitalet som en oplagt mulighed for at samle en række samfundsfag, der lever
på spredte, dårlige lejemål i den indre by, under samme tag sammen med den nye sundhedsuddannelse:  Økonomi, statskundskab, sociologi, antropologi, statistik og nogle af de juridiske fag.  Principielt er han stadig åben for, at humaniora kan flytte ind,
dels på Kommunehospitalet, dels i andre lejede eller købte lokaler i nærheden.
»To ting skal afklares først.  Er hospitalet egnet til universitetsforhold?
Bliver det ledigt?  Vi er på undersøgelsesstadiet nu, men det er faktisk vores indtryk her i rektoratet, at der ikke er politisk stemning i Undervisningsministeriet for at flytte humaniora ind til byen«, siger prorektor Jens Brincker.
Tidsplanen er stram:  Den tekniske undersøgelse af hospitalet bliver færdig sidst i denne måned, hvorefter konsistorium vil sende en række forslag til høring hos fakulteterne, heriblandt det humanistiske.  På grundlag af høringssvarene vil konsistorium
beslutte sig for det ene eller det andet sidst i december i år.
Men prorektors holdning til hvem, der skal flytte ind, er dog blødt op.
Han er stødt ind i en betydelig opposition.  Nu er lærernes problem, at deres egen dekan og prodekan ikke har fremsat krav på bygningen.  De vil ikke have den.  Derfor er universitetet på Amager splittet i en top og en bund.  De studerende har samme
problem.  Store grupper optrapper kampen for at forlade Amager.  De uddeler løbesedler, samler underskrifter og sætter propagandaplakater op, men deres ledelse - de studerende i Fakultetsrådet og i Konsistorium - går ind for at blive.
<br /><em style="bold">Lærerne er fantaster</em><br /> Universitetets største institut, Nordisk Filologi, holdt et ophidset lærermøde for nylig, hvor lærerne bad dekanen om at skifte spor og gå aktivt ind i kampen om Kommunehospitalet.  Også de andre store institutter, engelsk, historie
og psykologi rører på sig.
»Der var ingen tvivl på mødet om, at dekanatet kun følger en kurs.  De har brugt årevis på deres plan for en ombygning herude.  De sagde ligeud:  »Hvis der skal følges en anden kurs, må I gøre det.  I må stoppe toget«, siger lektor John Christian
Jørgensen, Nordisk Filologi.  »Vi har hele tiden vidst, hvad der foregik med ombygningsplanerne, ingen har undsagt ledelsen.  Det er først nu, hvor Kommunehospitalet giver os en enestående mulighed, at der kommer uenighed mellem lærerne og dekanatet. 
Når vi nu allesammen gerne vil ind til byen, er det for usselt ikke at gøre noget.  Der mangler et regulært pres nede fra vore egne rækker«.
Rollefordelingen i øjeblikket på universitetet er, at lærerne har alle roller som fantaster, mens dekan og prodekan spiller de pragmatiske politiske dyr.  De mener, at den positive holdning, det vil sige de 300-400 millioner kroner til forbedring og
ombygning, hænger nøje sammen med Ørestaden, som universitetet på Amager skal være en del af.  Altså:  Hvis universitetet vælger at flytte til byen, følger pengene ikke med.  Derfor ønsker fakultetsledelsen ikke engang at spørge til Kommunehospitalet.
»Hvis formlen for flere penge er vores store optag og Ørestaden, så synes jeg vi skal udnytte det og sætte fuld fart på ombygningen herude«, siger dekan John Kuhlmann Madsen.  »Jeg insisterer på, at humaniora skal holdes samlet, og det bliver vi ikke på
Kommunehospitalet.  Jeg har hele tiden arbejdet på en løsning herude, fordi vores pladsbehov er så enormt - 100.000 m. Når samfundsfagene ikke engang har kunnet skaffe et fælles hus i byen, hvordan skulle vi så kunne.  Pladsen har givet rammerne for,
hvordan vi tænker, og det har lærerne hele tiden vidst.  Vi kører videre med planlægningen for ikke pludselig at stå tomhændede.  I øvrigt synes jeg, det er lidt voldsomt, hvis vi skal sidde med hænderne i skødet i fem år, til Kommunehospitalet bliver
tømt - hvis det gør«.
På Amager løber også det rygte, at DSB snart rømmer sit imposante hovedkvarter i Sølvgade lige over for Kongens Have angiveligt for at flytte til Taastrup.  Med både Kommunehospitalet og hovedkvarteret vil der være plads nok til alle de humanistiske
studier inden for kort afstand.  »Der er intet rigtigt i den antagelse.  Vi bliver«, siger Claus Bjerrum fra DSBs byggeafdeling.
<br /><em style="bold">Dræbende svar</em><br /> Fra Undervisningsministeriet lyder det dræbende svar på lærernes idé:  »Vi anser det for udelukket, at humaniora kan flytte ind til byen.  Der er ikke plads, og desuden er universitetet på Amager mere effektivt end Kommunehospitalet
nogensinde bliver«, siger direktør i Undervisningsministeriets byggedirektorat, Lars Ole Hansen.
»Alle de skægge ideer, der suser rundt lige nu, vil vi nødig tage stilling til, de er meget lidt konkrete.  Visionen er lidt gammeldags om hyggeligt naboskab til latinerkvarteret, mens andre lever på internettet.  Mit svar på det hele er, at vi venter
til universitetets rektorat har undersøgt hospitalets muligheder generelt og bagefter kommer med nogle forslag«.
Lærerne på Amager ved udmærket, at det er nu eller aldrig, hvis de nogensinde skal undslippe det hus, de beskriver som mørkt, utæt, deprimerende grimt, nedslidt og direkte sundhedsskadeligt.  Hvis det først bliver bygget om for 300-400 millioner kroner,
er toget kørt.  Så er der dømt Amager for evigt.
Det samme gælder for Musikvidenskab og Teologi, som efter planerne skal flyttes fra indre by ud til de andre på fælleden.
»Dekanen ser det som sit livsværk, at der skal skabes en campus herude, men det lader sig ikke gøre med så pauvert et grundlag.  Forandringen i ens daglige omgivelser bliver meget begrænset og består ifølge tegningerne mest af to glaskorridorer ned
gennem bygningen,« siger Tania Ørum, lektor, Institut for Litteraturviden- skab.
»Den skrækkeligt kedelige gang, jeg har kontor på, skal forblive fuldstændig som nu med mørke og utætte kontorer.  Vi skal altså flytte ud i årevis, så der kan blive bygget om for 300-400 millioner, og så skal vi flytte tilbage i det samme møg igen.  Jeg
ser ikke pointen i det«.
Det gør 70 tunge mænd og kvinder fra dansk åndsliv heller ikke.  De har skrevet under på en opfordring til Københavns Universitet om at undersøge humanioras mulighed for at flytte.  Louisianas direktør Knud W. Jensen, forhenværende kulturminister Grethe
Rostbøll, Hans Edvard Nørregård-Nielsen fra Ny Carlsbergfondet og Kurt Fromberg fra Gyldendal for at nævne et par.
Hans Hertel, professor, Nordisk Filologi:  »Alle synes, det er forfærdeligt at være på Amager.  Der er dødt, fordi folk skynder sig hjem.  Så kommer pludselig denne vidunderlige mulighed for at flytte, og så opfatter vores eget dekanat ikke denne
mulighed for realistisk.  De ser nogle meget stærke kræfter trække den anden vej, nemlig i retning af Ørestaden.  Det må vi protestere imod.  Vi har ikke lyst til at agere træklokomotiv for en dødssyg Ørestadsplan.  Først bliver vi sat i noget
midlertidigt byggeri herude, og bagefter bliver vi glemt.  Når vi endelig skal bruges, er det i en forbindelse, som intet har med os selv at gøre.  Universitetets ledelse må skifte kurs, hvis den vil hævde at repræsentere flertallet af lærere og
studerende«.</p><p id="p1">Amager -hvilken ø er du i fremtiden? Med det spørgsmål inviterer Amager Øst Lokaludvalg til et ' arbejdsgruppe-seminar' på lørdag den 12. november kl.</p><p id="p2">10-15 på Skolen på Amagerbro, Lybækgade 20.</p><p id="p3">De seneste uger har lokaludvalget været på gaden og forhørt sig hos amar'kanerne om ønsker, behov og ideer til øens fremtid.</p><p id="p4">Anledningen er den nye den nye Bydelsplan 2017-2020, og det har kastet mange input af sig. Derfor vil lokaludvalget på lørdag have alle interesserede til at være med til at vælge og vrage blandt de mange input og beslutte, hvad der skal arbejdes videre med.</p><p id="p5">" Vi kan garantere en spændende, underholdende og intens dag, hvor vi skal skabe visioner og retning for en række indsatsområder i bydelen. Blandt andet skal der snakkes om: lokale fællesskaber og mødesteder, Amager som en grønnere bydel, hvordan styrker og tiltrækker vi i højere grad erhvervslivet -og selvfølgelig skal vi også vende de trafikale udfordringer, som lurer lige rundt om hjørnet," skriver lokaludvalget.</p><p id="p6">På lørdagens møde kan man melde sig til en arbejdsgruppe, der skal arbejde videre de næste tre måneder.</p><p id="p7">" Når arbejdsgrupperne er startet godt op den 12. november skal de kvalificere hver deres indsatsområde til den færdige bydelsplan. Bydelsplanen skal sammenskrives i februar 2017, hvorefter den sendes til gennemlæsning i Kommunens 7 forvaltninger i foråret 2017. Man hverver sig derfor kun i knap 3 måneder til en arbejdsgruppe," fortæller udvalget.</p><p id="p8">Tilmelding til lørdagens møde kan ske senest 10. nov. til: FJ9B@okf. kk.dk.</p><p id="p1">Der er rigtig mange, der synes, at Amager Strandpark er et dejligt sted. Faktisk er Amager Strandpark et af de mest besøgte steder i Danmark. Indenfor det seneste år har der været over 1.1 mio. gæster, og dermed kommer strandpark på top5 i Danmark i samme liga som fx Københavns Zoologiske Have med 1.055 mio. gæster om året.</p><p id="p2">I den kommende tid bliver der bygget et naturcenter, der kan bruges af daginstitutioner og skoler i dagtimerne, og af foreninger om aftenen og i weekenderne.</p><p id="p3">Vi vil rigtig gerne, at endnu flere får glæde af det dejlige område.</p><p id="p4">Det betyder dog ikke, at vi i bestyrelsen bare læner os tilbage.</p><p id="p5">Der er fortsat meget at gøre. Personligt vil vi gerne, at der laves en løbebane på Amager Strand, som også kunne være belyst i vinterhalvåret, så den kunne bruges til løbeture før og efter almindelig arbejdstid.</p><p id="p6">Den gamle strand - den inderste del af lagunen - trænger til et løft. Efter sommerens mange oversvømmelser har store dele af den gamle strand stået under vand, og en del af sandet er skyllet ud i lagunen. Hvis vandet ikke langsomt skal æde sig ind på den gamle strand skal der gøres noget snart. Vi vil derfor gerne, at det gamle plankeværk i vandkanten skiftes og erstattes med en form for kystsikring af den gamle strand. Der skal fortsat være bademuligheder også på den gamle strand, men det haster med at få gjort noget, så den ikke bare forsvinder.</p><p id="p1">Der er noget specielt ved Amager.</p><p id="p2">Mange af dem, som bor her, får et livslangt forhold til øen, der er København -og så alligevel ikke. Vi sætter fokus på den der ' Amager-feeling' ved at stille nogle af øens folk spørgsmål om deres forhold til Amager: ' Mit Amager'. Denne uges amagerkaner er musikeren Per ' Grandmaster Dee Pee' Pedersen fra hip hop-bandet Rockers By Choice, som bragte genren til Danmark i 1982 og nu huserer med sit eget band Soul Investors. Han er 52 år og bor i Tårnby.</p><p id="p3">Hvor længe har du boet på Amager? »Jeg er født og opvokset på Amager, har boet her hele mit liv, er født på en fødeafdeling i Kastrup, I dag kommer alle amagerkanere til verden enten på Rigshospitalet eller på Hvidovre Hospital...« Hvorfor bor du på Amager? »Jeg bor på Amager fordi jeg elsker øen, vi har alt herude og for min skyld kunne de sagtens kappe alle broerne! Jeg elsker alsidigheden i de forskellige kvarterer og områder, fra Dragør til Islands Brygge.</p><p id="p4">Mine forældre bor et stenkast fra hvor jeg bor, det er her jeg har min omgangskreds og venner.«.</p><p id="p5"><br /><em style="bold">Hvad er det bedste ved Amager?</em></p><p id="p6">»Det bedste ved Amager er den alsidighed som findes, vi har byen tæt på, og naturen tæt på: Det landlige i Dragør og Kongelunden, og den urbane puls i Sundby og Islands Brygge.«.</p><p id="p7"><br /><em style="bold">Hvad kan du mindst lide ved Amager?</em></p><p id="p8">»Det, jeg mindst kan lide ved øen, er, når de små tidslommer og fortidsoaser forsvinder på grund af alt for meget nybyggeri -sjælen og charmen i de gamle bygninger og forretninger går tabt.« Er der et sted, du altid vender tilbage til? »Et sted jeg altid vender tilbage, og tager mine børn med til, er havnen i Dragør om foråret og sommeren, og Kongelunden, fordi jeg elsker naturen og roen -selv om den er kortvarig på grund af larmen fra flyverne.. Også en del af idyllen.« Ud over at jeg helliger mig musikken -jeg har en stor vinylsamling -og mit band Soul Investors med Klaus Nielsen, hvor det musikalske univers kloner Grandmaster Flash med Earth Wind &amp; Fire, så er jeg en ægte Amager-kræmmer: Jeg kan ikke gå forbi et loppemarkedet eller en genbrugsbutik uden at skulle ind og kigge og måske finde noget vintageguld.</p><p id="p9">Jeg er kæmpe fan af 70èrnes farver og indretning, hvilket også skinner igennem i min musik.</p><p id="p10">Hvor går du hen når du går ud at spise? »Når jeg skal ud med venner, eller bare mødes et sted, så ender jeg altid på Ingolfs Kaffebar, mit foretrukne sted, stedet har charme, sjæl og den skævhed, som bryder de store strømlinede storcentre. Jeg er også stor fan af King Ya Running Sushi på Amagerbrogade.«.</p><p id="p11">" Ud over at jeg helliger mig musikken -jeg har en stor vinylsamling -og mit band Soul Investors med Klaus Nielsen, hvor det musikalske univers kloner Grandmaster Flash med Earth Wind &amp; Fire, så er jeg en ægte Amager-kræmmer: Jeg kan ikke gå forbi et loppemarkedet eller en genbrugsbutik uden at skulle ind og kigge og måske finde noget vintage-guld. Jeg er kæmpe fan af 70èrnes farver og indretning, hvilket også skinner igennem i min musik.</p><p id="p12">Per Pedersen.</p><p id="p1">HELE ØEN: Det står skrevet med flammeskrift på listen over modtagerne af priserne: Boldklubben Fremad Amager og Kenneth Dideriksen, Amager Cykle Ring, blev kåret henholdsvis som årets klub og årets idrætsleder i 2009.</p><p id="p2">De to priser uddeles igen i forbindelse med kåringen af Amager Bladets Idrætspris 2010 for årets største og mest bemærkelsesværdige idrætspræstation.</p><p id="p3">De to priser uddeles af Amager Bladet og Amagerbanken og består af diplom samt en kontant pengepræmie på 7.500 kroner fra Amagerbanken.</p><p id="p4">Det er Amager Bladets Idrætspriskomité, der træffer den endelige afgørelse, men det er øens idrætsforeninger-og ledere, som indstiller kandidaterne til de to priserne.</p><p id="p5">En række kriterier skal være opfyldt for at komme i betragtning.</p><p id="p6">Læs mere herom andetsteds på siden.</p><p id="p7">Mange idrætsforeninger slås med en anstrengt økonomi, og selvom det ofte er få penge, der kan løse akutte problemer, så kniber det med at få sponsoraftaler hjem, der kan dække de mest nødtørftige behov til indkøb af rekvisiteter, tøj og materialer. Derfor falder klubprisen ofte på et tørst sted. Eksempelvis kunne Dragør Bordtennisklub investere i et nyt bordtennisbord, da klubben blev kåret for nogle år siden. Og Boldklubben Fremad Amager brugte pengene på inventar til klubbens ny fritidsklub.</p><p id="p8">Årets idrætsleder bliver også forgyldt, men sidste års prismodtager, Kenneth Dideriksen, erkender, at det først og fremmest er hæderen og medieomtalen, der tæller: » Det er altid rart, når nogen påskønner det arbejde, man går og laver, « sagde han efter kåringen.</p><p id="p9">Han benyttede den positive omtale til at promovere Amager Cykle Ring overfor potentielle sponsorer og samarbejdspartnere.</p><p id="p10"><br /><em style="bold">Ansøgningerne</em></p><p id="p11">I år skal ansøgningerne til de to priser være Amager Bladet i hænde senest onsdag 26. januar.</p><p id="p12">Det sker ved at skrive en kortfattet indstilling af kandidat( er) skriftligt via email til: red. abl@berlingskemedia.</p><p id="p13">dk eller til: jje@b-l. dk Mærk mailen: Idrætspris.</p><p id="p14"><br /><em style="bold">Årets idrætsleder</em></p><p id="p15">Det er en forudsætning for at komme i betragtning til prisen, at idrætslederen på rimelig amatørbasis har udført eller igangsat arbejde i året, som var synligt eller fuldbragt.</p><p id="p16">Derudover skal ansøgningen forsynes med følgende oplysninger: Navn, alder og klubnavn.</p><p id="p17">Lidt om idrætslederens personlige egenskaber. Lidt om idrætslederens faglige og sociale lederegenskaber. Lidt om idrætslederens lederposter i idrætsforeningen og/ eller i forbund og idrætsorganisationer.</p><p id="p18">Lidt om idrætslederens tidligere lederposter i idrætsforeningen med angivelse af årstal og/ eller i forbund og idrætsorganisationer. Og endelig en beskrivelse af idrætslederens arbejde, der enten er udført eller igangsat i 2009.</p><p id="p19"><br /><em style="bold">Årets klub</em></p><p id="p20">Det er en forudsætning for at komme i betragtning til prisen, at idrætsforeningen er hjemmehørende på Amager og er medlem af specialforbund under Danmarks Idrætsforbund.</p><p id="p21">Klubben skal have udvist initiativ til og formået at fremme breddeidrætten på en positiv måde.</p><p id="p22">Derudover skal ansøgningen forsynes med følgende oplysninger: Klubnavn, idrætsgren( e), klubbens historik. Antal aktive senior-og ungdomsmedlemmer.</p><p id="p23">Antal passive medlemmer.</p><p id="p24">Lidt om klubbens tidligere og nuværende elitære formål og status samt en opdatering af klubbens tidligere og nuværende sportslige bedrifter. Og endelig lidt om klubbens tidligere og nuværende projekter til gavn og glæde for breddeidrætten og klubben i særdeleshed.</p><p id="p25"><br /><em style="bold">AMAGER BLADETS IDRÆTSPRISKOMITÉ</em></p><p id="p26">Jan Jeppesen, chefredaktør, Amager Bladet Jacob Schneider, sportsjournalist Amager Bladet Niels Prier Olsen, Amagerbanken Helle Sichlau, atletik Svend Mathiasen, fodbold Jørgen Jørgensen, badminton Benny Nielsen, fodbold/ håndbold Jørgen Wilsen, boksning, brydning, håndbold Anita Wagner, fodbold Flemming Jeppesen, håndbold Berit Puggaard, svømning Michael Empacher, sejlsport Søren Saugmann, boksning.</p><p id="p27"><br /><em style="bold">Fakta</em></p><p id="p28"><br /><em style="bold">ÅRETS IDRÆTSLEDER OG ÅRETS KLUB I SAMARBEJDE MED AMAGERBANKEN</em></p><p id="p29">Årets idrætsleder blev stiftet i 1987. Den første kåring gik til Tage Karleby, Dragør Bordtennisklub. Prisen uddeles i samarbejde med Amagerbanken og består af en kontant pengepræmie på 7.500. kr.</p><p id="p30">Årets klub blev stiftet i 1997. Den første kåring gik til Kastrup-Magleby Badmintonklub. Prisen uddeles i samarbejde med Amagerbanken og består af en kontant pengepræmie på 7.500 kr.</p><p id="p31">Amager Bladets Idrætspriskomité bestående af tidligere og nuværende idrætsledere og sportsjournalister står for kåringerne på baggrund af ansøgninger fra idrætsforeninger-og ledere.</p><p id="p1">I næste uge skal de politisk udpegede bestyrelsesmedlemmer for verdens mest ambitiøse affaldsforbrændingsanlæg godkende et halvårsregnskab, der smører endnu et nyt lag af ubehagelige uforudsete milliontab ud over Amager Bakke.</p><p id="p2">Men hvordan kom det så vidt? Risikerer den københavnske milliardsatsning at ende som noget, der minder om affaldsbranchens svar på IC4-toget?.</p><p id="p3"><br /><em style="bold">Forhistorien</em></p><p id="p4">København skulle have verdens mest moderne og miljøvenlige affaldsforbrændingsanlæg med kapacitet til at behandle over en halv million tons affald årligt.</p><p id="p5">Sådan lød planen, da et flertal af politikerne i fem storkøbenhavnske ejerkommuner i efteråret 2012 godkendte byggeriet af Amager Bakke efter store politiske slagsmål i Københavns Kommune.</p><p id="p6">Mens byggeriet skød i vejret, viste det sig, at økonomien ikke kunne hænge sammen.</p><p id="p7">I et forsøg på at undgå et truende milliardtab strikkede politikerne en nødplan sammen, der tillod en årlig import af mere end 100.000 tons affald. Men siden er problemerne bare fortsat med at vælte ned over prestigeprojektet med en 90 meter høj skibakke på taget.</p><p id="p8">Mange af problemerne har handlet om Esbjerg-virksomheden B&amp;W Vølund, der skal levere den mest centrale teknologi til det nye superanlæg.</p><p id="p9">En drømmeordre til ca. 1 mia. kr. har forvandlet sig til et mareridt for den amerikansk ejede virksomhed, der har leveret teknologi med massive tekniske fejl.</p><p id="p10">B&amp;W Vølund har allerede tabt et stort trecifret millionbeløb og fyret den danske direktør.</p><p id="p11">I efteråret måtte bestyrelsen på Amager Bakke finde 135 mio. kr. ekstra til byggeriet, fordi B&amp;W Vølund forsinkede hele projektet. Nu viser bestyrelsesdokumenter, som Jyllands-Posten har fået aktindsigt i, at ekstraregningerne bliver ved med at ramme Amager Bakke på grund af tekniske fejl og forsinkelser.</p><p id="p12"><br /><em style="bold">Problemerne</em></p><p id="p13">Helt galt gik det, efter man fredag den 2. juni besluttede at lukke ned for det gamle affaldsforbrændingsanlæg, som i forvejen havde kørt betydelig længere end planlagt.</p><p id="p14">Først viste det sig, at systemet, der skulle transportere aske væk fra det nye anlæg, var defekt. Da det blev repareret, måtte anlægget igen lukke ned, fordi to vitale ventiler var defekte.</p><p id="p15">Knap var de ordnet, før et nyopstået problem satte begge anlæggets ovne ud af drift.</p><p id="p16">Og få timer efter, at systemet endelig kom op at køre, havarerede flere af anlæggets vandpumper.</p><p id="p17">Problemerne betød, at affaldsvirksomhedens fordærvelige madaffald begyndte at hobe sig op, så man måtte pakke det i plastic og køre det på lager.</p><p id="p18">Problemerne har givet betydelige tab for Amager Ressourcecenter (ARC), der ejer Amager Bakke. I halvårsregnskabet oplister de ekstraomkostning og tabte indtægter for 180 mio. kr. i 2017.</p><p id="p19">Selskabet udskyder afskrivninger og en stor regning, hvilket pynter på selve regnskabet, men det budgetterede overskud på 95 mio. kr. i 2017 er stadig ændret til et forventet underskud på 34 mio. kr.</p><p id="p20"><br /><em style="bold">Kamp om regningen</em></p><p id="p21">Kampen om, hvem der skal betale for forsinkelserne, er skudt i gang. Ifølge orienteringen til bestyrelsen har ARC og B&amp;W Vølund allerede indgået flere forlig, men det betyder langtfra, at det økonomiske opgør er afsluttet.</p><p id="p22">ARC har fremsendt nye krav til Vølund om »ubegrænset godtgørelse«. Men angrebet går også den modsatte vej, idet B&amp;W Vølund den 30. august 2017 har fremsendt »et større krav mod ARC«. Dertil kommer, at B&amp;W Vølund kun står for en fjerdedel af anlægsprojektet på 4 mia. kr.</p><p id="p23">De resterende leverandører har måttet se den endelige aflevering af deres projekter blive stærkt forsinkede.</p><p id="p24">Eksempelvis kan franske LAB og tyske Siemens først til næste år overdrage driften af anlæggets kæmpe røgrensningsanlæg og turbine til anlæggets ejere. Det giver grundlag for store erstatningskrav.</p><p id="p25">Mens de juridiske slagsmål fortsætter, kan varme-og affaldskunderne i hovedstaden se frem til at betale for de tab, der rammer driftsregnskabet.</p><p id="p26">Det er en naturlig konsekvens af, at affaldsselskaber er underlagt en hvile-i-sigselv-økonomi, vurderer professor i økonomi og ledelse Per Nikolaj Bukh fra Aalborg Universitet.</p><p id="p27">»Renovationspriserne og varmepriserne er baseret på, at budgetterne holder. Og når budgetterne nu ikke holder alligevel, mangler der nogle penge i kassen, som man bliver nødt til at indregne næste år. Sådan er systemet bag hvile-i-sig-selv-princippet.</p><p id="p28">Der er noget elastik i forhold til, hvad man tæller med, men før eller siden vil regningen ramme forbrugerne,« siger han.</p><p id="p29"><br /><em style="bold">Hvad så nu?</em></p><p id="p30">På ARC har man oplevet, at næsten alt, hvad der kunne frygtes at gå galt, er gået galt.</p><p id="p31">For selskabets bestyrelsesformand, Lars Weiss, udviklede det sig i den forgangne sommer til en bekymring, hvor han hver morgen spejdede mod den store skorsten på Amager Bakke for at se, om der kom røg op. Det gav et praj om, hvorvidt der var midlertidig ro på projektet.</p><p id="p32">Ifølge ARC's daglige ledelse er der fortsat grund til bekymring. Den oplyser til bestyrelsen, at Amager Bakke forventes at være fuldt fungerende i marts 2018, men samtidig gør man opmærksom på, at der fortsat er stor usikkerhed i forhold til, om Vølund kan levere som planlagt.</p><p id="p33">Det helt store spørgsmål er, om de tekniske vanskeligheder er så alvorlige, at de ødelægger den langsigtede økonomiske nødplan, som borgmestrene i de fem ejerkommuner blev enige om sidste år.</p><p id="p34">Noget tyder på, at ejerkommunerne selv er kommet i tvivl. I hvert fald har ejerkommunerne meddelt ARC, at der er behov for at få et opdateret overblik over ARC's langsigtede økonomi. Det regnestykke vil afsløre, hvor lang tid det tekniske kaos vil komme til at ramme økonomien på verdens mest avancerede anlæg til affaldsforbrænding.</p><p id="p35">jakob.martini@finans.dk niels.sandoe@finans.dk </p><p id="p36">Når budgetterne nu ikke holder alligevel, mangler der nogle penge i kassen, som man bliver nødt til at indregne næste år. Der er noget elastik i forhold til, hvad man tæller med, men før eller siden vil regningen ramme forbrugerne.</p><p id="p37">Per Nikolaj Bukh, professor i økonomi og ledelse, Aalborg Universitet.</p><p id="p1">ØRESTAD: Fredag aften var der lokalopgør, da Amager Islanders mødte Copenhagen Lions i Ørestad. Det blev til en sikker sejr til Islanders, der dermed er meget tæt på at sikre sig førstepladsen i grundspillet.</p><p id="p2">Lions kom overraskende først på måltavlen, selv om Islanders havde haft de fleste chancer. Islanders svarede dog hurtigt tilbage og førte med 3-1 efter de første 20 minutter.</p><p id="p3">Anden periode blev også med Islanders i den dominerende rolle og med to scoringer blev og et enkelt mål imod kunne spillerne gå til pause efter to periode med stillingen 5-2 til Islanders.</p><p id="p4">Sidste periode blev ren opvisning for Islanders, der scorede fire gange til slutresultatet 9-2. Nu mangler Islanders blot et enkelt point i de sidste tre kampe for at sikre sig førstepladsen i grundspillet.</p><p id="p5">Klubbens unge forward Sebastian Zacher var desværre uheldig at blive ramt af en skøjte på benet, der fik lavet en dyb flænge. Det resulterede i fire indvendige sting og 12 udvendige, hvorfor der venter Zacher en mindre pause på to uger, inden stingene kan tages ud. Herefter håber Islanders, at den sultne angriber er klar til slutspillet.</p><p id="p6">De næste to kampe er i weekenden, hvor Amager Islanders spiller hjemme i Kastrup Skøjtehal lørdag klokken 17.00 mod Frederikshavn og søndag klokken 13.00 mod AaB.</p><p id="p1">ØRESTAD: Byggeriet i det såkaldte Amager Fælled Kvarter syd for Grønjordssøen og nord for Vejlands Allé blev vedtaget af Folketinget allerede i 1992 som en del af Ørestadsloven, men efterhånden som byggeriet nu nærmer sig sin realisering, har der rejst sig en stor modstand.</p><p id="p2">Nu smider det københavnske arkitektfirma BCVA en ide på bordet om det omstridte byggeri: Ryk det mod syd og væk fra den 5.000 år gamle oprindelige strandeng på Amager Fælled, og byg det i stedet i en stribe langs Ørestad City og Ørestad Syd -et område der indtil 50' erne var kunstigt inddæmmet havbund.</p><p id="p3"><br /><em style="bold">Vi tegner os ind i debat</em></p><p id="p4">Fem arkitektteams er af By&amp; Havn prækvalificeret til en arkitektkonkurrence om masterplanen for Amager Fælled Kvarter. De fem teams afleverede deres konkurrenceforslag i juni, og vinderen forventes udråbt her i oktober.</p><p id="p5">Partner i BCVA, Arne Cermak Nielsen, forsikrer, at arkitektfirmaets forslag til at flytte byggeriet ikke er et forsøg på at bejle til at få opgaven.</p><p id="p6">» Nej, det kan vi slet ikke, der er en klar procedure for prækvalifikationer og konkurrencer, og det ville ikke være fair over for vores kolleger, hvis vi bare kunne komme og ødelægge deres arbejde, « siger Arne Cermak Nielsen.</p><p id="p7">Hvorfor går I ind i den sag? » Vi bruger en del af vores ressourcer på at være proaktive i sager, hvor vi ikke er inviteret til at komme med forslag -du kan sige, at vi tegner os ind i debatten. Arkitekter har det med kun at reagere, hvis de bliver ringet op om en opgave. Men vi synes, at nogle af de beslutninger, politikerne tager, bliver taget lidt i blinde. « » Tidligere har vi foreslået, at de gamle B&amp; W-haller på Refshaleøen blev ombygget til ungdomsboliger til studerende. Og vi har for tre år siden foreslået en model 2.0 for Ørestad, hvor vi fortættede de store byrum og tegnede nogle mindre bygninger ind i de, synes vi, meget overdimensionerede rum. Her foreslog vi også at overbygge motorvejen. Det fik vi en del positiv respons på, og By&amp; Havn har skrevet overbygningen af motorvejen ind i deres strategiplan for fremtiden, « siger Arne Cermak Nielsen.</p><p id="p8">I er selv arkitekter -når de fem konkurrerende arkitektteams har tilpasset deres forslag præcis til formen på Amager Fælled Kvarter, er det vel ikke sådan lige at strække det ud til den lange kile, som i foreslår? » Både ja og nej. Konkurrencen handler om kvarterets masterplan, man tegner ikke de enkelte bygningers størrelse, og vi mener godt man vil kunne overføre det og de bæredygtige principper til Kalvebodkilen.</p><p id="p9">Det kræver selvfølgelig arbejde, men det vil ikke være så slemt. Og man kan give det vindende forslag opgaven -man behøver ikke en ny konkurrence, « siger Arne Cermak Nielsen.</p><p id="p10"><br /><em style="bold">Hvad med golfbanerne?</em></p><p id="p11">I jeres forslag ser det ud til, at I langs med Ørestad City bygger ind i banerne hos Royal Golf Club.</p><p id="p12">» Vores tegninger er ikke detaljerede, og der er nogle lommer i området, som ikke er benyttet af golfcentret, hvor vi mener, det kan lade sig gøre at bygge. « Et byggeri på fælleden langs Ørestad City vil kunne blokere udsigten for nogle af beboerne i det eksisterende byggeri, som har købt bolig i forventningen om, at der ikke blev bygget mellem dem og fælleden.</p><p id="p13">» Det er klart, at man skal være varsom, men byggeriet i Ørestad City er meget højt -selv stueetagerne er høje -og det er muligt at undgå de store udsigtsgener. Jeg har ikke set planen for Amager Fælled Kvarter, men det består især af tæt og lav bebyggelse og ikke så høje bygninger. Mod syd ud for Arenakvarteret skal man være lidt mere påpasselig, for der er boligerne ikke så høje. Og længst mod syd er en del af grundene ikke sat til salg endnu -det giver et større spillerum til at placere den sidste del af Kalvebod Striben. Når man bebygger området, skal man selvfølgelig tilpasse det til byggeriet bagved. « .</p><p id="p14"><br /><em style="bold">Ørestadsloven ændret før</em></p><p id="p15">Beslutningen om, at der skal opføres et byggeri i Amager Fælled Kvarter, blev taget allerede i 1992, da et flertal i Folketinget vedtog Ørestadsloven.</p><p id="p16">Men arkitektfirmaet mener ikke, at det er umuligt at få flyttet byggefeltet via en ny beslutning i Folketinget.</p><p id="p17">» Ørestadsloven er jo blevet ændret siden 1992, blandt andet i 1995, da et område omkring Grønjordssøen blev fritaget fra byggeri -det blev ikke fredet, men bare friholdt. Vi mener ikke argumentet holder om, at det ikke kan lade sig gøre at ændre. Det er en alvorlig sag at bebygge et område med den historie og de naturværdier. « Forslaget fra BCVA er i første omgang sendt til de beslutningstagere på Københavns rådhus, som er modstandere af at bebygge Amager Fælled Kvarter samt til Amager Vest Lokaludvalg.</p><p id="p18">» Hvis der er en interesse blandt de lokale politikere, kan det føres videre til Folketinget, « siger Arne Cermak Nielsen.</p><p id="p19">Ørestadsloven er jo blevet ændret siden 1992, blandt andet i 1995, da et område omkring Grønjordssøen blev fritaget fra byggeri.</p><p id="p20">ARNE CERMAK NIELSEN, partner i arkitektfirmaet BCVA UArkitekter har det med kun at reagere, hvis de bliver ringet op om en opgave. Men vi synes, at nogle af de beslutninger, politikerne tager, bliver taget lidt i blinde.</p><p id="p21">ARNE CERMAK NIELSEN, partner i arkitektfirmaet BCVA.</p><p id="p1">Målmanden har i hele efteråret været udlejet til Fremad Amager. Han skifter til 1. divisionsklubben på en fri transfer og har underskrevet en kontrakt, der løber fra januar 2004 til udgangen af juni 2005.</p><p><a target="_blank" href="http://woview.infomedia.dk/?url=http://www.sportenkort.dk/nyhed/24020/fodbold/br%f8ndby-m%e5lmand+skifter+til+fremad+amager&amp;OpointData=1cd4efc84ea23fa64854da441505d3a1JmlkX3NpdGU9NTY5OSZpZF9hcnRpY2xlPTIxNTk1JmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Sportenkort.com</a></p><p id="p1">Nej. Det er grundlæggende svaret på spørgsmålet " Er der behov for flere parkeringspladser på Amager", når vi spørger folk på gaden her på Amager.</p><p id="p2">Til gengæld er svaret " Ja", når spørgsmålet går på København generelt. Størst behov er der nemlig uden for Amager, lyder det. Særligt indre by kan være et parkeringsmareridt, mens det dog kun er visse dele af Vesterbro, Nørreport, Østerport og Frederiksberg, der har et egentlig behov for flere parkeringspladser.</p><p id="p3">Martin Thomsen, Sundby: Jeg anser ikke parkeringsforholdene som kritisable i København generelt, da jeg stort set aldrig tager bilen ind i " byen".</p><p id="p4">På Amager ser det bedre ud de fleste steder, med Amagerbrogade som oplagt undtagelse. På Islands Brygge, hvor jeg arbejder, er det dyrt at parkere de få gange jeg er nødt til at tage bilen, ellers cykler jeg normalt".</p><p id="p5">Allan Nielsen, Amager Øst: " Parkering i Indre By er et rent helvede. Jeg kører ofte rundt i flere minutter og ender tit med at tage en chance på et hjørne, fordi jeg ikke kan finde en parkeringsplads. Der er dog fint med parkeringspladser på Amager, men det kan være lidt svært at finde en parkeringsplads i området, hvor Øresundvej og Englandsvej krydser hinanden.</p><p id="p6">Lennert Jørgensen, Østamager: " Det kan være svært at finde en parkeringsplads i området omkring Elbagade, hvor jeg bor. Specielt om aftenen kan det være rigtig svært at finde en parkeringsplads. I Indre by er det selvfølgelig også svært at finde parkeringspladser, men ellers synes jeg, at forholdene er gode de fleste steder, selvom det nogle gange kan være lidt få parkeringspladser om aftenen andre steder i København".</p><p id="p7">Søren Hedegaard Kwapíen-Kragh, Vestamager: " Jeg mener generelt, at der er ganske gode P-forhold. Når jeg en sjælden gang har svært ved at finde en plads inde i centrum, er det kun fordi, jeg ikke gider skulle gå op til 10 minutter..</p><p id="p8">Så det er dovenskab, og så burde det også få mig til at cykle ind, gå ind eller tage toget eller bussen mere. Så alt i alt er det egentligt ret fint som det er. Jeg synes dog, at man burde slække på P-afgifterne i f. eks. P-husene i Ørestaden, så man kan få bilerne ud af byen for besøgende ude fra.".</p><p id="p1">Problemerne på hovedstadens nye affaldsanlæg Amager Bakke har ført til, at selskabet bag prestigeanlægget har bogført en negativ egenkapital på 1,5 mia. kr.</p><p id="p2">Det fremgår af et hidtil skjult årsregnskab for 2015, som Jyllands-Posten har fået aktindsigt i.</p><p id="p3">Lave elpriser og faldende affaldsmængder har ødelagt økonomien for Amager Bakke.</p><p id="p4">Det kommunalt ejede selskab Amager Ressourcecenter (ARC) har derfor nedskrevet værdien af anlægget med 2,2 mia. kr. Det har på et år sendt egenkapitalen fra 705 mio. kr. til minus 1,5 mia. kr.</p><p id="p5">»Dette regnskab viser, at man har ramt fuldstændig skævt med prognoserne for det projekt,« siger Claus Holm, der er professor på Institut for Økonomi på Aarhus Universitet.</p><p id="p6">Jyllands-Posten har tidligere afdækket, at anlægget har været truet af et langsigtet tab på 1,9 mia. kr. Regnskabet kaster for første gang lys over, hvordan de dårlige fremtidsudsigter har ramt selskabet her og nu.</p><p id="p7">Ifølge selskabets ledelse er de blodrøde tal i katastroferegnskabet dog allerede fortid.</p><p id="p8">Adm. direktør Ulla Röttger har ikke ønsket at stille op til interview, men direktionen oplyser i en mail, at værdien af affaldsanlægget er opskrevet igen, efter at politikerne for tre uger siden vedtog en politisk redningsplan, der giver mulighed for at importere affald fra udlandet.</p><p id="p9">Flere eksperter har sået tvivl om holdbarheden i den politiske redningsplan, fordi den afhænger af den internationale prisudvikling på affald, som er behæftet med stor usikkerhed.</p><p id="p10">Men det afviser bestyrelsesformand Lars Weiss, der mener, at redningsplanen og de ændrede politiske rammevilkår har løst de økonomiske problemer.</p><p id="p11">»Det bliver et godt regnskab for 2016. Det skyldes, at vi kan opskrive egenkapitalen, ligesom vi har nedskrevet den nu,« siger Lars Weiss.</p><p id="p12">jakob.j.martini@finans.dk niels.sandoe@finans.dk </p><p id="p13">Dette regnskab viser, at man har ramt fuldstændig skævt med prognoserne for det projekt.</p><p id="p14">Claus Holm, professor, Institut for Økonomi, Aarhus Universitet.</p><p id="p1">CHRISTIAN II, KONGE fra 1513 til 1523, traf en beslutning med vidtrækkende konsekvenser, da han i 1521 inviterede 184 hollandske landmænd fra Waterland nord for Amsterdam til at bosætte sig på Amager, hvor han gav dem en række privilegier, blandt andet på skatteområdet.</p><p id="p2">Flere historikere påpeger usikkerheden ved tallet og understreger, at man ikke ved, hvor mange kvinder og børn der fulgte med. Allerede i 1523 smuldrede Christian II's magt, og han måtte drage i landflygtighed, men hollænderne fik lov at blive i Danmark.</p><p id="p3">Historikerne er ikke enige om baggrunden for Christian II's beslutning, men noget tyder på, at kongen ønskede, at hollænderne skulle lære de danske bønder at dyrke grøntsager og en række rodfrugter og være med til at forbedre mælkeproduktionen. Amager skulle omdannes til hoffets og hovedstadens spisekammer.</p><p id="p4">Når de tilflyttede hollændere magtede at hæve sig op over de danske bønder både i økonomisk og kulturel henseende, skyldtes det ikke alene deres fordelagtige rettigheder, men også deres driftsmetoder, deres flid og nøjsomhed.</p><p id="p5">Især kvindernes deltagelse i arbejdet både i hus, have og mark og ikke mindst ved afsætningen af deres varer på Amagertorv inde i København øgede overskuddet.</p><p id="p6">Også børnene blev inddraget i arbejdet.</p><p id="p7">Da hollænderne kom til Amager i 1521, var der opbrud i Europa. Den 31. oktober 1517 havde Luther opslået sine 95 teser om afladen. Dermed begyndte den lutherske reformation. 1520 udsendte Luther sine reformatoriske skrifter. Hvor meget de indvandrede hollændere har kendt til den begyndende reformation, ved vi ikke. Det skyldes blandt andet, at det under krigen mod Sverige i 1658-1659 gik hårdt ud over Amager, hvor svenskerne afbrændte de fleste gårde, og hele Hollænderbyen (St. Magleby) blev afbrændt.</p><p id="p8">Dermed mistede mange mennesker deres hjem, og alt arkivmateriale fra hollændernes ankomst til 1659 forsvandt.</p><p id="p9">HOLLÆNDERNE VAR hurtige til at genopbygge deres gårde. Derimod var der adskillige danske bønder, der ikke kunne beholde deres gårde efter Svenskekrigen.</p><p id="p10">De havde jo skatter og tyngende afgifter, som de dygtige hollændere var fritaget for i henhold til deres privilegier.</p><p id="p11">Det betød, at hollænderne tog flere gårde i fæste, særligt i Tårnby Sogn. Hollænderkulturen bredte sig efterhånden til hele Amager på mange områder: mejeri-og havebrug, driftsmetoder og alt, hvad der angik økonomi.</p><p id="p12">Den ældste St. Magleby Kirke kender vi intet til, men i 1373 nævnes St. Magleby Sogn i roskildebispens jordebog. Den kirke, der stod på stedet, da hollænderne i 1521 fik deres privilegier, blev også deres ejendom. Da Reformationen blev indført i 1536, blev hollænderne en del af den lutherske kirke. St. Magleby Kirke ejede de indtil 1937, da den overgik til selveje i lighed med næsten alle danske kirker. Derfor er ombygninger og forandringer ved kirken også betalt af de indvandrede hollændere. I 1611 gennemførte hollænderne en så gennemgribende ombygning af kirken, at der var tale om en ny kirke. Det nærmeste billede for denne restaurering var den i 1925 nedrevne kirke i Oterleek i de første kolonisters hjemegn, Waterland.</p><p id="p13">Historikerne antager, at hollænderne havde deres egen katolske præst med i 1521. Men efter Reformationens indførelse i 1536 måtte der kun være lutherske præster i den danske kirke. I Holland havde Jean Calvins (1509-1564) efterfølgere efter Reformationen fået en dominerende indflydelse. Da hollænderne de første mange år ikke forstod ret meget dansk, kaldte man lutherske præster fra Holsten og Ditmarsken, som talte plattysk, der lignede hollandsk ganske meget.</p><p id="p14">Pastor Jørgen Harder fra Ditmarsken oversatte Luthers " Lille Katekismus" til plattysk og brugte den ved undervisningen af konfirmander. Den udkom første gang i 1685 og kom i flere udgaver. Indbyggerne i Dragør hørte under St. Magleby Sogn og var utilfredse med, at der kun var gudstjenester på plattysk, som også salmebøgerne var affattet på. Derfor ansatte den pietistiske kong Christian VI fra 1735 en dansktalende pietistisk præst ved St. Magleby Kirke foruden den tysktalende.</p><p id="p15">I Museum Amager kan man ikke alene med stort udbytte studere de indvandrede hollænderes historie i Danmark, men der findes også en unik bogsamling af bibeler, salmebøger, opbyggelige skrifter, andagtsbøger og religiøse traktater indsamlet fra bogsamlinger i en række dødsboer. Denne religiøse bogsamling giver en enestående mulighed for at udforske den kristne tro og praksis hos de indvandrede hollænderes efterkommere.</p><p id="p16">Her venter en spændende kirkehistorisk forskningsopgave. Jeg kan allerede røbe, at tyngdepunktet i opbyggelseslitteraturen var de samme skrifter, som blev læst i den gudelige forsamlingsbevægelse, for eksempel skrifter af Johan Arndt (1555-1621) og John Bunyan (1628-1688).</p><p id="p17">Herman Andreas Timm (1800-1866) blev i 1835 sognepræst i St. Magleby, hvor han blev til sin død. Han var en nidkær vækkelsesprædikant, der også var med i Det Danske Missionsselskab, hvor han i nogle år sad i bestyrelsen.</p><p id="p18">Timm var en flittig sognepræst, der hyppigt gik på husbesøg, levede med sin menighed i sorg og glæde og også arrangerede bibeltimer for sin menighed. St.</p><p id="p19">Magleby Kirke med plads til 600 mennesker var fyldt til bristepunktet af en lyttende menighed, når han prædikede.</p><p id="p20">Mange af efterkommerne af de indvandrede hollændere tog til Timms gudstjenester, også hvis de var flyttet uden for sognet, for eksempel til Sundby.</p><p id="p21">TIMM ER BLEVET kaldt " Faderen til troslivet på Amager". I den nyeste udgave af Den Danske Salmebog har man medtaget følgende tre af Timms salmer: " Under dine vingers skygge", " Kender du den livsens kilde" og " Bliv hos mig, kære Herre Krist". Alle tre salmer er præget af hans pietistiske vækkelsestone.</p><p id="p22">Da den svenske vækkelsesprædikant O. Ahnfeldt (1813-1881), præget teologisk af den svenske vækkelsesleder C. O.</p><p id="p23">Rosenius (1816-1868), første gang prædikede på Amager i 1852, skete det hos den grundtvigske familie Vinther. Da var den teologiske afstand for stor til et varigt samarbejde. I de følgende år prædikede Ahnfelt flere gange både i København og på Amager, uden at det fik varige følger med en foreningsdannelse.</p><p id="p24">Men i 1865 prædikede han i et privat hjem hos skibstømrer A. Truelsen i Sundby, hvor flere af de få deltagere var efterkommere af de indvandrede hollændere.</p><p id="p25">Dette møde fik en igangsættende virkning og blev Luthersk Missions begyndelse på Amager. Man samledes regelmæssigt til læsning af Luther og Rosenius og inviterede til søndagsskole. Omkring 1870 udbrød der en stor vækkelse på Amager især blandt de indvandrede hollændere. Luthersk Mission voksede, så møderne ikke kunne holdes i private hjem. Luthersk Mission blev så tilbudt at holde møder i et lokale med plads til 300 mennesker i Borgergade ikke langt fra Amagertorv, som hollænderne hver morgen bragte deres frugt og grøntsager til. Da der også blev for lidt plads i Borgergade og senere i en større sal i Vingårdsstræde, tog Luthersk Mission i 1876 initiativ til at bygge et missionshus i Nansensgade 94 med plads til 1000 mennesker. Det var i flere år Københavns største mødelokale.</p><p id="p26">Flemming Kofod-Svendsen er teolog og forfatter samt tidligere folketingsmedlem og minister for Kristeligt Folkeparti.</p><p id="p27">I 1865 prædikede Ahnfeldt i et privat hjem hos skibstømrer A. Truelsen i Sundby, hvor flere af de få deltagere var efterkommere af de indvandrede hollændere.</p><p id="p28">Dette møde fik en igangsættende virkning og blev Luthersk Missions begyndelse på Amager. Man samledes regelmæssigt til læsning af Luther og Rosenius og inviterede til søndagsskole.</p><p id="p1">HELE ØEN: Det prisbelønnede byggeri, 8tallet i Ørestad, var rammen for kåringen af årets unge erhvervsleder på Amager.</p><p id="p2">En pris, der er stiftet af JCI Ørestad og Amager Erhvervsråd.</p><p id="p3">Blandt fire nominerede kandidater blev 36-årige Daniel Schwartz Bojsen fra Rambøll Management Consultning hædret med prisen, som også er er led i den nationale konkurrence for unge erhvervsledere. Daniel er dermed klar til finalen om titlen som årets unge erhvervsleder i Danmark.</p><p id="p4">Daniel Schwartz levede op til kriterierne om at været mellem 18-40 år, have ledelselsesansvar for andre mennesker i sit professionelle virke, være succesfuld, medarbejder-engageret og udviklende. Endvidere bliver der lagt vægt på personens værdier og interesser, der giver plads til både familie, fritidsinteresser og samfundsengagement.</p><p id="p5">De fire nominerede blev præsenteret af deres indstillere, og foruden prisvinderen, var det 35-årige Martin Henriksen, Geodic Wilsen, Henric Calrsson, 29 år, og Bjørn Nilsson, 34 år, begge fra Crowne Plaza Copenhagen.</p><p id="p6">I forbindelse med prisoverrækkelsen holdt underdirektør Mads Sand Madsen fra Rambøll A/ S et foredrag med temaet » Vækst via ledelse. « Rambøll A/ S har deres imponerende hovedsæde i Ørestad med cirka 1.500 ansatte og på verdensplan er der cirka 10.000 ansatte fordelt på i alt 200 kontorer.</p><p id="p1">Canadiske Saga er ikke sjældne gæster i København. Bandet var i byen i 2004, 2005 og senest i maj sidste år i forbindelse med udgivelsen af Sagas seneste album, 'Trust'. Nu er bandet igen i København. </p><p id="p2">Bandet kommer til København med noget nær originalbesætning. Saga har ellers gennemgået et stort antal forskellige musikere og oplevede i øvrigt en større nedtur i 90erne. Gruppens seneste udgivelser, 'Network' og efterfølgeren 'Trust' er imidlertid fuldt på højde med tidligere hitmateriale fra 70'erne og 80'erne, hvor gruppen serverede stinkende hits på stribe. Gruppen fik da også mærkaten "Drømmefabrikken".</p><p id="p3">På 'Trust' er "I'm OK', "It's You Life", titelnummeret "Trust" og "Back To The Shadows" ørehængere af den klassiske Saga-kaliber. </p><p id="p4">Saga udgiver i disse dage albummet "10.000 Days" og er således klar til kamp og for nostalgikere og tilhængere af den symfoniske rock fra et af genrens største bands. </p><p id="p5">Cd-udgivelsen indeholder nye ørehængere som "Lifeline", "Sideways" og ikke mindst titelnummeret "10,000 Days".</p><p id="p6">Koncerten i Amager Bio kan dog gå hen og blive et endeligt farvel til Saga. Forsanger Michael Sadler har nemlig meddelt, at han trækker sig ud af bandet ved årets udgang. </p><p id="p7">De øvrige medlemmer har dog planer om at fortsætte, såfremt man kan finde en værdig afløser.</p><p id="p8">Det bliver næsten umuligt!</p><p id="p9">Koncerten i Amager Bio finder sted torsdag 8. november og er udsolgt.</p><p id="p1">SUNDBYØSTER: Stoltheden i den anden ende af linjen er ikke til at tage fejl af, da vi fanger formanden for håndboldklubben Amager SK, Henrik Mathiesen, for at fotælle, at han nu også er formand for årets klub 2017 på Amager: » Det var sgu' noget af en overraskelse -en glædelig en af slagsen, må man sige. Jeg har fulgt med i priserne de andre år, men havde ikke lige set den komme. Men det er jo altid rart at blive anerkendt, « griner formanden, som melder om kraftig medlemsfremgang i løbet af 2017, specielt blandt de alleryngste.</p><p id="p2"><br /><em style="bold">Lokal spiller</em></p><p id="p3">Det er ikke mindst den nye Sunbyøsterhal 2 og klubbens faste klublokaler i hal 1 overfor, som har skabt fællesskab og synlighed i nærområdet, siger Henrik: » I gamle dage var vi både på Peder Lykke Skolen, i Sunbyhallerne og Sundbyøster, så spillere og trænere kendte ikke hinadnen. Men med den nye hal er dagligdagen nu koncentreret om Sundbyøsterhallerne med vores eget klublokale -dét har givet klubben rigtigt meget, rent socialt.</p><p id="p4">Alle vores kampe, stævner, træninger for drenge og piger på kryds og tværs af de to haller... Det kan ikke understreges nok, hvor meget det betyder, at man kan være det samme sted.</p><p id="p5">Til vores håndboldskole i uge 32 havde vi rigtigt mange børn, også udefra, i en hel uge, vi er med i kommunens FerieCamps i skoleferierne ude i lokalområdet og åben beachtræning på stranden i sommerferien -det giver meget til klubben. Dels for trænerne, men også for de unge, som ser hinanden rundt omkring og knytter fællesskaber. Men det er faktisk snakken børnene imellem -at de har nogle gode oplevelser og dygtige trænere, som de synes er spændende -når det spreder sig..</p><p id="p6">Det er sådan, man får nye medlemmer i dag. Men det er selvfølgelig alle de små ting samlet, der er med til at gøre det.</p><p id="p7">Og så er vi jo meget ude til stævner i hele landet. Næstved, Lalandia Cup, Holstebro, Lund i Sverige -hver gang med mellem 120 og 160 børn og unge. « Klubben afholder hvert år i august opstartsstævnet Amager Cup. Efter et par års stævner i Amager SK-regi arrangeres det nu i fællesskab med Taarnby HK. Stævnet er for alle ungdomsrækker fra U/ 10 til U/ 18.</p><p id="p8"><br /><em style="bold">Samarbejde på alle leder</em></p><p id="p9">Amager SK blev dannet i 1991 som en sammenlægning mellem MK31 og Idrætsforeningen Peder Lykke. Klubben er udelukkende drevet af frivillige kræfter: ud over trænere er der ingen ansatte på lønningslisten. I sæsonen 2017/ 2018 sidder der fem i bestyrelsen -de administrerer en klub med 400 medlemmer, flest i 8-14 års alderen. Klubben havde i 2017 flere hold i de bedste ungdomsrækker: førsteholdene fra U/ 10, U/ 12, U/ 14, U/ 16 og U/ 18 pigerne og U/ 14 drengene.</p><p id="p10">Et tre år gammelt holdfællesskab, Amager Håndbold, sammen med Taarnby HK for U/ 16 årgangen er nu blevet udvidet til at omfatte alle U/ 14,-U/ 16-og U/ 18-årgangene, og det har været med til at sikre den sportslige succes: Det lykkedes for tre hold at fastholde pladsen i de bedste rækker: » Det er en kæmpe styrke for håndbolden på Amager, at vi er to klubber, der kan finde ud af at samarbejde.</p><p id="p11">Ellers var der flere spillere, som var flyttet til eksempelvis FIF og Ajax, det er helt sikkert. Så rent udviklingsmæssigt har det været et forrygende år, « vurderer formanden.</p><p id="p12">I den yngste ende af skalaen finder vi blandt andet klubbens U/ 10-piger, der før jul var ubesejret i deres pulje.</p><p id="p13">De og U/ 12-pigerne er inviteret med til de uofficielle DM, der også afvikles i april.</p><p id="p14"><br /><em style="bold">Sportslige meritter</em></p><p id="p15">På seniorsiden er der knapt 100 aktive.</p><p id="p16">Og både klubbens bedste herre-og damehold blander sig lige nu i striden om oprykningspladserne til 2. division. Klubbens 3. divisionsdamer kæmper en krig i en uhyre tæt række med høj kvalitet, hvor alle slår hinanden og der er historisk kort mellem nedryknings-og oprykningsspil.</p><p id="p17">Klubbens bedste herrehold ligger på førstepladsen i 3. division, og med et resterende program, der på papiret ser overkommeligt ud, kan det godt ligne oprykningsfest i Sundbyøsterhallen torsdag 5. april, når sidste kamp er fløjtet af.</p><p id="p18">Amager SKs største sportslige præstationer daterer sig til 2006, da det daværende U/ 14-drengehold spillede sig til en sølvmedalje ved DM.</p><p id="p19"><br /><em style="bold">Udvalg støtter op</em></p><p id="p20">2017 blev også året, hvor klubbens støtteudvalg blev etableret. Udvalget har ved hjælp af udelukkende frivillig arbejdskraft lykkedes at tjene et stort beløb.</p><p id="p21">Dette beløb tilfalder alle klubbens medlemmer i form af tilskud til sociale arrangementer som Halloweenfest, julefest og fastelavnsfest, ligesom udvalget i november afholdt julebanko i klublokalet i Sundbyøsterhallen.</p><p id="p22">Udvalget har ligeledes bidraget med et flot beløb til årets påsketure, så ungdomsspillerne for en reduceret pris kan deltage i klubbens ture til Holstebro, Faxe og Prag.</p><p id="p23">» Det går flot over hele linjen. Vi er jo glade for de fine elite-resultater, men vi er først og fremmest en breddeklub, så det er det, vi knokler for. Derfor er det så fint med denne her opmærksomhed, den gør jo det hele noget mere værd, « siger Henrik Mathiesen.</p><p id="p24">Vi er glade for de fine elite-resultater, men vi er først og fremmest en breddeklub, så det er det, vi knokler for.</p><p id="p25">HENRIK MATHIESEN, formand for årets klub, Amager SK.</p><p id="p1">BRYGGEN: Amager Vest Lokaludvalg gik meget specifikt efter kun at have folketingspolitikere i panelet, da udvalget i onsdags holdt et nyt borgermøde om det planlagte boligbyggeri Amager Fælled Kvarter syd for Grønjordssøen.</p><p id="p2">Hvis byggeriet skal flyttes -Amager Vest Lokaludvalg har selv den officielle holdning, at Amager Fælled skal bevares som den er, kræver det en beslutning i Københavns Borgerrepræsentation, og at et flertal i Folketinget åbner og ændrer Ørestadsloven fra 1992, hvori byggefeltet til Amager Fælled Kvarter nøje er udlagt.</p><p id="p3">På mødet, der blev holdt i idrætshallen hos Skolen på Islands Brygge, skulle det blotlægges, om der på tinge er en velvilje til dette.</p><p id="p4"><br /><em style="bold">Ikke nok at være på naturens side</em></p><p id="p5">Men først var der en stribe oplæg.</p><p id="p6">Lektor emeritus Peter Vestergaard fra Biologisk Institut på Københavns Universitet redegjorde for biodiversiteten på Amager Fælled.</p><p id="p7">Han konstaterede, at den tidligere strandeng, der i dag er afskåret fra hav, er 6.000-7.000 år gammel -den ligger netop i det udlagte byggefelt til Amager Fælled Kvarter. Her vokser 156 af fælledens ialt 290 arter, blandt andre den rødlistede planteart Brændeskærm, som kun vokser på Amager og har sin største koncentration i Amager Fælled Kvarter.</p><p id="p8">Arkitekt Rune Veile fra BCVA arkitekter fortalte om sin tegnestues forslag til alternative placeringer af byggeriet -for eksempel i en stribe vest for Ørestad City og Ørestad Syd eller på en overdækning af Øresundsmotorvejen og jernbanen.</p><p id="p9">Et par lektioner i værdier fik den fyldte sal fra lektor emeritus Jørgen Birk Mortensen fra Økonomisk Institut på Københavns Universitet.</p><p id="p10">Mortensen sad i Wilhjelmudvalget i 2000-2001, nedsat af den daværende regering til at udarbejde en rapport, der kunne danne udgangspunkt for en handlingsplan for biologisk mangfoldighed og naturbeskyttelse.</p><p id="p11">Jørgen Birk Mortensen bidrog med den klare besked, at det ikke er nok at være på naturens side, hvis man vil overbevise beslutningstagerne.</p><p id="p12">» Skal man begå sig med beslutningstagerne, må man belyse omkostningssiden og gevinsten.</p><p id="p13">Projektets gevinster er for tyndt beskrevet til, at en meningsfyldt stillingtagen kan finde sted -det tror jeg, er et problem. Det kræver, at man kan påvise, at gevinsterne står mål med omkostningerne. Det er noget, som forskningsafdelingen på Danmarks Miljøundersøgelser kunne udføre. Det er vigtigt, hvis man skal dokumentere gevinsterne, « sagde han. « .</p><p id="p14"><br /><em style="bold">Fire partier støtter flytning af byggeri</em></p><p id="p15">Regeringspartierne Venstre, Konservative og Liberal Alliance mødte ikke op til den efterfølgende paneldebat, men ellers var alle partier på tinge repræsenteret.</p><p id="p16">Kort ridset op viste fire partier interesse for at arbejde for en flytning af byggeriet: Ida Auken, Det Radikale Venstre, Trine Torp fra SF, Christian Poll fra Alternativet og Søren Egge Rasmussen fra Enhedslisten.</p><p id="p17">Pia Adelsteen fra Dansk Folkeparti gjorde opmærksom på, at hun ikke tidligere havde kendt til byggeplanerne på Amager Fælled, men i hendes tid i byrådet i Frederikssund Kommune havde der været en lignende sag med byudviklingsprojektet ' Vinge', som blev bygget op fra bunden.</p><p id="p18">» Jeg mener godt, at udvikling og natur kan gå hånd i hånd. Jeg tror ikke, at det ødelægger Amager Fælled med byggeri -vi har set andre steder, at man godt kan få begge dele, « sagde Pia Adelsteen.</p><p id="p19">Socialdemokratiets Lars Aslan Rasmussen, der selv bor på Amager, havde ikke taget stilling.</p><p id="p20">» Jeg har ikke lagt mig fast på en endelig holdning. Vi har ikke diskuteret sagen i S-gruppen endnu, og jeg tror, der er forskellige holdninger. Jeg hører selv til det meget lille mindretal i partiet, der er imod en havnetunnel, « sagde han.</p><p id="p21">Men han nævnte også sin skepsis over for, at hvis man åbner Ørestadsloven, kan andre elementer komme i spil end lige Amager Fælled Kvarter.</p><p id="p22"><br /><em style="bold">Borgerrepræsentationen må tage første skridt</em></p><p id="p23">Det er blot halvanden uge siden, at et forslag fra SF om at få undersøgt alternative placeringer af byggeriet, faldt i Københavns Borgerrepræsentation, efter det kun blev bakket op af Radikale Venstre og Enhedslisten.</p><p id="p24">Efterfølgende holdt Konservative dog en dør åben for, at man forsøger at finde et alternativt byggefelt på fælleden, der ikke er gammel strandeng som det nuværende byggefelt.</p><p id="p25">Men Københavns Borgerrepræsentation er nødt til at levere et vedtaget, alternativt forslag til placering af byggeriet, før Ørestadsloven nogensinde bliver knappet op igen.</p><p id="p26">Det var den klare besked fra alle de repræsenterede partier.</p><p id="p27">» At finde den halvanden milliard til Metroselskabet, der mangler, hvis man aflyser byggeriet, det er no-go i Finansministeriet.</p><p id="p28">Hvis ikke der findes et flertal i Borgerrepræsentationen, kan vi ikke løse det i Folketinget, « sagde Søren Egge Rasmussen (Ø).</p><p id="p29">» Vi er nødt til at have noget konkret at forholde os til -hvad skulle alternativet være? Skulle vi overrule Borgerrepræsentationens beslutning? « spurgte Trine Torp (SF) retorisk.</p><p id="p30">» Loven kan vi ændre, men der skal komme et egentligt ønske først fra Borgerrepræsentationen, « sagde Pia Adelsteen (DF).</p><p id="p31">UOmrådernes naturværdi (på Amager Fælled, red.) går fra ' dårlig' og ' ringe' til ' høj', og området med høj naturværdi har et sammenfald med Amager Fælled Kvarter. Strandeng repræsenterer en vigtig dansk naturtype -den har bare været så uheldig at være placeret midt i en storby.</p><p id="p32">PETER VESTERGAARD, lektor emeritus , Biologisk Institut på Københavns Universitet UStrandengen har været heldig, at den lå i en storby -måske er det derfor, den aldrig er blevet dyrket eller gødsket. Det er vigtigt, at I borgere også er villige til at lægge byggeriet et andet sted for at redde vigtig natur, og at der ikke går NIMBY (not in my backyard) i det. Andre kommer til at betale regningen med deres udsigt IDA AUKEN (RAD.), folketingsmedlem og tidligere miljøminister UHvis man flytter byggeriet længere væk fra metroen, vil det være byplanlæggernes bekymring, at det giver problemer med klimapolitikken, fordi der så vil komme flere privatbiler. Det skal være rationelt for samfundet.</p><p id="p33">JØRGEN BIRK MORTENSEN, lektor emeritus, Økonomisk Institut på Københavns Universitet USom folketingspolitiker skal jeg ikke blande mig i samtlige 98 kommuners dispositioner. Jeg kunne ikke drømme om at presse lokalpolitikere -jeg har selv siddet i byråd i 12 år, og der skulle lige være kommet en politiker fra Folketinget dengang og prøvet at presse mig til noget..</p><p id="p34">PIA ADELSTEEN (DF), folketingspolitiker som svar på et spørgsmål fra salen, om de fremmødte politikere ikke kunne lægge pres på deres partimedlemmer i Borgerrepræsentationen UHvis der i Borgerrepræsentationen kun kan findes et flertal på 28 for og 27 imod en anden placering af byggefeltet, er det så en god løsning? Jeg mener alvorligt, at det er vigtigt med en bred støtte, ellers er der risiko for, at det kan blive ændret.</p><p id="p35">LARS ASLAN RASMUSSEN (S), folketingspolitiker UMeget usædvanligt skulle grundsalg i Ørestad finansiere offentlig transport, det sker normalt via skatter. Men By &amp; Havn sidder nu med en gæld på 20,5 milliarder, fordi metroens pris kørte af sporet.</p><p id="p36">Jeg synes, I har et ansvar -nu skal vi bøde for, at man ikke ville finansiere metroen på normal vis.</p><p id="p37">KNUD ERIK JENSEN, tilhører i salen, til folketingspolitikerne.</p><p id="p38">Amager Vest Lokaludvalg holdt borgermøde om Amager Fælled Kvarter med folketingspolitikere i panelet Fire partier bakkede her op om en flytning af byggeriet, men forlangte først et alternativt forslag fra Københavns Borgerrepræsentation.</p><p id="p1">Forbrugerombudsmanden har politianmeldt Ejendomsmægler Niels Hald Amager A/ S, som er en del af Danbolig-kæden, og ejendomsudviklerfirmaet NPV A/ S for at vildlede købere om arealet på projektlejlighederne i »Strandgården« på Amager ved at udspecificere størrelsen på de enkelte rum i boligerne.</p><p id="p2">Eksempelvis er badeværelset i en lejlighed markedsført som næsten dobbelt så stort som den reelle størrelse. Det fremgår af en netop udsendt pressemeddelelse fra Forbrugerombudsmanden.</p><p id="p3">I 2014 blev 56 projektlejligheder i byggeriet »Strandgården« på Amager udbudt til salg.</p><p id="p4">»Strandgården« er udviklet og opført af selskabet NPV A/ S, mens Ejendomsmægler Niels Hald Amager A/ S stod for salget af lejlighederne, skriver Forbrugerombudsmanden.</p><p id="p5">»Det er vores vurdering, at salgsmaterialet har givet forbrugerne det indtryk, at de købte en større lejlighed, end de faktisk gjorde. Det er ikke i orden. At købe en ny bolig er en stor beslutning, som man naturligvis skal kunne træffe på baggrund af korrekte oplysninger.</p><p id="p6">Vi har derfor politianmeldt de involverede virksomheder,« siger forbrugerombudsmand Christina Toftegaard Nielsen, som har behandlet sagen efter at have fået en klage fra 33 købere af projektlejlighederne på Amager.</p><p id="p7"><br /><em style="bold">16 kvadratmeter mangler</em></p><p id="p8">Som eksempel fremhæver Forbrugerombudsmanden, at en af lejlighederne ifølge plantegningen var på sammenlagt 94 kvadratmeter, når man lagde de oplyste arealer for hvert rum sammen. Men brugsarealet på den færdigbyggede lejlighed var kun 78 kvadratmeter - altså 17 pct. mindre end de oplyste arealer i salgsbrochuren.</p><p id="p9">Badeværelset var hele 43 pct. mindre end oplyst.</p><p id="p10">Hos ejendomsudviklerfirmaet NPV afviser man Forbrugerombudsmandens påstand og påpeger, at sælgeren af lejlighederne i overensstemmelse med normal praksis har anvendt lejlighedernes tinglyste arealer, som har figureret enslydende i salgsmateriale og købsaftaler.</p><p id="p11">»Begrebet nettoareal er i dag desværre ikke entydigt defineret, og indgår da heller ikke i opgørelsen af hverken BBR-areal eller tinglyst areal, som er de juridisk gældende arealer i en ejendomshandel,« siger selskabets direktør Jens Schaumann, der gik konkurs med Schaumann Properties i kølvandet på finanskrisen.</p><p id="p12"><br /><em style="bold">Boligøkonom: Hold skarpt øje</em></p><p id="p13">Ifølge pressemeddelelsen afviser Ejendomsmægler Niels Hald Amager A/ S også at have overtrådt markedsføringslovens vildledningsforbud.</p><p id="p14">Hverken hos Niels Hald, som har 11 Danbolig-butikker i København og fire i Roskilde, eller på Danboligs hovedkontor ønsker man at kommentere politianmeldelsen. I stedet henvises der til brancheforeningen Dansk Ejendomsmæglerforening.</p><p id="p15">»Vi kender til sagen og har efter afgørelsen været i dialog med Forbrugerombudsmanden om, hvordan vi fremadrettet skal angive arealerne.</p><p id="p16">Vi har ikke været opmærksomme på, at der var en problemstilling, og kender derfor heller ikke omfanget,« siger vicedirektør Anders Palmkvist.</p><p id="p17">Han understreger, at det i den konkrete sag er projektudbyderen, som har angivet arealerne inde i rummene i sit materiale, som mægleren så har linket til.</p><p id="p18">»I salgsopstillingen og købsaftalen, som ejendomsmægleren laver, har man bare angivet BBR-areal og det tinglyste areal, som man skal i henhold til lovgivningen. Men det er klart, at hvis det forekommer, så er det vores opgave at advare vores medlemmer om, at de ikke skal linke til sådan noget materiale,« siger Anders Palmkvist.</p><p id="p19">For at undgå lignende konflikter anbefaler Curt Liliegreen, direktør i Boligøkonomisk Videncenter, boligkøberne at holde skarpt øje med, om de reelt får, hvad de betaler for.</p><p id="p20">»Der er jo ganske meget at hente her potentielt for sælger - dog vil de fleste nok lugte lunten, når de beser lejligheden. Man skal tro sine øjne, og ikke papirerne,« siger Curt Liliegreen.</p><p id="p21">loka@berlingske.dk sren@berlingske.dk </p><p id="p22">Man skal tro sine øjne, og ikke papirerne.</p><p id="p23">Curt Liliegreen, Boligøkonomisk Videnscenter.</p><p id="p24"><br /><em style="bold">Fakta: MARKEDSFØRINGSLOVEN Vildledning er forbudt</em></p><p id="p25">Markedsføringsloven indeholder følgende forbud mod vildledning: Markedsføringslovens § 5, stk. 1: En erhvervsdrivendes handelspraksis må ikke indeholde urigtige oplysninger eller i kraft af sin fremstillingsform eller på anden måde vildlede eller kunne forventes at vildlede gennemsnitsforbrugeren, uanset om oplysningerne er faktuelt korrekte.</p><p id="p26">Markedsføringslovens § 6, stk. 1: En erhvervsdrivendes handelspraksis må ikke vildlede ved at udelade eller skjule væsentlige oplysninger eller præsentere væsentlige oplysninger på en uklar, uforståelig, dobbelttydig eller uhensigtsmæssig måde.</p><p id="p27">Kilde: Forbrugerombudsmanden.</p><p id="p1">UDFORDRINGER Løberuter, udsigtsposter, legepladser street fitness og 500+ meter skiløjper.</p><p id="p2">Amager Ressource Center og arkitekterne SLA har for nyligt offentliggjort det endelige design for tagpark og mulighed for skisport i hovedstaden.</p><p id="p3">Stedet er Amager Bakke - den kombinerede skiløjpe og aktivitetspark, der fra september i år vil pryde Københavns nye forbrændingsanlæg.</p><p id="p4">- Det er alt sammen skabt i en vild og sanselig bjergnatur med planter, stenlandskaber, buske og 130 træer - som en offentlig og naturfyldt grøn tagpark, siger siger Rasmus Astrup, partner hos landskabsarkitekterne og bynatur-eksperterne SLA.</p><p id="p5"><br /><em style="bold">Masser af aktiviteter</em></p><p id="p6">Den fantasifulde tagpark er udtænkt af BIG -Bjarke Ingels Group og er allerede nu blevet internationalt berømt.</p><p id="p7">At skabe en naturfyldt og grøn aktivitetspark på toppen af et 88 meter højt forbrændingsanlæg er nemlig noget, der aldrig er blevet prøvet før.</p><p id="p8">Når projektet står færdig i september 2018, vil den tilbyde en bred vifte af udendørsaktiviteter for både københavnere og besøgende, nemlig vandrestier, legepladser, street fitness, trailrunning, udsigtspunkter, klatrevægge og læposter. Og ikke mindst 500+ meter skiløjper designet af BIG.</p><p id="p9"><br /><em style="bold">Stejl hældning</em></p><p id="p10">- Tagets ekstremt stejle hældning stiller store krav til plantedesignet og landskabets opbygning, og de komplicerede vind-og vejrforhold i de næsten 100 meters højde skaber vanskelige levevilkår for træer og planter, siger Rasmus Astrup i en pressemeddelelse i forbindelse med offentliggørelse af designet.</p><p id="p11">Varmen fra de store energikedler under tage, der nogle steder giver jord/ tagtemperaturer på omkring 60 grader, har måtte håndteres, fortæller han.</p><p id="p12">Desuden var der en række sikkerhedskrav, der skulle adresseres.</p><p id="p13">- Arbejdet med at skabe en grøn aktivitetspark på toppen af Amager Bakke har været en meget udfordrende og meget inspirerende opgave.</p><p id="p14">Ikke kun på grund af de ekstreme naturlige - og unaturlige - forhold på stedet, som lægger et stort pres på planter, træer og landskab., siger Rasmus Astrup.</p><p id="p15">- Men også fordi vi har måttet sørge for at tagparkens aktiviteter designes på en tilgængelig, intuitiv og indbydende måde. Målet er at bakken bliver et begivenhedsrigt, rekreativt offentligt og frodigt byrum med en stærk æstetisk og sanselig bynatur, der giver værdi for alle københavnere hele året rundt, tilføjer SLA-partneren.</p><p id="p16"><br /><em style="bold">Vildt og frodigt</em></p><p id="p17">For at løse projektets mange udfordringer har landskabsplanlæggerne udtænkt en række naturbaserede designløsninger og testet forskellige typer vegetation og materialer i 1: 1 eksperimenter.</p><p id="p18">- De forskellige naturtyper er specielt udvalgt til at imødekomme tagparkens udfordrende levevilkår og til at give optimalt mikroklima og vindforhold for de besøgende, siger Rasmus Astrup.</p><p id="p19">Resultatet er et vildt, frodigt og hårdført grønt naturdesign, der giver mulighed for brug af tagparken året rundt, samtidig med at der skabes et sanseligt og varieret miljø for alle tagparkens aktiviteter, fortæller SLA i en pressemeddelelse.</p><p id="p20"><br /><em style="bold">Tiltrækker dyr og insekter</em></p><p id="p21">Og arkitekternes design vil ikke kun give grønne attraktioner på taparken: Naturdesignet er blevet udformet, så det naturligt vil spredes til det omkringliggende byområde.</p><p id="p22">-Tagparkens natur vil tiltrække fugle, bier, sommerfugle og insekter, hvilket i sig selv vil give en dramatisk stigning i biodiversiteten i området. Og ved hjælp af naturlig bestøvning og frødispersion kan vi faktisk sprede tagparkens natur, så den også bliver til gavn for de omkringliggende industriområder, parkeringspladser og boliger, håber Rasmus Astrup.</p><p id="p23">- På denne måde vil skibakken fungere som en generøs ' grøn bombe', der radikalt vil øge hele områdets biodiversitet og grønne profil, siger Rasmus Astrup.</p><p id="p24">Amager Bakke Tagpark står efter planen færdig til september i år.</p><p id="p25">Amager Bakke bliver et begivenhedsrigt, rekreativt offentligt og frodigt byrum med en stærk æstetisk og sanselig bynatur Rasmus Astrup, partner i SLA .</p><p id="p26"><br /><em style="bold">En hvid og grøn skibakke</em></p><p id="p27">? Sted: København, Danmark ? Arkitekt: BIG ? Landskabsarkitekt: SLA ? Ingeniør: MOE ? Entreprenør: Malmos ? Kunde: Amager Ressource Center ? Areal: 16.000 kvm ? Planlagt åbning: September 2018.</p><p id="p1">HELE ØEN: Cykelfantomet Amalie Dideriksens VM-trøje lyser op midt i mængden på gruppebilledet i anledning af kåringen som Årets Klub 2013.</p><p id="p2">Da blitzlyset dør hen, kommer bonussen: Amalie er modtager af Amager Bladets Idrætspris 2013 efter en sæson, hvor højdepunktet naturligvis var verdensmesterskabet på landevej for U19-damer, som blev erobret på de toskanske landeveje.</p><p id="p3">I starten af sæsonen vendte Amalie tilbage til Amager Cykle Ring efter en kort afstikker til Team Rytger, og det gav pote på både landevejene og alverdens baner: bronze ved VM i scratch, sejr i damernes linieløb, en fjerdeplads ved seksdagesløbet i Bremen, sølv i enkeltstarten ved DM og fire seniormesterskaber ved DM på banen supplerer sommerens triumf for den 17-årige cykelrytter, som har vænnet sig til at køre mod ' de voksne'.</p><p id="p4">Årets Fund 2010 i Amager Bladet blev sidste år kåret til årets cykelrytter af kollegerne og årets banerytter ved Danish Bike Awards og kan altså nu veksle den tre år gamle talentpris med Amagers hovedpris inden for idrættens verden.</p><p id="p5">» VM-ruten var rigtig hård, og jeg havde ikke forventet noget på forhånd. Men jeg kom med i det rigtige udbrud, og så var vi tre tilbage mod afslutningen.</p><p id="p6">Jeg kendte ingen af dem, så jeg måtte bare håbe på, at min spurt var bedre end deres -at have is i maven så længe som muligt. Man kunne se målet halvanden kilometer ude, og så er der mange, der bliver ivrige. Da jeg fik Årets Fund syntes jeg selvfølgelig også, jeg havde store resultater. Nu er det bare blevet endnu større, faktisk helt vildt. Men det er egentlig bare gået stille og roligt fremad, step by step... Jeg er bare superstolt over, hvad jeg har opnået indtil videre, « siger Amalie.</p><p id="p7">Og med den fremdrift, der er i Amager Cykle Ring, er der fin modstand -selv for en verdensmester: » Jeg havde det jo rigtig godt i Amager, og det var godt for mig at skifte tilbage igen. Resultaterne er kommet, og jeg bliver her også i denne sæson.</p><p id="p8">Jeg træner jo sammen med vores junior-team og licensrytterne, supergod træning. De kan sagtens køre op mod mig, det er helt sikkert, « smiler cykelrytteren.</p><p id="p9"><br /><em style="bold">VM-forsvar</em></p><p id="p10">» Der er mange på min alder, der vælger at satse på enten bane eller landevej, men for mig fungerer det fint med begge dele.</p><p id="p11">Jeg drømmer alligevel mest om en karriere på landevejen, « siger Amalie Dideriksen, som lige har skullet vænne sig til opmærksomheden, når hun stiller op ved de store løb: » Jeg er slået igennem i udlandet, og folk begynder at vide, hvem jeg er. Jeg har lige været i Holland og Belgien (hvor Amalie selvfølgelig også triumferede, red.), skulle interviewes foran feltet inden start, og folk ville have billeder -førhen var jeg jo bare én blandt mange. Det er superfedt, og jeg håber selvfølgelig det kan blive ved -og blive endnu bedre.</p><p id="p12">Det gælder om at bevare begge ben på jorden, tro på sig selv og træne hårdt for det. Det kræver også støtte fra familie, venner og trænere, « siger verdensmesteren, som har et par klare mål for den kommende sæson: » Jeg håber på en medalje til VM på bane, og så vil jeg kæmpe, hvad jeg kan, på landevejene.</p><p id="p13">Nu ved folk jo, hvad jeg kan, så det bliver ikke lige så nemt, men jeg vil da prøve at forsvare VM-trøjen. «.</p><p id="p1">KØBENHAVN: » Plads til 100.000 flere københavnere -hvordan? « var overskriften på et borgermøde i onsdags, hvor der sjovt nok var begrænset plads i lokalet Hovedkassen på Københavns Rådhus -tilmelding på forhånd var nødvendig.</p><p id="p2">Men det var nu også mestendels politikere, lokaludvalgsmedlemmer, personer med særlig interesse i byplanlægning og en lille stribe engagerede borgere, der bød årets sidste, danske tv-transmitterede Champions League-chance trods og tog plads i salen.</p><p id="p3">Københavns Kommune vil med Kommuneplan 2011 gøre hovedstaden klar til omkring 100.000 flere indbyggere i 2025.</p><p id="p4">Med otte udpegede handlingsplanområder -Ørestad, Nordøstamager, Nordhavn, Nordvest, Vidensbydel Nørre Campus, Valby Syd, Sudhavn samt området fra Kødbyen til Polititorvet vil kommunen forsøge at dække behovet for op mod 45.000 nye boliger og 2,8 millioner kvadratmeter nyt erhvervsbyggeri.</p><p id="p5">Kommuneplanforslaget er i høring i otte uger indtil 17. oktober, og borgermødet er et af borgernes værktøjer til at give kommunen med-eller modspil til planerne. Efter et oplæg fra forvaltningen blev de fremmødte inddelt i otte grupper -en for hver af de udpegede handlingsområder -nogle af dem blev sendt til andre mødelokaler på rådhuset, og efter debatten blev forvaltningen udstyret med en håndfuld papirlapper med deltagernes forslag til, hvad der mangler i de otte områder.</p><p id="p6"><br /><em style="bold">Et skridt i rigtig retning</em></p><p id="p7">For to år siden blev der også samlet en masse sedler ind med forslag fra borgerne, da lokaludvalgene holdt hver deres bydelsfester som optakt til udformningen af bydelsplanerne -lokaludvalgenes input til den kommende Kommuneplan.</p><p id="p8">På Musiktorvet på Øresundsvej var det Amager Øst Lokaludvalgs formand Ole Pedersen, der i august 2009 gik rundt med idekassen.</p><p id="p9">Siden blev borgernes ideer efter emne fordelt mellem forskellige temagrupper, og i over et år fortsatte Amager Øst og byens øvrige lokaludvalg et intensivt arbejde om udformningen af bydelsplanerne, der lå klar i december 2010.</p><p id="p10">Til borgermødet i onsdags var hele den gruppe, som satte sig til bords på rådhusets 2. sal for at debattere kommuneplanens handlingsplan for Nordøstamager, medlemmer af Amager Øst Lokaludvalg.</p><p id="p11">Og kan lokaludvalget så se deres omfattende arbejde med bydelsplanen afspejlet i kommuneplanforslaget? » Vi kan sagtens se, at man har set på bydelsplanen i udarbejdelsen af kommuneplanforslaget.</p><p id="p12">Indenfor det område ( Nordøstamager, red.), der er mærket af i materialet, er der bestemt elementer fra bydelsplanen, som er taget med.</p><p id="p13">Men der også elementer fra bydelsplanen, som ikke er taget med, så det et både-og, « siger formand for Amager Øst Lokaludvalg, Ole Pedersen og fortsætter: » Det er absolut positivt, at man begynder at bruge bydelsplanerne aktivt, men jeg synes stadig, at forvaltningen i processsen omkring kommuneplanforslaget kunne have gavn af at inddrage os. Vi så først kommuneplanforslaget i går, og det er ikke tilfredsstillende -der kunne man godt have taget os med på et tidligere tidspunkt, for der sker hele tiden en udvikling. Nogle projekter har vi arbejdet videre på, og andre har vi senere fundt ud af ikke haster så meget. En fortsat dialog kunne have givet et mere præcist input til, hvad der skal gennemføres nu i 2012 og 2013, og hvad kan skydes til senere. Men ikke desto mindre er det positivt, at man for første gang inddrager bydelsplanerne, og det er absolut et skridt i den rigtige retning. « Blandt de punkter, der blev givet videre til forvaltningen som mangelvare på Nordøstamager, var en idrætshal, en ny kanal til aflastning af fremtidige skybrud og at bustrafikken koordineres på tværs af Amagers to metrolinjer.</p><p id="p14"><br /><em style="bold">Rublet cykelsti ved Field's</em></p><p id="p15">I gruppen, der tog sig af Ørestad på borgermødet, sad blandt andre Hans Jørgen Møller i sin elektriske kørestol.</p><p id="p16">Han er formand for Dansk Handicapforbund i København og medlem af Amager Øst Lokaludvalgs arbejdsgruppe for frivilligt socialt arbejde, integration og ældre.</p><p id="p17">» Jeg kunne ikke nå med i gruppen for Nordøstamager -mødet ville forlængst have været forbi, før jeg nåede derop, « sagde han.</p><p id="p18">Og det var netop utilgængeligheden for handicappede borgere, han påpegede som noget, der mangler i Ørestad.</p><p id="p19">» I forhold til, at det er en helt nybygget bydel, er det katastrofalt, hvor svært det er at bevæge sig i kørestol. Og den belægning, man har valgt ved Field's -også på cykelstien -har jeg ikke mødt nogen, som synes er særlig morsom, « sagde Hans Jørgen Møller.</p><p id="p20"><br /><em style="bold">Behov for institution nu</em></p><p id="p21">Ørestad er langt fra færdigudbygget.</p><p id="p22">Indtil videre er der opført cirka 1,2 mio. kvadratmeter byggeri, heraf til 5.186 boliger med 9.667 indbyggere og cirka 11.310 ( 2009-tal) arbejdspladser.</p><p id="p23">Potentialet er 3,4 mio.</p><p id="p24">kvadratmeter byggeri, 25.000 indbyggere og 80.000 arbejdsog studiepladser.</p><p id="p25">I forvaltningernes budgetforslag er der i de kommende års aktiviteter blandt andet medtaget opførelsen af en daginstitution i 2014, en skole og en idrætshal i Ørestad Syd tidligst i 2015, trafikforbedringer på Ørestads Boulevard allerede til næste år og senere, når behovet er der, en udvidelse til fire spor, en ombygning af Kay Fiskers Plads i de næste tre-fire år, en færdiggørelse af cykelrute nord i 2013 samt etablering af stiforbindelser på tværs af fælleden tidligst fem år ud i fremtiden.</p><p id="p26">» Jeg vil da godt protestere imod, at der først skulle være behov for en daginstitution i 2014 -jeg bor selv i Ørestad, og vi har allerede nu problemer med at få plads til vores barn, « sagde Lars Berg Dueholm, der sidder i Borgerrepræsentationen for Liberal Alliance.</p><p id="p27"><br /><em style="bold">Byliv eller ej</em></p><p id="p28">En gruppe studerende fra Christianshavns Gymnasium pegede på, at der ikke er så meget liv » derude « . Ørestadsgruppen talte om, at mange beboere, når de trænger til frisk luft, har deres altaner med flot udsigt, og måske derfor ikke bevæger sig så meget i byrummene. Og at der især bor mange småbørnsfamilier, som ikke går så meget ud om aftenen. Men også, at det især er folk udefra, der taler om manglende byliv, mens når man taler med folk, som bor i Ørestad, så er der en helt anden tilfredshed. Der blev peget på et par af de cafeer, der trods alt er i Ørestad.</p><p id="p29">» Men man er også nødt til at bruge dem. Der kan det godt være en ulempe for bydelens liv, at det er så nemt for Ørestads beboere at tage metroen ind til Kgs. Nytorv, « sagde Kirsten Ledgaard, leder af planlægningen hos udviklingsselskabet By &amp; Havn.</p><p id="p30"><br /><em style="bold">OM KOMMUNEPLAN 2011</em></p><p id="p31">Københavns Kommune forventer, at der i 2025 er cirka 100.000 flere indbyggere i hovedstaden end i dag. De fordeler sig i cirkatal på 22.500 under 18 år, 33.000 på 19-29 år, 31.000 på 30-65 år og 10.500 over 65 år.</p><p id="p32">Befolkningstilvæksten skaber et behov for op mod 45.000 nye boliger samt 2,8 mio. kvadratmeter nyt erhvervsbyggeri.</p><p id="p33">I forslaget til Kommuneplan 2011 sættes der dels fokus på fire visioner: Øresundsregionen - en motor for vækst, Et godt hverdagsliv i København, Viden og erhverv i København og København som metropol for grøn vækst.</p><p id="p34">Dels på otte udpegede handlingsplanområder: Ørestad, Nordøstamager, Valby Syd, Nordhavn, Nørre Campus, Nordvest samt området fra Kødbyen til Polititorvet.</p><p id="p35">Hele kommuneplanforslaget kan findes på www.kk.dk/kpll og er i høring til 17 oktober. Høringssvar kan indgives på www.kk.dk/blivhoert eller ved at sende brev til Københavns Kommune, Center for byudvikling, Rådhuset 3. sal, 1599 København V.</p><p id="p1">SUNDBY/ TÅRNBY: Det er svært at få armene ned i håndboldklubberne Amager SK og Tårnby HK for tiden. Selv om der kan være stor skepsis ved at gå sammen med lokalfjenden, valgte de to klubber for halvandet år siden at etablere holdsamarbejder, og allerede nu taler resultaterne deres eget tydelige sprog.</p><p id="p2">Med seks divisionshold og et ligahold ser samarbejdet ud til at have en effekt.</p><p id="p3">» Det er lidt af et drømmescenarie, at det er gået så hurtigt med at høste succesen af samarbejdet. De her resultater havde ingen af klubberne opnået alene. Qua samarbejdet behøver man ikke at skifte klub for at udvikle sig eller spille på eliteniveau. Det tilbud, Amager manglede, er der nu, og det betyder også, at vi kan holde på de dygtige trænere -og lokke nye til, « siger Thomas Madsen, der er den ene af to sportsligt ansvarlige i Amager SK.</p><p id="p4"><br /><em style="bold">Trætte af at miste spillere</em></p><p id="p5">Samarbejdet mellem de to Amagerklubber begyndte i det små med at slå U16 holdene sammen i 2015, og det viste sig hurtigt at være så stor en succes, at samtlige hold fra U14 til U18 blev til Amager Håndbold fra sæson 2016/ 2017.</p><p id="p6">Selv om det kan være svært at tage skridtet mod at opgive sit eget klubnavn, så er det den rigtige vej at gå, lyder det fra Tårnby HK's formand Henrik Gertsen: » I starten -og vel en del stadig -var vi jo egentlig ikke klar over, hvad det endelige mål skulle være med holdfællesskabet.</p><p id="p7">Det er jo svært at tilfredsstille alle i sådan en situation, så det kan nok ikke undgås, at nogle ikke synes om idéen, men det er svært at komme op med et brugbart alternativ.</p><p id="p8">Vi var trætte af at miste alle vores bedste spillere til klubber på den anden side af broerne.</p><p id="p9">Og den eneste måde at imødegå den udvikling var at samarbejde i stedet for at modarbejde hinanden, « siger han.</p><p id="p10"><br /><em style="bold">Både elite og bredde</em></p><p id="p11">Også i Amager SK peger Thomas Madsen på, at det var svært at holde på de gode spillere.</p><p id="p12">Med samarbejdet kan de se, at flere vælger at blive, og nogen dropper ligefrem efterskolen for at blive på hjemøen og spille håndbold.</p><p id="p13">For 14-årige Emma Otto, der har i spillet i Amager SK i firefem år, er der ingen tvivl om, at samarbejdet omkring Amager Håndbold har gjort det langt mere interessant for hende at spille håndbold: » Det er rigtigt godt. Vi har fået fire hold på vores årgang, og samarbejdet har betydet, at vi er flere stærke spillere sammen.</p><p id="p14">Dem, der rigtigt gerne vil udvikle sig og blive bedre, har mulighed for det, og dem, der mere har lyst til at spille for sjov og hyggens skyld, kan det.</p><p id="p15">Det gør, at vi alle sammen udvikler os, og for mig har det været virkelig godt at blive presset mere. Jeg er blevet mere klar over, hvad jeg vil med min håndbold, « siger den unge stregspiller.</p><p id="p16">Før jul rykkede U16 pigerne op i landets bedste række, og to spillere herfra er udtaget til talenttræning.</p><p id="p17">Derudover spiller U14 pigerne i 1. division, som er bedste række i den aldersgruppe, U18 pigerne ligger i 1. division B, U16 drengene i 1. division B, U14 drengene spiller i 2. division A, mens U14 pigernes andethold og U16 pigernes andethold er i 2. division B.</p><p id="p18">De to klubbers yngste børnehold og seniorhold spiller fortsat under henholdsvis Amager SK og Tårnby HK.</p><p id="p19">Det gør, at vi alle sammen udvikler os, og for mig har det været virkelig godt at blive presset mere. Jeg er blevet mere klar over, hvad jeg vil med min håndbold.</p><p id="p20">EMMA OTTO, stregspiller, Amager Håndbold, 14 år.</p><p id="p1">Peer F. Hansen fik i sidste uge besked på, at hans kontrakt med Fremad Amager ikke forlænges, når den til sommer udløber. Dermed kan Hansen nu kigge sig om efter et nyt job, men noget tyder på, at den ambitiøse træner ikke kommer til at gå arbejdsløs længe.</p><p id="p2">- Jeg har fået to henvendelser, ikke noget konkret, men to henvendelser, som jeg selvfølgelig er lidt beæret over. Men lige nu går jeg og irriterer mig over at jeg ikke har været på landsholdet, for så havde jeg sikkert fået forlænget min kontrakt, siger Peer F. Hansen til bold.dk.</p><p id="p3">Efter meddelelsen om at Hansen ikke får forlænget sin kontrakt på Amager, meldte ledelsen hos amagerkanerne ud, at man ville satse på en anden profil som træner. Derfor kigger Hansen da også på de henvendelser han har fået.</p><p id="p4">- Det er fra en 2. divisionsklub og fra en 1. divisionsklub. Jeg synes det virker interessant, men lige nu trækker jeg lige vejret. Jeg har jo også et stykke arbejde her jeg skal have gjort færdigt, slutter Hansen.</p><p id="p5">Hansen og Amager er med otte spillerunder igen placeret som nummer 10 i 1. division, fire point over nedrykningsstregen. Da Hansen i efteråret overtog klubben, var amagerkanerne under stregen.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=68301&amp;OpointData=5f7893883dc98f894c271cc7af40d44dJmlkX3NpdGU9OTIzMCZpZF9hcnRpY2xlPTkyNzImaWRfdXNlcj0yODQwJmlkX2FwcGxpY2F0aW9uPTEwMDAwMDgmaWRfcGFydG5lcj01Jmxhbmc9ZGE=">Klik her for at åbne originalartiklen på Bolddk.com</a></p><p id="p1">Skibakken er anlagt på taget af forbrændingsanlægget Amager Ressourcecenter i København, som kan brænde op til 70 ton affald af i timen.</p><p id="p2">Christian Ingels er direktør i Copenhill, som står for fritidstilbuddene på toppen af anlægget. Han glæder sig til at åbne dele af bakken for offentligheden.</p><p id="p3">- Når vi åbner tirsdag og onsdag i vinterferien, er det for alle, der er interesserede i at løbe på ski, siger han.</p><p id="p4">Det er cirka halvdelen af det samlede skiareal, der vil være åbent i uge syv.</p><p id="p5">For at sikre en god oplevelse for alle besøgende vil maksimalt 3000 personer få adgang til de omkring 300 meter løjpe.</p><p id="p6">Og bookingerne er væltet ind fra interesserede skiløbere.</p><p id="p7">Visse skiklubber er også blevet inviteret til at prøve løjper og hop af.</p><p id="p8"><br /><em style="bold">Vil teste teknikken</em></p><p id="p9">Formanden for Københavns Skiklub, Mikkel Melamies, har store forventninger til Amager Bakke.</p><p id="p10">- Det giver vores knap 2200 medlemmer mulighed for at træne med ski under fødderne året rundt.</p><p id="p11">Normalt må skientusiasterne nøjes med vægt- og balancetræning i sommerhalvåret.</p><p id="p12">Ingels mener, at skibakkens forpremiere giver gode testmuligheder for alle typer skiløbere.</p><p id="p13">- Vi skal gribe muligheden for at få offentlige testpersoner og ikke kun professionelle, der har prøvet underlag i hele Europa af, siger direktøren.</p><p id="p14">Derudover kan Copenhill få prøvet logistik og teknik på det 85 meter høje anlæg af.</p><p id="p15">Byggeriet af anlægget såvel som fritidsområderne på dets tag har været præget af forsinkelser og budgetproblemer.</p><p id="p16">Kritikere har sået tvivl om, hvorvidt man fik nok ud af det storstilede projekt i forhold til prisen på omkring fire milliarder kroner.</p><p id="p17">Christian Ingels kan kun udtale sig om de rekreative tilbud, som han er ansvarlig for. Han mener, at skiløjpen tjener særligt to formål.</p><p id="p18">- Jeg tror, at man kan bruge den til at dyrke ski som sport og ikke bare en ferieaktivitet, fordi man kan stå på ski året rundt, siger han.</p><p id="p19">- Og inden man bruger mange tusinde kroner på en skitur til Norge, Sverige eller Alperne, kan man relativt billigt finde ud af, om man er en skifamilie eller ej.</p><p id="p1">Beboerne i boligforeningen Strandlyst og Strandengen på Amager kan se frem til en miljørigtig sommerfest, i hvert fald hvad maden angår. I går kunne miljøborgmester Winnie Berndtson (S) nemlig kåre boligforeningen som vinder af Københavns Kommunes konkurrence i affaldssortering og det i suveræn stil. Boligforeningens 91 husstande har de seneste tre uger hver sorteret næsten 20 kilo genanvendeligt affald. Det er næsten dobbelt så meget som boligforeningen Karré 7 på Vesterbro, der med godt ni kilo affald per husstand kom ind på en flot andenplads. Med førstepladsen er den helstegte økologiske pattegris til årets sommerfest sikret, og det glæder Inge Christiansen fra Strandengen.</p><p id="p2">"Vi er meget glade for at have vundet konkurrencen, for vi er meget miljøbevidste på Amager og har været det i lang tid," sagde Inge Christiansen ved præmieoverrækkelsen på Rådhuspladsen i går.<br /><em style="bold">To foreninger delte</em><br />
 Ud over førstepladsen løb den amagerkanske ejerforening også af med priserne i kategorierne papir-, glas- og batterisortering, mens priserne i pap- og farligt affaldssortering gik til Karré 7, som dermed fik lidt kompensation for den tabte pattegris. De to boligforeninger gjorde altså rent bord i alle kategorier, og selv om pattegrisen ville være en kærkommen gave til Karré 7's sommerfest i august, er Johnny Byrgesen langt fra skuffet over den samlede andenplads. "Jeg tror sagtens, at vi kan holde gejsten oppe, når konkurrencen er slut, også selv om vi ikke har vundet den helstegte pattegris. For folk er kommet ind i vanen og har lært at bruge hinanden. Og en gårdfest holder vi under alle omstændigheder - med eller uden grisen," sagde Johnny Byrgesen. I alt seks boligforeninger og flere end 1000 familier deltog i konkurrencen. De har i tre uger sorteret deres husholdningsaffald, så mest muligt inden for de velkendte kategorier glas, papir, pap, batterier og farligt affald kan genbruges. I alt syv tons er det blevet til, og det både glæder og overrasker miljøborgmester Winnie Berndtson (S). "Hvis det billede, affaldskonkurrencen tegner, kan overføres til hele København, ser det ud til, at det vil være overkommeligt for os generelt at få sorteret en meget større del af vores affald fra til genbrug," sagde miljøborgmesteren. <a href="mailto:jpk@jp.dk">jpk@jp.dk</a></p><p id="p1">Konfronteret med bold.dks oplysninger om planerne for et nyt nationalstadion, bekræfter Amager Uniteds direktør Jan Amtrup, at der kan være et nyt storstadion på vej, men han kan ikke gå i detaljer.</p><p id="p2">- Det bliver jeg jo så nødt til at bekræfte, men jeg kan ikke sige så meget om det endnu. Jeg vil ikke gå så meget i detaljer om de konkrete planer, for vi vil gerne have Tårnby kommune med i hele beslutningsprocessen. Derfor må yderligere oplysninger vente to-tre uger, siger Jan Amtrup til bold.dk.</p><p id="p3">Ifølge Jan Amtrup vil et nyt stadion på Amager bidrage til såvel dansk fodbold som Tårnby kommune. De mange faciliteter, ungdomsboliger, ældreboliger, restauranter og andet, vil kunne bidrage til både liv og arbejdspladser i kommunen. Blandt andet derfor er Amtrup også optimistisk med hensyn til samarbejdet med kommunen, som han samtidig har stor respekt for.</p><p id="p4">- Kommunen er dygtigt ledet, og har allerede vist sin velvilje overfor byens idrætsliv ved at bevilge ti millioner til nogle kunststofbaner som lige nu er ved at blive bygget, fortæller Jan Amtrup.</p><p id="p5">Ifølge bold.dks oplysninger vil det nye stadion få en kapacitet på omkring 30 000 i første omgang, og vil siden hen blive udbygget til endnu mere. Jan Amtrup håber, at det kan være med til at give Amager United det skub, som på sigt vil gøre klubben til en udfordrer til FC Københavns dominans.</p><p id="p6">Geografisk kan det nye stadion få optimale betingelser. Med en placering tæt på motorvej, togforbindelser og lufthavn vil det være let for tilskuere at komme til og fra bygningsværket.</p><p><a target="_blank" href="http://woview.infomedia.dk/?url=http://www.bolddk.com/nyt/%3Fvis=59449&amp;OpointData=f28188205d72ae2a74ec81bb58b06cc4JmlkX3NpdGU9OTIzMCZpZF9hcnRpY2xlPTI3NCZpZF91c2VyPTI4NDAmaWRfYXBwbGljYXRpb249MTAwMDAwOCZpZF9wYXJ0bmVyPTUmbGFuZz1kYQ==">Klik her for at åbne originalartiklen på Bolddk.com</a></p><p id="p1">Ifølge planerne skal der på de 40 hektar bygges 260.000 etagemeter med boliger. Ifølge opslaget på We Love Amagers Facebook-side er det slet ikke til at tage fejl af. Borgerne på Amager føler sig snydt. Folket bliver aldrig hørt og på Amager elsker vi vores natur, og selv om Ørestaden er en del af Amager, som mange er glade for, har Amagerkanerne nu fået nok.</p><p id="p2"><br /><em style="bold">Sørgeligt, at naturen forsvinder</em></p><p id="p3">Katharina Bregnhoved Mortensen beskriver meget godt følelsen og frustrationerne som flertallet har: " Jeg synes, det er sørgeligt. Det er et dejligt stykke natur, som forsvinder -og endnu mere hvis havnetunnelen også bygges. Jeg bruger jævnligt fælleden som åndehul i en travl hverdag, ligesom mange andre også ser ud til at gøre, og jeg vil godt nok være ærgerlig over at se så meget af den blive lavet om til boliger".</p><p id="p4">Leif Michelsen følger op: " Nu må det... stoppe. Der blive ikke noget Amager fælled tilbage efter campingplads, evt tilkørsel til motorvej fra havnetunnel, og boliger. Hvad tænker de på. Hvorfor ikke også bebygge alle parkerne, og kongens have nu vi er i gang.</p><p id="p5">Danmarks grønne Ø bliver grå, trist.</p><p id="p6">Har Frank T. Nysom en pointe med, at Ørestaden slet ikke er færdig med det, de har startet: " Kan I komme væk -det er en del af vores naturområde på Amager. Lav lige resten af Ørestaden færdig, før I begynder på noget nyt.</p><p id="p7">Der mangler skole, daginstitutioner mv. i det nye område.</p><p id="p8">Og så har I lukket en vej i snart 1 år pga. Royal Arena og de nye rækkehuse til stor frustration for bilisterne. Kapaciteten på Amagermotorvejen er allerede alarmerende og så vil I have flere borgere/ biler.</p><p id="p9">Næ nej. I skal være blive væk! Faktisk har det slet ikke været muligt at finde så meget som en enkelt positiv reaktion på de nye byggeplaner for Ørestaden / Amager fælled.</p><p id="p10"><br /><em style="bold">Mange vrede kommentarer</em></p><p id="p11">Opslaget på We Love Amager har medført over næsten 200 negative og til tider meget vrede kommentarer. Opslaget bliver flittigt delt, men intet tyder på borgerne på Amager kan gøre meget ved sagen. Du finder opslaget på We Love Amager på Facebook hvis du også gerne vil deltage i debatten.</p><p id="p12">Billeder: By &amp; Havn.</p><p id="p1">Med trafikminister Sonja Mikkelsens (S) nye bidrag med 10 mio. kr. til etableringen af Amager Strandpark ruster Københavns overborgmester, Jens Kramer Mikkelsen (S), sig til næste etape i føljetonen om den 200 mio. kr.
dyre riviera på den københavnske ø:  Pengejagten - som skal omdanne mange års snak og visioner om en unik hovedstads-attraktion til virkelighed.
For selv om Københavns Kommune og staten dermed skyder hver 10 mio. kr. i det ambitiøse projekt, afhænger en virkeliggørelse af riviera-drømmene stadig af, at også andre kommuner i området eller Københavns Amt vil skyde penge i projektet.  Konkret drejer
det sig i første omgang om Københavns Amt, Frederiksberg, Dragør og Tårnby kommuner.  Endnu har de ikke modtaget en konkret henvendelse fra overborgmesteren om at bidrage med penge til den såkaldte første detailprojektering.</p><p id="p2">Berlingske Tidende har imidlertid loddet stemningen hos parterne.  Og meningerne er delte.  I Dragør og Frederiksberg kommuner tyder intet på velvilje i form af ekstra millioner til projektet.  Derimod vil overborgmesteren efter alt at dømme møde
positive politikere i Københavns Amt og Tårnby Kommune.  Amtsborgmester Vibeke Storm Rasmussen (S) drøftede netop i går Amagers fremtid med Kramer Mikkelsen.
»Jeg sagde, at det er vigtigt med en overordnet planlægning for øen, så det klart fremgår, hvilken sammenhæng en strandpark indgår i. Men jeg mener, at det vil være meget aparte, at vi ikke er med i strandparken, hvis der ligger en samlet plan for
Amager, hvor strandparken er en del af planen.  Københavns Kommune var jo også med til at finansiere Køge Bugt Strandpark,« siger Vibeke Storm Rasmussen.
Viceborgmester Poul Feldvoss (S), Tårnby, understreger, at han ikke bare kan udskrive en blanco-check til projektet.  »Men strandparken lapper jo ind over kommunegrænsen til os, så vi må påtage os vores del af byrden,« siger han.
Derimod har Dragørs borgmester, Birgitte Rinhart (tværpolitisk), svært ved at forestille sig, at Dragør skulle punge ud:  »Vi betaler allerede rigeligt - i form af udligningsordningerne, som koster os 80 mio. kr. om året.  Dybest set burde staten betale,
sådan som Amager er blevet behandlet gennem mange år,«
siger Birgitte Rinhart.
Ifølge Frederiksberg-borgmester John Winther (K) er Amager Strandpark ikke ligefrem øverst på dagsordenen hos politikerne på Frederiksberg.
»Vi har ikke drøftet det endnu, men umiddelbart er det ikke den sag, der står øverst på vores ønskeseddel.  Det her er mest en sag for Københavns Kommune, amtet og staten,« fastslår John Winther.
Grafik:  Den Ny Amager Strandpark.</p><p id="p1">FODBOLD: Boldklubben Union har endnu til gode at spille 90 gode minutter i denne sæsons københavnsserie. Alligevel indtager holdet 2. pladsen i tabellen efter tre sejre og én uafgjort. Kun Kastrup Boldklub har samlet flere point, men amagerkanerne har spillet en kamp mere end holdet fra Genforeningspladsen.</p><p id="p2">Union startede flot i onsdagens udekamp mod Amager FF. Gæsterne styrede begivenhederne og spillede sig frem til flere store målchancer. Men ind ville bolden ikke.</p><p id="p3">I stedet begyndte værterne at vise tænder i halvlegens sidste kvarter, hvor Union faldt i kadence. Amager FF kom også foran, da et indlæg sejlede over Union-målmand Christian Hammerum og i mål.</p><p id="p4">Kort inden pausen agerede Hammerum derimod redningsmand, da han reddede et straffespark og dermed holdt Union inde i kampen.</p><p id="p5">Efter pausen fortsatte det lidt usammenhængende Union-spil. Der blev ofte tyet til lange bolde på bekostning af det småspil og de løb, som ellers er Union-mandskabets store styrke.</p><p id="p6">Amager FF havde flere store muligheder for at udbygge føringen. Men pludselig vendte kampen fuldstændig på hovedet i de sidste ti minutter: Først omsatte Karsten Marjø et indlæg til scoring, og kort efter scorede indskiftede Kim Michelini sejrsmålet til 2-1.</p><p id="p7">I lørdagens hjemmekamp mod AB Tårnby var det gæsterne fra Amager, der startede bedst. Union havde svært ved at holde fast i bolden.</p><p id="p8">Først omkring den halve time kom hjemmeholdet mere med i kampen, og da pausefløjtet lød, var Union-mandskabet ovenpå.</p><p id="p9"><br /><em style="bold">Matchvinder Andersen</em></p><p id="p10">bedste forsøg i 1.</p><p id="p11">halvleg, men den tidligere Vanløse IF-spiller måtte se sit hovedstødsforsøg afværget af AB Tårnby-keeperen, der reddede i flot stil.</p><p id="p12">Tendensen fra 1. halvlegs slutning fortsatte i 2. halvleg.</p><p id="p13">Union sad efterhånden solidt på kampen og tilspillede sig flere og flere scoringsmuligheder.</p><p id="p14">Det var således en helt naturlig udvikling, da Theis Andersen bragte Union foran med 1-0.</p><p id="p15">AB Tårnby, der sidste sæson rykkede ud af danmarksserien på yderste mandat, formåede aldrig for alvor at svare igen. Union styrede begivenhederne.</p><p id="p16">De få gange hjemmeholdet gav gæsterne chancen, var amagerkanerne for.</p><p id="p2"><br />
Politikens læsere skal nok så småt vænne sig til at se et nyt klubnavn i avisens spalter. Pokalserien 'Fra marken til Parken' er drejet fra markvejen ind til byen, hvor en forholdsvis nystiftet klub i forrygende fremdrift i dag træder ind på banen for at møde danmarksserieholdet Albertslund IF i 1. runde af DONG Cup.<br />
Klubben blev stiftet på Amager i 1998. Omkring 20 unge mænd løb og hyggede sig med at spille fodbold i Kastrup Boldklub, men de syntes ikke, de fik fuld valuta for deres kontingent. Et par af gutterne dannede en bestyrelse, søgte kommunen om tilladelse til at spille på et anlæg og trådte ind i serie 3 under navnet Amager FF. Filosofien var klar: Spillerne vil have en klub med plads til bredden, hvor sporten er i centrum, men hvor der samtidig er plads til at hygge sig med hinanden og at have et liv ved siden af fodbolden, så det hele ikke går op i kamp og træning.</p><p id="p3"><br />
Klubben blev hurtigt populær blandt andre end de 20 spillere fra Kastrup Boldklub, og fire år senere råder Amager FF over ni fodboldhold, et enkelt håndboldhold og i alt 250 medlemmer. Måske endnu mere imponerende er det faktisk lykkedes klubben at få stablet et solidt førstehold på benene, som i dag fører serie 1.<br />
»Det er gået med raketfart. Først og fremmest er det vores styrke, at vi har en fælles målsætning. Det skal være sjovt, vi træner kun to gange om ugen, og så vil vi etablere os i serie 1. Men måske skal vi revidere den sidste del om igen«, griner træner Claus Vandborg.<br />
Claus Vandborg blev hentet til Amager FF i januar og har i modsætning til klubben en lang fodboldfortid bag sig. Som aktiv spiller var han i 1982 med i B.93's trup til pokalfinalen mod B 1903, og han var med til at spille B.93 op i toppen af 1. division, inden en knæskade og syv operationer sendte ham over på en parallel karrierevej som fodboldtræner. Han tog sig af B.93's danmarksseriehold i tre år, inden han drog videre til Vestia, HB, GVI og nu Amager FF, hvor han har stået i spidsen for holdet i 17 kampe og blot har indkasseret et enkelt nederlag.<br />
»Vi har bevist, at vi kan komme langt med en blanding af gode spillere og en god organisation på holdet. Jeg gør meget ud af at kigge på modstanderen, og så gør vi meget ud af at tjekke spillere, før vi tager dem ind i truppen. Vi vil ikke have ballademagere - det skal være sjov, hyggelig og seriøs træning«, fortæller Claus Vandborg. Træneren har kontrakt med Amager FF indtil slutningen af sæsonen, men han tygger i øjeblikket på en forlængelse af kontrakten.<br />
»Jeg bor på Østerbro, og der er langt ud til Kastrup«, siger han med et lille grin.<br />
Klubben nåede faktisk også 1. runde i pokalturneringen under DBU sidste år, da det blev til et nederlag på 2-1 til Svogerslev. I år er det blevet til sejre på 10-0 over B 1950, 5-0 over Skovshoved og 5-2 over Bispebjerg efter forlænget spilletid, hvor holdet vandt på sin gode form. Den bliver der brug for mod Albertslund, som spiller to rækker over Amager FF.<br />
»De er megafavoritter og har haft et fantastisk forår, hvor de har slået Brøndbys 2.-hold og store klubber. Men vi vil prøve at vinde, og det ville være en fantastisk oplevelse at kunne spille lige op med dem«, vurderer Claus Vandborg, som »meget optimistisk« håber på forlænget spilletid og en sejr efter straffesparkskonkurrence.<br />
Amager FF må se bort fra den knæskadede topscorer Casper Bryde, som har scoret 13 mål i de 17 kampe under den nye træner. Det betyder, at holdet vil læne sig op ad præstationerne fra især sidste års spiller, målmand Lennart Munkebæk, midtbaneslider og anfører Jacob Skov og højre backen Kim Andersen, som skal sørge for underholdning til de forventede 150 tilskuere.<br />
Albertslund møder op efter en pauver afslutning på en god forårssæson.<br />
De tre sidste udekampe blev tabt med en samlet 6-14.<br /><br /><a href="mailto:thomas.hoffmann@pol.dk">thomas.hoffmann@pol.dk</a><br /><br /><em style="bold">Fakta: Fra marken til Parken 2002/2003</em><br />
16.04. MUM Hvidovre - Gundsømagle IF .......... 9-1<br />
02.05. MUM Hvidovre - Græsted IF .............. 4-5<br />
14.05. Græsted IF - Hedehusene IK ............. 2-0<br />
28.05. Græsted IF - Hillerød GI ............... 1-3<br />
12.06. Hillerød GI - Albertslund IF ........... 0-1<br />
19.06. kl. 19.00 Amager FF - Albertslund IF<br />
Derefter følger yderligere fem runder i frem til finalen; Kristi himmelfartsdag torsdag 29. maj 2003 kl. 15.00 i Parken</p><p id="p1">For år tilbage var der en " Plejeplan" for Amager Fælled.</p><p id="p2">Den blev senere til en Udviklingsplan, der så i 2016 er revideret til en " Udviklingsplan 2016" for Amager Fælled og det nordlige naturområde i Ørestad. I planen er der rettet ind efter, at der udlægges betydelige arealer på fælleden til indretning af campingplads og henved 40 hektar udlægges til den planlagte boligbebyggelse " Amager Fælled Kvarter" langs Ørestad Boulevard.</p><p id="p3">Endvidere kendes Københavns Kommune og By og Havns planer om en havnetunnel, der vil skære igennem et yderligere kæmpeareal i hele den vestlige længde af fælleden.</p><p id="p4">I dette perspektiv synes Udviklingsplan 2016 nærmest at være en Afviklingsplan for fælleden og dens natur. Planen kan derfor betragtes som et yderligere " ligkistesøm" til en begyndende jordfæstelse af Amager Fælled med dens urnatur, plante-og dyreliv, som vi kender det i dag. Planen vil bevirke, at fælleden skifter karakter fra at være vild og skattet natur til at blive en friseret park.</p><p id="p5">I Udviklingsplanen er det tillige påfaldende, at der i indledningen står skrevet, at planen er " kvalificeret af et Parkbrugerråd, som har holdt to møder". Som deltager i Parkbrugerrådet og møderne samt i opfølgende korrespondance, har jeg aldrig været med til at kvalificere planen på nævnte forudsætninger. Tværtimod var mange af Parkbrugerrådets deltagere modstandere af, at Amager Fælled i omfang og karakter skulle reduceres og skifte karakter, som der med Udviklingsplanen er lagt op til.</p><p id="p6">Endvidere er det " manipulerende", når det i udviklingsplanen skrives, at den vil være i tråd med en udvikling, " hvor der lægges vægt på at fremme naturværdier og rekreative muligheder for de besøgende" på fælleden. Hvordan vil man forklare det, når de udlagte projektarealer i omfang vil reducere fælledarealet til det halve og at byggeriet Amager Fælled Kvarter derudover smadrer den 5 - 7.000 år gamle naturskabte strandeng med dens bevaringsværdige plante-og dyreliv. Der er her tale om natur-og kulturarv, der er at sammenligne med fortidsminder og oldtidsskatte, som det andre steder i landet ville være skændende og ganske ulovligt at jævne med jorden.</p><p id="p7">Kommunen og By og Havn bør gentænke, hvad det er, de har gang i på Amager Fælled.</p><p id="p8">Det planlagte antal boliger i Amager Fælled Kvarter vil der sagtens, kunne skabes plads til på øvrige henimod et par hundrede hektar for nye bebyggelser i Københavns Kommune.</p><p id="p1">ØRESUNDSVEJ: Amager Øst Lokaludvalg efterlyser input og idéer til den kommende Bydelsplan 2017, når der zoomes ind på potentialer og udfordringer i bydelen på Børnekulturhus Ama'r, Øresundsvej 8, torsdag 6. oktober klokken 17.00-20.30.</p><p id="p2">Master Fatman vil guide deltagerne igennem en aften i byudviklingens tegn, når tre oplægsholdere giver hver deres vinkel på god byudvikling i Amager Øst.</p><p id="p3">God karma og bydelsplanlægning går derfor hånd i hånd, når Master Fatman er vært for ' Zoom ind på din bydel', som stiller skarpt på udfordringer og potentialer i Amager Øst.</p><p id="p4">Arrangementet er sat i verden for at samle op på de mange input, som lokaludvalget har samlet igennem de sidste to måneder rundt omkring i bydelen. Nu skal der tages stilling til, hvad der giver bedst mening at arbejde videre med i bydelsplanens visionsprogram for de næste fire år.</p><p id="p5">Efter inspiration fra oplægsholderne bliver det publikums tur til at zoome ind på Amager Øst gennem en håndfuld tema-workshops. Det vil også være muligt at tilmelde sig en eller flere arbejdsgrupper, som fremadrettet skal videreudvikle workshop-temaerne.</p><p id="p6">I løbet af aftenen kan man smage den nyligt kårede vinderret fra Øens Spisested, som officielt afløser fedteklemmen som den nye Amagermad. Der rundes af med behagelig lyd i ørene leveret af aftenens vært og DJ, Master Fatman. Under aftenens workshop kan man opleve, hvordan de forskellige input bliver omsat til farverige striber, når kunstner og livetegner Roar Lerche fra Arkigrafi.</p><p id="p7">com tegner live på storskærm.</p><p id="p8">Det er gratis at deltage, men der er et begrænset antal pladser.</p><p id="p9">Tilmelding på info@aoelu.dk.</p><p id="p10">Bydelsplan 2017 skal skabes af og med borgerne i Amager Øst. Visionen er, at Bydelsplan 2017 skal være repræsentativ for befolkningen i Amager Øst, og den skal afspejle de mangfoldige input, holdninger, ønsker og idéer, som amagerkanerne ligger inde med.</p><p id="p11">Udgangspunktet for bydelsplanen er de særlige tilhørsforhold, potentialer og udfordringer, som vi hver især oplever i eget lokalområde.</p><p id="p12">Det er tredje gang, Amager Øst Lokaludvalg laver bydelsplan.</p><p id="p13">Bydelsplan 2017 sammenskrives i starten af 2017 og sendes til kvalificering hos kommunens syv fagforvaltninger i april-maj. Bydelsplan 2017 vedtages endeligt af Borgerrepræsentationen i august 2017 og vil være på gaden umiddelbart herefter. Amager Øst Lokaludvalg bruger bydelsplanen som retningsgivende for den lokale byudvikling i årene 2017-2020.</p><p id="p14">Du kan læse mere på hjemmesiden www.aølu.dk / jape.</p><p id="p1">HELE ØEN: ' Kramers kraner' var det store samtaleemne, da Jens Kramer Mikkelsen regerede fra Københavns Rådhus. Den københavnske overborgmester havde tæppebombet byen med kraner for at få bygget nye boliger, virksomhedsdomiciler, metro, Amager Strandpark og ikke mindst en helt ny bydel, Ørestad.</p><p id="p2">Kramer forlod posten som overborgmester i 2004 for at tiltræde stillingen som administrerende direktør i udviklingsselskabet By &amp; Havn.</p><p id="p3">Og siden har der været fart på udviklingen i Ørestad, der er blevet verdenskendt for sine prisbelønnede byggerier, opførelsen af DR Byen og om to år indvies Copenhagen Arena -Danmarks nye multiarena.</p><p id="p4">» Inden Kramer kom til, var de eneste synlige kraner placeret på den anden side af Kalvebod, hvorfra der var elastikspring, « konstaterede den nuværende overborgmester, partikollegaen Frank Jensen (S), da han torsdag aften var invitereret til at overrække Amager Erhvervspris 2013, der tildeles af Amager Erhvervsråd i samarbejde med Amager Bladet.</p><p id="p5">Hovedpersonen havde meldt afbud på grund af sygdom, og formand for Amager Erhvervsråd, Hugo Andersen, indgik en aftale med Frank Jensen om, at overrækkelsen bliver flyttet ind på Københavns Rådhus, når Kramer kommer til hægterne igen, og der er plads i kalenderen.</p><p id="p6">Frank Jensens egen kalender er godt pakket i denne tid. Senere på aftenen skulle han til møde med trafikministeren for at redde trådene ud i forhold til forsinkelsen på Metro CityRingen.</p><p id="p7">» Det er vigtigt, vi har en by, der fungerer for alle de mennesker, der færdes i byen. Jeg kan blive harmdirrende, når jeg kører forbi en byggeplads, hvor der ikke er aktivitet.</p><p id="p8">Byen er vokset med 50.000 mennesker de seneste fem år, og der skal være plads til alle. Kramer startede udviklingen af København som vækstmotor, og det er den udvikling, vi ser effekten af i dag. Vi arbejder målrettet på at skabe en by for alle københavnere.</p><p id="p9">Her skal være plads til at bo, arbejde og leve, « forklarede Frank Jensen, og forsikrede, at kommunen er optaget af skabe bedre rammer for erhvervslivet.</p><p id="p10">» Vi har allerede skrottet nogle gebyrer, og indgangen til rådhuset skal være mere smidig. Virksomheder og selvstændige skal føle, vi er et serviceorgan, « fastslog Frank Jensen, inden han satte kursen mod Trafikministeriet.</p><p id="p11">Amager Erhvervspris uddeles i forbindelse med generalforsamlingen i Amager Erhvervsråd, og her var der genvalg til Hugo Andersen som formand.</p><p id="p12">Den 80-årige Hugo Andersen ser gerne, at der kommer en » ung og frisk kandidat på banen « , men medlemmerne i Amager Erhvervsråd har ingen aktuelle planer om at få en ny formand.</p><p id="p1"><br /> Fredningsnævnet for København besluttede i december at ophæve fredningen til fordel for et boligbyggeri, der forventes at skulle finansiere godt en fjerdedel af den planlagte og 200 millioner kroner dyre Amager Strandpark.<br /> Samtidig besluttede fredningsnævnet at frede hele den nye Amager Strandpark fra den planlagte lagune, den kunstige ø og hele stranden ud til det grønne område, der i folkemunde er kendt som 10-øren.<br /> Selv om det fredede areal dermed ville blive otte gange større end i dag, ankede Danmarks Naturfredningsforening kendelsen til Naturklagenævnet.  Med stemmerne 7-3 gav Naturklagenævnet Danmarks Naturfredningsforening medhold.  Til gengæld har Naturklagenævnet godkendt den nye fredning, dog med tre ændringer.</p><p><a target="_blank" href="http://woview.infomedia.dk/?url=http://www.fyensstiftstidende.dk/index.php%3Fbfv_pageid=65%26bfv_articleid=466561&amp;OpointData=9b00757607d2dd06b0fdd6064ae93131JmlkX3NpdGU9NDQ1JmlkX2FydGljbGU9MTM3MTkyJmlkX3VzZXI9Mjg0MCZpZF9hcHBsaWNhdGlvbj0xMDAwMDA4JmlkX3BhcnRuZXI9NSZsYW5nPWRh">Klik her for at åbne originalartiklen på Fyensstiftstidende.dk</a></p><p id="p1">. Uenighed om anlæggets kapacitet har spillet en stor rolle hele vejen igennem forløbet med Amager Bakke. Nu står det klart, at anlægget har for stor kapacitet, og at den første genopretningsplan er gået i vasken. ARC, der driver Amager Bakke, har nu fået to måneder ekstra til at få styr på økonomien.</p><p id="p2">Processen starter i foråret 2009, hvor Amagerforbrændning planlægger at udskifte det udslidte gamle anlæg fra 1970.</p><p id="p3">Dertil mener man fra Amagerforbrændingens side, at der vil komme øgede affaldsmængder i fremtiden.</p><p id="p4">Ønsket er, at det nye anlæg kan få tilladelse til at forbrænde 560.000 ton affald om året, men Energi styrelsen meddeler i juni 2010, at kapaciteten skal fastholdes på maksimalt 440.000 ton affald.</p><p id="p5"><br /><em style="bold">Stjernearkitekt på banen I december 2010 offentliggøres</em></p><p id="p6">det, at stjernearkitekten Bjarke Ingels skal tegne det nye værk, og at det vil blive udformet med et tag, der har en række rekreative muligheder.</p><p id="p7">Blandt andet skibakke. Det nye anlæg har en høj miljø-og energiprofil, beskrives det, og vil komme til at koste 3,65 mia. kr.</p><p id="p8">I 2011 begynder Københavns Kommune imidlertid stille spørgsmål om det nye anlægs kapacitet. Hvis kommunen skal leve op til sine egen mål for genanvendelse mener de blandt andet, at et anlæg med en stor kapacitet vil give problemer for kommunen. Københavns Kommune indstiller derfor til, at to anlæg sendes i udbud. Et stort med en på samlet 60 ton affald i timen og et lille med den halve kapacitet.</p><p id="p9">Men den udmelding har Amagerforbrændingens bestyrelse ikke til sinds at følge.</p><p id="p10">I september 2011 beslutter de, at anlægget skal have en kapacitet på 70 ton i timen. Det svarer til et anlæg med den ønskede mængde forbrænding, der først blev meldt ud: 560.000 ton affald om året. Fra bestyrelsens side mener man, at et stor anlæg kun er marginalt dyrere end et lille og et anlæg med en kapacitet på 30 ton i timen, bliver slet ikke sendt i udbud.</p><p id="p11"><br /><em style="bold">Kbh. stritter imod</em></p><p id="p12">Finansieringen skal ske med lånegarantier fra de i alt fem ejerkommuner, heriblandt Hvidovre Kommune. I Hvidovre blev lånegarantien godkendt af en enig kommunalbestyrelse den 29.11.2011. Ud over Hvidovre tæller ejerkommunerne som før nævnt København og dertil Frederiksberg, Tårnby og Dragør. Lånet bliver optaget med såkaldt " anpartsvis hæftelse svarende til interessenternes indbyggertal".</p><p id="p13">Københavns Kommune stritter imidlertid imod, og der er således ikke indgået lånegarantier med alle ejerkommuner, da Amagerforbrændingen i starten af 2012 offentliggør, hvem der har vundet leveringen af ovn og kedelsystemer.</p><p id="p14">I perioden frem til september foregår der angiveligt drøftelser blandt ejerkommunerne.</p><p id="p15">Det er uklart, om det er årsagen til, at der i starten af september opnåes enighed i ejerkredsen og også Københavns Kommune skriver under på, at det nye anlæg skal være den store model med en kapacitet på 560.000 ton om året. Københavns Kommunes forbehold er formentlig taget med, idet der i aftalen står, at vilkårene for det nye anlæg er at mængden af affald, der skal forbrændes bliver begrænset til 409.000 ton årligt -altså 30 ton i timen. I aftalen står også, at forbrændingsanlægget kun må forbrænde affald fra ejerkommunerne.</p><p id="p16"><br /><em style="bold">Kan ikke holde den aftale</em></p><p id="p17">Som beskrevet på forsiden af denne uges Hvidovre Avis, kan den aftale nu se ud til at blive virkelighed alligevel, selv om det sætter ARC i en økonomisk knibe.</p><p id="p18">De indledende bekymringer om, at der simpelthen ikke ville være nok affald at forbrænde til anlægget, har længe været kendte. Men redningsplanen med at importere affald ser heller ikke ud til at være holdbar.</p><p id="p19">I Hvidovre Kommune er man gået med til at forlænge den frist, som ARC har fået til at få styr på selskabets økonomiske forudsætninger. Fristen er skubbet fra marts til maj 2018.</p><p id="p20">-Der ses behov for at opdatere de økonomiske forudsætninger vedrørende ARC med henblik på, at der foreligger et retvisende grundlag for selskabets økonomi, inden der kan træffes beslutning om ARCs plan for genanvendelse og CO2-reduktion. Det forventes, at der kan fremlægges en opdateret langtidsprognose vedrørende selskabets økonomi sammen med planen for genanvendelse og CO2-reduktion senest 1. maj 2018, lød det i sagsfremstillingen.</p><p id="p1">SVENDBORG: Der har været spænding og drama til sidste sekund i næsten hver og en af de første seks semi-finaler mellem Svendborg Rabbits og BK Amager i en af de mest intense og spændende slutspilsserier i dansk basketballs historie. Det er første gang, der spilles bedst af syv kampe i en semifinaleserie, og det har ikke været én kamp for lidt i tvekampen mellem de to ærkerivaler fra Svendborg og Amager.</p><p id="p2">De to hold har givet hinanden kamp til stregen og sat tilhængerne fra begge lejre på pinebænken med tætte afgørelser. 3-3 står der efter de seks første kampe, og spændingsbuen er nu spændt til det yderste. I aften i en fyldt Svendborg Idrætshal skal vinderen findes.</p> <hl2>Stor oplevelse</hl2><p id="p3">- Det bliver en oplevelse af de helt store. Det er den slags kampe, man ser frem til, når man spiller på dette niveau, og hele denne serie har været sjov at spille. Det har været fuldt ud berettiget, at den er gået i syv kampe, fortæller Martin Mariegaard, anfører for Svendborg Rabbits.</p><p id="p4">Torsdagens sidste sekunds nederlag i Amagerhallen er fordøjet, og nu er fokus rettet mod aftenens basketbrag, hvor Svendborg har hjemmebanefordelen, og det får stor betydning, spår Rabbits-anføreren.</p> <hl2>Vante rammer</hl2><p id="p5">- Hjemmebanen betyder rigtig meget. Der bliver formentlig proppet med mennesker, og den opbakning fra publikum giver os nogle ekstra procent. Desuden er det en fordel at spille i vante omgivelser, hvor man kender lyset fra hallen, og så spiller vi med vores normale bold, som er en anden end den, vi spiller med i Amagerhallen, påpeger Martin Mariegaard.</p><p id="p6">- Vi har haft en god træning søndag, og vi skal igen lægge vægt på hurtigt spil og godt forsvar, lyder anførerens opskrift på sejr.</p><p id="p7">Det bliver afgørende, hvem der er bedst til at håndtere nervepresset.</p><p id="p8">- Vi var i finalerne sidste år og burde have rutinen. Vi føler, vi er godt forberedt. Vi har spillere, der er mentalt stærke, og vi har en dygtig coach, siger Martin Mariegaard.</p> <hl2>Klar fra start</hl2><p id="p9">I den seneste kamp kom Svendborg skidt fra start ved at brænde nogle lette skud i starten og kom bagud 12-1. Det blev dog hentet igen, inden kampen blev tabt til sidst.</p><p id="p10">- Vi skal være klar fra start, og helt frie skud og layups skal sænkes, ingen tvivl om det, understreger Martin Mariegaard, der forbereder sig til kampen som til enhver anden kamp.</p><p id="p11">- Man skal netop ikke gå ud og ændre på rutinerne op til kampen, for så bliver man først nervøs, påpeger han.</p><p id="p12">Træner Craig Pedersen har heller ikke de store justeringer til aftenens kamp.</p><p id="p13">- Det er kun små ting, der skal ændres. Der er flere ting, vi har gjort godt i kampene, men vi skal selvfølgelig spille bedre i de sidste fire minutter, end vi gjorde i torsdags. Vi skal spille vores spil, og forhåbentlig hjælper hjemmebanen os. Vi har spillet hele sæsonen for at få fordelen af en syvende kamp på hjemmebane, og den har vi nu, så det skal vi udnytte, understreger Craig Pedersen.</p><p id="p14">Dommere til aftenens kamp er de rutinerede Rune Larsen og Hans Bijkerk. De to dømte også den fjerde semifinale i Amagerhallen, hvor Svendborg vandt 87-83 og udlignede til 2-2 i kampe.</p><p id="p15">Svendborg Idrætshal</p><p id="p16">I aften kl. 19.00</p><p id="p17">Vises forskudt på DK4 kl. 20.30</p><block><p></p></block><p id="p1">Gram Friluftsspil har lagt de sidste forberedelser til årets forestilling, inden alle går på ferie og vender tilbage i uge 31 til afpudsningen. Forestillingen har premiere den 5. august.</p><p id="p2">En søndag på Amager er frit forarbejdet af Arvid Müller efter Johanne Luise Heiberg's Vaudeviulle i 1. akt af samme navn, som hun skrev i 1848, hvor den forøvrigt blev fremført første gang.</p><p id="p3">Inspirationen til En Søndag paa Amager kom fra hendes mange spadsereture på Amager, hvor hun fandt det uspolerede, enkle liv og en storslået ' Sletteskønhed', som, hun fandt, burde kunne inspirere danske malere. De behøvede ikke at tage til Italien for at finde pittoreske motiver.</p><p id="p4">Hun arbejdede først med sangene, og den mest kendte af disse, nemlig " Lisbet! Lisbet! O hvor er Du sød og net!" kom næsten af sig selv, det samme gjaldt den anden meget populære " Kom, min Skat! hør Dansen kalder os" og ikke mindst " I Kongelunden skal Brylluppet stå".</p><p id="p5">Stykket handler om de amagerbønder af hollandsk oprindelse, som Kong Christian II indkaldte i 1516, og som han lod slå sig ned i St. Magleby.</p><p id="p6">Deres opgave var at " forsyne Københavns Slot" med de fornødne rødder og løg. Så der er lagt op til en fornøjelig forestilling med de gode gamle kendte melodier af Kai Norman Andersen.</p><p id="p7">Billetsalget er åbent og kan som sædvanlig bestilles på foreningen hjemmeside eller hos formanden Kiss Billing.</p><p id="p1"><br /><em style="bold">Vigtig sejr over Amager</em></p><p id="p2">Hans Christian Schur var dominerende inside og scorede nærmest efter behag. Samtidig dominerede han reboundspillet, og det er vist kun mangelfuld statistikføring der gør, at Schur ifølge statistikken havde 6 rebounds. Det korrekte antal var nærmere 15.Ved pausen er HIC foran med 5 point, men i en følelse af at være i kontrol. Siggi Einarsson kommer ind i anden periode og leverer varen med 3 hurtige treere. Siggi spiller sin hidtil bedste kamp i HIC trøjen og en kampen med 15 point og 5 for 8 fra trepointsland.</p><p id="p3">Rickey Claitt som havde 0 point ved pausen kommer ud som lyn og torden i anden halvleg og HIC udbygger hurtigt føringen til 15 point. Rickey ender kampen med nogle solide stats der siger 14 point, 10 rebounds og 7 assists. Amager kæmper sig dog tilbage mod slutningen af perioden. I starten af fjerde periode skiftes holdene til at score, men i midten af perioden scorer HIC et par hurtige treere, og dermed er kampen afgjort. Kampen bliver stille og roligt kørt hjem til slutresultatet 91-76. For HIC var der mange gode præstationer på dagen, hvor udover de ovenstående også skal nævnes Jonas Larsen, Christian Lindberg og Allan Fall som spillede solidt. Fra trepointslinjen ramte HIC fantastiske 14 for 23, men i det hele taget var der en god koncentration hele vejen rundt, og ikke mindst viste holdet godt forsvarsspil og holdte Amager på 76 point.</p><p id="p4">Næste kamp for HIC er næste søndag kl 15, hvor modstanderen er topholdet Svendborg</p><p id="p1">Under 2. Verdenskrig udførte over 2.300 modstandsfolk, bevæbnet og iført armbind, forskellige opgaver her på Amager. Øens modstandsfolk blev kaldt 'Afsnit 4, Storkøbenhavn', men den lidt intetsigende betegnelse ønskede folkene ændret, så ret hurtigt begyndte man at kalde sig AMPA (AMagers PArtisaner).</p><p id="p2">Mandskabet var opdelt i 15 kompagnier. Af og til finder man fotos fra de glade majdage i 1945 med mandskab iført hjelme og andet udrustning. Ofte kan man på hjelme og armbind se et påmalet bogstav og et tal, som er kompagnibetegnelsen.</p><p id="p3">Det er kompagni A4, der har taget opstilling på fotoet her på siden. Som nummer otte fra venstre i bageste række ses Fritz Mosholt i lys jakke. Hans datter, Inge Jakobsen har henvendt til til formanden for Frihedsmuseets Venner, Niels Gyrsting, for at finde mere information om faderens arbejde i modstandsbevægelsen.</p><p id="p4">Den appel vil Niels Gyrsting og Amager Bladets lokalhistoriske skribent Dines Bogø gerne sende videre til læserne. Kender du nogen af modstandsfolkene i kompagni A4. Man ved, at kompagniet i juni 1945 var indkvarteret på Tårnby Præstegård. Dele af kompagni A4 havde tidligere været indkvarteret i Dovregade i Sundby og på Tårnby Politistation.</p><p id="p5">Genkender du nogen på fotoet, eller har du oplysninger om kompagniets arbejdsområde, modtager Niels Gyrsting med glæde din henvendelse på tlf. 28 26 52 02.</p><p id="p1">By &amp; Havn har nu udskrevet arkitektkonkurrencen for Amager Fælled kvarteret -det 40 hektar store naturområde mellem Grønjordssøen og Vejlands Allé. Arealet har været en del af Ørestads udbygningsplan i 25 år. Men nu hvor byggeplanerne bliver realiseret, stiger modstanden imod at Amager Fælled skal gøres mindre. Protesterne kommer fra facebookgrupper, naturorganisationer og partier.</p><p id="p2">Danmarks Naturfredningsforening påpeger at området har været en naturlig strandeng de sidste 7000 år.</p><p id="p3">" Det er den sidste rest af oprindelig, uspoleret natur i København. Og det var her urokserne gik og græssede, for så senere at blive afløst af Amagerbøndernes kvæg.</p><p id="p4">Den lange historie betyder, at planterne, insekterne, svampene og alt andet liv på arealet udgør en unik økologisk sammensætning af arter, der kun findes i oprindelig natur.</p><p id="p5">Derfor er området også uerstatteligt og planerne om at flytte den rødlistede plante brændeskærm til et andet areal hjælper ikke alle de andre sjældne og truede planter, insekter og svampe på arealet," siger Louise Holst Hemmingsen, formand for Danmarks Naturfredningsforening i København.</p><p id="p6">Foreningen foreslår, at By &amp; Havn benytter sig af muligheden for at overdække Øresundsforbindelsen i Ørestad City, og bygge mere by ovenpå motorvej og jernbane i stedet.</p><p id="p7"><br /><em style="bold">Køb jorden tilbage</em></p><p id="p8">På Københavns Rådhus er der også modstand imod byggeplanerne. Tommy Pedersen fra Det Radikale Venstre vil have at kommunen tilbagekøber hele eller dele af byggearealet, og lader det ligge som naturområde.</p><p id="p9">Også selv om kommunen helt tilbage i 1992 overførte området til By &amp; Havn med henblik på at sælge byggegrunde, der går til at finansiere metrobyggeriet.</p><p id="p10">" Tiden var en anden i 1992.</p><p id="p11">I dag er det de grønne områder, der er presset og i høj kurs. Vi vil arbejde imod det kommende byggeri på fælleden, og vi forsøger at snakke med politikere fra andre partier og By &amp; Havn", siger han til Amagerbladet.</p><p id="p12"><br /><em style="bold">2 mia. kroner</em></p><p id="p13">By &amp; Havn er ejet af kommunen, og byudviklingen af Amager Fælled Kvarter vil give en indtægt på mellem 1,5 og 2 mia. kroner. De penge har de radikale allerede været med til at disponere over i kommunens budgetter, siger Lars Weiss (S) i en kommentar.</p><p id="p14"><br /><em style="bold">' Bæredygtigt storbyliv'</em></p><p id="p15">Ifølge oplægget til arkitektkonkurrencen skal området blive til et ' særligt grønt bykvarter, der i struktur og identitet understøtter et bæredygtigt storbyliv'.</p><p id="p16">Amager Vest Lokaludvalg vil være deltage i planprocessen helt fra starten, ' for at sikre, at der tages mest mulig hensyn til det enestående naturområde både i selve byggefasen og når de nye beboere flytter ind'. Det skriver Lokaludvalget på sin facebookside.</p><p id="p1">AMAGERBRO: Mange har sikker bemærket en høj kran ved Amager Centret.</p><p id="p2">Det er blot en fjern lillesøster til den canadiske gigakran, der lige nu bygges op inde midt i Amager Centret. Den bliver 65 meter høj og får et vingefang på 80 meter.</p><p id="p3">Den store canadier skal bruges til at fjerne de mange, tonstunge betonelementer fra det gamle parkeringshus, der ligger midt i Amager Centret, og løfte de nye elementer på plads.</p><p id="p4">Kranen er sejlet hele vejen fra Canada, da Danmark ikke har kraner i den størrelse.</p><p id="p5">Den store kran skal placeres midt i centret, og den opbygges i samarbejde med den mindre kran. Den canadiske kran er så stor, at der skal graves huller til hvert ben.</p><p id="p6">Brysselgade blev lukket for trafik 9. april og 14 dage frem, fordi krandelene skal hejses ind midt i centret af den mindre kran, for derefter at blive samlet.</p><p id="p7">Ombygningen af Amager Centret har været planlagt siden 2013, og DEAS -der blandt andet administrerer og udvikler Amager Centret og 16 andre shoppingcentre -har understøttet projektfasen med idéudvikling i forhold til arkitektur, udlejning af de nye lejemål samt håndtering af udbud, projektledelse og bygherrerådgivning.</p><p id="p8">Hoffmann A/ S er entreprenør sammen med PLH Arkitekter A/ S og COWI A/ S som rådgivende ingeniører.</p><p id="p9">Den komplekse ombygning sker, mens centret er i drift, og de fleste butikker fortsat holder åbent. Det stiller store krav til planlægningen, og der skal indtænkes løsninger, der tager mest muligt hensyn til både de butiksdrivende og beboerne i det tætbeboede område omkring centret.</p><p id="p1">KØBENHAVN. Politiet forbereder sig på at tage dna-prøver af mænd, som kommer i søgelyset i jagten på en serieforbryder, der har myrdet en kvinde og begået voldtægter på Amager. Det strømmer ind med nye tip fra borgerne efter en opsigtsvækkende appel fra Københavns Politi om manden mandag. Offentligheden er blevet bedt om hjælp, efter at det under efterforskningen af en grov voldtægt mod en 17-årig pige er gået op for politiet, at der er en serieforbryder på spil. -Vi har fået 114 henvendelser, og flere af dem ser spændende ud, siger politikommissær Steffen Th. Steffensen tirsdag morgen. På Politigården er betjente sat af til at modtage tip og vurdere værdien af dem. Ekstra mandskab sad klar ved telefonerne indtil mandag aften klokken 23. Men selv om responsen kan virke overvældende, fastholder politiet opfordringen til borgerne om at hjælpe. -Vi er stadig voldsomt interesserede i at få henvendelser. Får vi 500 henvendelser, og én af dem giver os gerningsmanden, er det det hele værd, siger politikommissæren.</p><p id="p2">Nyheden om, at den samme mand begik drabet på en kvinde i 1990 og senere har begået grov voldtægt mod to andre kvinder i 2005 og i år, har også bragt hidtil ukendte forbrydelser frem i lyset. De strækker sig lige fra vindueskiggeri til egentlige fysiske overgreb. En professor i psykologi mener, at den ukendte mand kan reagere på to måder.</p><p id="p3">Enten holder han lav profil, eller også vil han slå til igen, vurderer Jørn Halberg Beckmann. -Der kan ske det, at han oplevere en meget stor irritation over, at man er ved at nærme sig ham, og at han derfor øger sin kriminalitet, siger Jørn Beckmann, der er forhenværende chefpsykolog.</p><p id="p4">Hvis efterforskerne beslutter sig for at kigge nærmere på de mænd, som offentligheden har tippet dem om, vil de forsøge at få en dna-prøve af de pågældende. Hvis mændene ikke frivilligt accepterer indgrebet, kan det blive nødvendigt at få en dommerkendelse.</p><p id="p5">Det var da også en dna-test, der bragte politiet på sporet af serieforbryderen. Det skete under efterforskningen af en grov voldtægt mod en 17-årig pige i en haveforening på Kongelundsvej den 25. september.</p><p id="p6">Efter voldtægten fandt betjente et kondom, som gerningsmanden enten havde tabt eller smidt fra sig.</p><p id="p7">Den efterfølgende dna-test har vist, at det er tale om den samme mand, der i 2005 voldtog en 24-årig kvinde på Amagerkollegiet, og som i 1990 dræbte skolelæreren Lene Burchardt Rasmussen i Fasanskoven på Amager. / ritzau/.</p><p id="p1">Da Amager Hospitals mave-tarmkirurgiske afdeling sidste år flyttede til Hvidovre Hospital som led i Region Hovedstadens hospitalsplan, skabte det mulighed for at etablere et samlet hjerteafsnit på Amager Hospital, istedet for de to eksisterende C1 og C2. </p><p id="p2">Nu står de lyse og venlige lokaler i hjerteafsnit C klar til patienterne i hospitalets opgang 10 med indgang fra Backersvej. Her undersøger og behandler man de almindelige hjertesygdomme som for eksempel forhøjet blodtryk som egen læge ikke længere kan styre, blodpropper i hjertet, hjertesvigt, hjerteklapsygdomme og hjerteklapbetændelse.</p><p id="p3">Det nye Hjerteafsnit giver ifølge specialeansvarlig overlæge Niels Jørgen Frandsen bedre mulighed for at give patienterne moderne pleje og behandling. </p><p id="p4">"Hjerteafsnittet har nu en god størrelse, og det er en gevinst for både sygeplejersker og læger, og dermed også for patienterne. Eksempelvis vil der altid være en speciallæge i afsnittet ved stuegang, og det vil patienterne opleve ved, at vi hurtigere kan træffe den rette beslutning, og at lægerne vil kende patienterne bedre," siger Niels Jørgen Frandsen. </p><p id="p5">Det nye og større hjerteafsnit rummer mere personale, så nu kan en gammel ambition blive opfyldt: at patienterne har den samme sygeplejerske gennem hele deres forløb. </p><p id="p6">"Vi har længe ønsket, at patienterne kunne have én eller to kontaktpersoner, som fulgte dem gennem hele deres indlæggelse, men det har været svært at føre ud i livet med en lille personalegruppe. Nu hvor vi er et større afsnit forventer vi at kunne planlægge personalets vagter, så vi kan give vores patienter den tryghed det er at have den eller de samme sygeplejersker omkring sig under en indlæggelse," siger Jette Mieritz. </p><p id="p7"><br /><em style="bold">Tæt på undersøgelse</em></p><p id="p8">Afsnittet rummer både sengestuer og lokalerne for en række af hjerteundersøgelserne. I lokalet for arbejdstest får patienterne undersøgt hjertet, mens de cykler på motionscykel. Her kan lægerne se, om patienten har forkalkning i hjertets kranspulsåre. De næste lokaler hedder i daglig tale 'Ekko-rummene'. Her får patienter en ultralyds-undersøgelse af hjertet, en såkaldt ekkokardiografi, hvor lægen se, om hjertet pumper som det skal, og dermed om man har eller har haft en blodprop i hjertet, nedsat hjertepumpefunktion eller om der er noget galt med hjerteklapperne. Ved siden af ligger sygeplejeambulatoriet, hvor patienterne kommer til individuelle samtaler med en sygeplejerske, efter man er kommet hjem igen. </p><p id="p9">"Vi tilbyder alle patienter med blodprop i hjertet, og patienter der er opererede i hjertet, at komme ind til 1-3 samtaler med en sygeplejerske, efter de er udskrevet fra hospitalet. Her kan man tale om, hvad det vil sige at leve med hjertesygdom, og få svar på ens mange spørgsmål, og det er et tilbud vores patienter er rigtig glade for," siger Jette Mieritz. </p><p id="p10">"Det er en fordel for både patienter og personale, at vi har fået vores undersøgelsesrum samlet i samme afsnit. Lægerne kan hurtigt tilse en patient på en sengestue, hvis bliver nødvendigt. Samtidig giver det os bedre mulighed for at udnytte kapaciteten, da vi kan fylde afbudstider ud med indlagte patienter," siger Niels Jørgen Frandsen. </p><p id="p1"><br /><em style="bold">Torsdag 15. januar 2009 19:00-21:30</em></p><p id="p2">Sted: Dronning Elisbeths Allé 6, 1. 2300 København S</p><p id="p3"><br /><em style="bold">Amager mod Unionen holder medlemsmøde</em></p><p id="p4">Hvordan går det tidligere modtagere af EU-parlamentets Sakharov-pris - som kurdisk-tyrkiske Leyla Zana, der netop er idømt lang fængselsdom for arbejde for retten til at bruge eget sprog? ·Læs mere</p><p id="p1">Skotske Derek William Dick, eller bedre kendt som Fish spillede sin første koncert for snart 25 år siden, inden han blev en del af rockbandet Marillion i 1981.</p><p id="p2">Og med hits som "Kayleigh" og "Lavender" banede bandet vejen for det millionsælgende album "Misplaced Childhood". I 1987 besluttede han at gå solo, og siden har hans kreativitet og nytænkning opnået stor anerkendelse. Fish' musik ligger ikke så langt væk fra Marillions, og denne aften vil spille numre fra hans seneste album. Men det vil undre mange, hvis ikke han også giver numre fra succesalbummet "Misplaced Childhood".</p><p id="p3">Koncerten foregår i Amager Bio onsdag 10. oktober klokken 20.00, og billetter kan købes i forsalg på Billetnet.</p><p id="p4">Amager Bladet udlodder i samarbejde med Amager Bio 3X2 billetter til koncerten med Fish samt signerede cd'er fra det seneste album til vinderne.</p><p id="p5">For at deltage i konkurrencen skal du sende en e-mail til jmab-l.dk, hvori du skriver navn, adresse, telefonnummer i dagtimerne og svarer på, hvilket land Fish kommer fra. </p><p id="p6">Du kan alternativt vælge at benytte kuponen her på siden.</p><p id="p7">Uanset deltagelsesform skal du mærke forsendelsen "Fish" og sørge for, at din deltagelse er Amager Bladet i hænde senest fredag 5. oktober. Vinderne får direkte telefonisk besked og bliver skrevet på gæstelisten og vil få udleveret den signerede cd i døren til koncerten. Hvis vi ikke kan træffe nogen på det opgivne telefonnummer, trækker vi en ny vinder.</p><p id="p1">20-årige Amalie Dideriksen fra Amager Cykle Ring skrev cykelhistorie og leverede en vaskeægte sensation, da hun lørdag den 15.</p><p id="p2">oktober som den første dansker nogensinde vandt VM-guld i landevejscykling.</p><p id="p3">I Doha i Qatar spurtede Amalie sig til guldet foran Kirsten Wild fra Holland og Lotta Lepisto fra Finland.</p><p id="p4">Forud var gået 134,5 kilometers cykling i stegende hede. Her blev Amalie Dideriksen ramt af et styrt med 50 kilometer igen.</p><p id="p5">Men med hjælp fra feltets to andre danskere, Julie Leth og Cecilie Uttrup Ludwig, kom hun tilbage til hovedfeltet, og da rytterne nåede ind på opløbsstrækningen, lagde Amalie sig op blandt de forreste og rykkede fra sine konkurrenter på de sidste meter.</p><p id="p6">" Vores mål var en top 10. Cecilie og Julie hjalp mig under hele løbet; de sørgede for vand til mig (som var ganske vigtigt med temperaturer bliver omkring 40 grader) og bragte mig tilbage til feltet efter mit styrt. Jeg kan ikke takke jer piger nok!," skriver Amalie på sin facebookside.</p><p id="p7">Den nyslåede verdensmester landede i Kastrup i onsdags, og her blev hun modtaget med flag og blomster af familie, venner og kammerater fra Amager Cykle Ring.</p><p id="p8">Amalie Dideriksen blev efterfølgende fejret i cykleklubbens lokaler på Saltværksvej 56 i Kastrup, hvor Tårnbys borgmester Henrik Zimino holdt en tale for kommunens pt. største sportsnavn.</p><p id="p9">Amalie holder nu en velfortjent vinterpause efter et 2016, der foruden verdensmesterskabet også har budt på en 5. plads i omnium ved OL i Rio og på deltagelse i Giro Rosa.</p><p id="p1">Det er en kunst at vinde, når man ikke spiller godt. Den kunst mestrede Korsør Slagelse til fulde, da man efter en meget ujævn og i store dele af kampen mangelfuld indsats fik løbet Amager ned i de døende minutter af kampen.</p><p id="p2">Generelt er Korsør Slagelse-træner Per Berg ikke fan af midtugekampe, og da slet ikke kampe, der kolliderer med en meget imødeset landskamp mellem Danmark og Norge. Helt som ventet var der ikke andet end fire tilskuere og to skraldespande til at skabe stemning i hallen, da kampen blev fløjtet op, men den manglende interesse er ingen undskyldning for en vaklende vestsjællandsk indsats.</p><p id="p3">-Det var marginaler, der gjorde, at det ikke gik galt for os. Vi spillede på ingen måde en god kamp. Det var Magnus Stig, der i store dele af kampen tog sagen i egen hånd og rent offensivt holdt os inde i kampen, siger Per Berg.</p><p id="p4">Han har regnet sig frem til, at Korsør Slagelse med lidt god vilje spillede godt i 15 af de 60 minutter.</p><p id="p5">-Vi startede med syv gode minutter, og så hev vi sejren hjem på otte gode minutter mod kampens slutning, for i store dele af kampen var vi nede med to-tre mål, men vores forsvar vågnede op i slutningen, og det blev afgørende sammen med et par redninger fra vores keeper, siger Per Berg.</p><p id="p1">FODBOLD Et hurtigt mål efter få minutter var ikke nok for HB Køge i weekenden, da holdet måtte nøjes med et enkelt point i hjemmekampen mod Fremad Amager i 1. division.</p><p id="p2">Der var ellers bare spillet fire minutter, da Daniel Arrocha sendte HB Køge i front på Castus Park, og siden var hjemmeholdet flere gange tæt på at øge føringen, men efter pausen var det i stedet gæsterne, der overtog styringen med kampen og var mest på bolden, mens HB Køge manglede tempo og bevægelse.</p><p id="p3">Lidt over midtvejs i 2. halvleg kunne den tidligere HB Køge-forsvarer Mike Mortensen udligne til 1-1 på et hovedstød, og derved blev det.</p><p id="p4">1211 tilskuere overværede kampen i Herfølge, hvor forsvarsspilleren Alexander Ludwig blev kåret til kampens spiller for hjemmeholdet.</p><p id="p5">I næste runde gælder det på mandag klokken 19 et lokalopgør på udebane mod FC Roskilde, som har fået en skidt start på sæsonen med tre nederlag i fem kampe. Senest tabte holdet 2-0 i Helsingør.</p><p id="p6">HB Køge har ikke slået Roskilde i de seneste tre indbyrdes opgør, men lykkes det på mandag, så er der fine muligheder for at holde trit med topholdene i rækken, som aktuelt føres af Nykøbing og Helsingør.</p><p id="p1">HENNING JENSEN: Det er en ægte Amagerdreng, der onsdag 7. juni fylder 70 år. Henning Jensen, enebarn af Lis og August Jensen, og senere indehaver af tøjfirmaet Bacher, har slidt sine fodsåler ned overalt på Amager. For det er ikke kun i det lokale erhvervs-og forretningsliv, Henning Jensen, har sat store fodaftryk. Det lokale idrætsliv -og især hjerteklubben Fremad Amager -har nydt godt af Henning Jensens lederevner og passion for det ædle boldspil.</p><p id="p2">Henning Jensen gik i skole på Sundpark Skole, og fodboldkarrieren begyndte som drengespiller i Dragør Boldklub. Lille Henning blev en dag hevet ind på viceinspektør Helge Jeppesens kontor og fik besked om, at han skulle skifte til Fremad Amager.</p><p id="p3">Jeppesen var selv Fremad-mand, og så var klubskiftet en realitet.</p><p id="p4">På Sundpark Skole blev han den yngste målmand, 14 år, til at vinde Ekstra Bladets skolefodboldturnering. Foldboldkarrieren rakte kun til talentholdet i Fremad A., idet han måtte stoppe på grund af for mange skader. Henning Jensen fik efterfølgende en del tillidshverv, blandt andet som udtagelseschef, bestyrelsesmedlem og holdleder for førsteholdet.</p><p id="p5">Som udtagelseschef var han en del af Fremad Amagers 2. divisionshold, der i 1972 kvalificerede sig til landspokalfinalen mod Vejle i Idrætsparken. Fremad tabte finalen 0-2, men kom herefter i Europa Cup-turneringen for pokalvindere, da Vejle samme år vandt det danske mesterskab.</p><p id="p6">Det gav to kampe mod et albansk hold, og efter 1-1 hjemme og 0-0 ude røg Fremad A. ud af turneringen på grund af reglen om udebanemål. Men Fremad A. er opført i Guiness Book of Record som eneste hold, der aldrig har tabt en kamp i internationale turneringer.</p><p id="p7">Efter 22 års ansættelse i Skattevæsenet blev Henning Jensen ansat i faderens firma, Bacher, hvor han blev ejer og adm.</p><p id="p8">direktør.</p><p id="p9">Få dage før hans 60 års fødselsdag i 2007 blev Henning Jensen ramt af en blodprop i hjernen, og gik derefter på pension.</p><p id="p10">Han nyder nu pensionisttilværelsen -blandt andre sammen med konen Birgit, som han giftede sig med i 1969. Parret har to sønner, Lars og Peter, samt fire børnebørn, Frederik, Sebastian, Amalie og Philip.</p><p id="p1">I weekenden gik FC Amager konkurs og dermed kan alle spillerne frit skifte til andre klubber. Det har målmand Stefan Campagnolo nu gjort. Han spiller sæsonen færdig i AB som erstatning for Henrik Strøbæk, som er blevet langtidsskadet.</p><p id="p2">- Efter Henriks skade stod vi og manglede en målmand, og vi er meget glade for, at Stefan har valgt at spille i AB frem til sommer, siger direktør Ronny Saul.</p><p id="p1">"Fredag lød det som om, vi kunne køre videre indtil sæsonafslutningen, så lørdag undrede det mig, at det alligevel var slut - men jeg har selvfølgelig været indstillet på det. Nu gælder det om at hjælpe de unge spillere på kontrakt videre, så godt vi kan. Jeg vil dog ikke afskrive FC Amager endnu - heller ikke navnet. Jeg er allerede i gang med at bygge op igen. Fremads KS-hold spiller på lørdag, men jeg tvivler på, at de bliver oprykningsberettigede. Vi håber at kunne spille i Sundby Idrætspark, gerne søndag klokken 10.30 som i gamle dage."</p><p id="p2"><br /><em style="bold">Erik Truelsen, formand, Fremad Amager</em></p><p id="p3">"Jeg hang godt nok med næbbet lørdag formiddag - det har været lidt for spændende det her. Lige nu er der flere ubesvarede spørgsmål end besvarede. Men der er blevet gjort et kanon stykke arbejde for ungdomssamarbejdet, ikke mindst i Kastrup. Vi har været vildt begejstrede for det, og det giver jeg ikke frivilligt slip på. Jeg kan roligt sige, at jeg er skuffet - jeg havde nok forventet, at pengetanken var større."</p><p id="p4"><br /><em style="bold">Erik Brise, formand, Kastrup Boldklub</em></p><p id="p5">"Vi er kede af det, specielt på Fremad Amagers vegne. De afleverede et hold i 1. division og er nu degraderet til Københavnsserien. Projektet har jo ikke kørt optimalt, men det nåede aldrig rigtigt at komme i gang. Jeg har ikke overblik over konsekvenserne, men vi fire klubber har haft et super samarbejde. Hele denne historie skal glemmes, så kan der måske komme noget igen om 20 år. For idéen er stadig rigtig: at få samlet det hele og koncentrere eliten i en klub."</p><p id="p6">Kim Lykke Pedersen, formand, Kløvermarkens Forenede Boldklubber</p><p id="p7">"Jeg er ikke overrasket. Vi fire formænd har arbejdet tæt sammen og har været velinformerede gennem hele forløbet. Det er synd for Amager, for grundidéen var interessant og et stadion i Ørestaden havde været noget, der kunne samle øen. Så jeg er ærgerlig over, at det ikke blev fulgt ordentligt til dørs. Men der er gjort en masse erfaringer, som vi alle er blevet klogere af. Hvem ved, måske kommer der engang andre driftige folk til... Vi har været meget inspirerede og glade for ungdomssamarbejdet - en masse gode folk har lagt et kæmpe arbejde i det, så vi er åbne over for mulighederne, hvis vi kan komme videre."</p><p id="p8"><br /><em style="bold">Hans Vixø, formand, Dragør Boldklub</em></p><p id="p9">"Vi er enormt kede af det. Vi håbede til det sidste, at pengene kom. Vi har gjort alt, hvad vi kunne - man skulle have lanceret folkeaktier for længe siden, så kunne man måske have fået en halv til en hel million kroner ind på det. Professionel fodbold på Amager er gået fløjten lige pt., og de fleste vil jo gerne se fodbold på et rimelig højt niveau, men fodbolden på Amager er jo ikke død - otterne er på vej op i 2. division, og Fremad Amager eksisterer jo stadigvæk. Men vi må jo nok lukke ned - grundlaget for vores fanklub er jo væk..."</p><p id="p10">Jørgen Thorsen, formand for fanklubben Øens Ørne</p><p id="p11">"Det er nok meget sundt med en lille puster oven på det her - de sidste tre-fire måneder har været hårde. Fremad Amager er slidt op pt. Men vi kommer stærkt igen - det plejer vi jo. Men jeg håber, at klubberne bygger videre på samarbejdet på en eller anden facon."</p><p id="p12">Karsten Østergaard, bestyrelsesmedlem i FCA og en af initiativtagerne til en overbygning på Fremad Amagers licens</p><p id="p13"><br /><em style="bold">japeb-l.dk</em></p><p id="p1">Tophistorie fra Finans distribueret af Ritzau.</p><p id="p2">INFO: Anvendelse af Ritzaus Tophistorietjeneste forudsætter accept af vilkårene i bunden.</p><p id="p3"><br /><em style="bold">**** RITZAUS TOPHISTORIETJENESTE ****</em></p><p id="p4" /><p id="p5">Danmarkshistoriens dyreste affaldsforbrændingsanlæg er hen over sommeren løbet ind i alvorlige opstartsproblemer. I slutningen af juni brød det det spritny anlæg til 4 mia. kr. sammen, og den kommunalt ejede affaldsvirksomhed Amager Ressourcecenter (ARC) har siden måtte bede om ekstraordinær tilladelse til at oplagre tonsvis af affald. Det skriver Finans.</p><p id="p6">»En af vores leverandører har haft nogle store udfordringer, som betyder, at anlægget har været ude af drift,« siger ARC's bestyrelsesformand Lars Weiss, der er socialdemokratisk medlem af borgerrepræsentationen i København.</p><p id="p7">Det er anlæggets såkaldte fødevandspumper, der havarerede den 27. juni. Efter små to uger lykkedes det at få repareret den ene af Amager Bakkes to forbrændingsovne, som ifølge ARC har brændt affald på fuld kapacitet lige siden. Den anden af de to ovnlinjer er stadig i stykker, men den ventes at være klar til genopstart i løbet af denne uge.</p><p id="p8">Sommerens nedbrud er langt fra det første tekniske problem, som rammer prestigeprojektet, der er bygget med verdens mest miljøvenlige og komplicerede teknologi samt en 90 meter høj skibakke på toppen. Allerede i efteråret kom det frem, at hovedleverandøren, den amerikansk ejede Esbjerg-virksomhed B&amp;W Vølund, var havde lavet massive tekniske fejl, der foreløbig har kostet B&amp;W Vølund et stort trecifret millionbeløb, skriver Finans.</p><p id="p9">Også ARC er blevet ramt af ekstraudgifter på grund af de tekniske problemer. Den tidligere adm. direktør Ulla Röttger, der blev fyret for fire måneder siden efter et internt bestyrelseopgør, oplyste i oktober sidste år, at forsinkelserne ville resultere i en ekstraregning på for ARC på ca. 100 mio. kr.</p><p id="p10" /><p id="p11" /><p id="p12">Redaktionel kontakt:</p><p id="p13"><br /><em style="bold">Frede Godsk</em></p><p id="p14"><br /><em style="bold">tlf.: +4526520668</em></p><p id="p15"><br /><em style="bold">e-mail: FREDE.GODSK@finans.dk</em></p><p id="p16" /><p id="p17" /><p id="p18">**** DENNE ARTIKEL OG BILLEDMATERIALE ER VIDEREFORMIDLET AF RITZAUS BUREAU PÅ VEGNE AF Finans ****</p><p id="p19">Betingelser for brug af materiale fra Ritzaus Tophistorietjeneste:</p><p id="p20">- Forkortelser kan foretages i overensstemmelse med god citatskik.</p><p id="p21">- En artikel må forkortes, men ikke tilføjes stramninger eller udtryk, som afsenderen ikke kan stå inde for.</p><p id="p22">- Det skal tydeligt fremgå, hvilket medie artiklen kommer fra. Ansvaret herfor ligger hos mediet, der videreudnytter indholdet - også hvor afsenderen måtte have glemt at inkludere kildehenvisning ved udsendelse.</p><p id="p23">- Ritzau må ikke krediteres for artiklen eller angives som kilde.</p><p id="p24">- Materialet må ikke videreudnyttes kommercielt andet end i egne udgivelser.</p><p id="p25">- Hvis afsenderen har indsat link i artiklen, opfordres der til altid at publicere dette ved videreudnyttelse.</p><p id="p26">VIGTIGT VEDR. BRUG AF BILLEDE:</p><p id="p27">- Hvis der er tilknyttet billedmateriale til artiklen må dette anvendes i forbindelse med publicering.</p><p id="p28">- Rettigheden til anvendelse af billedet er dog udelukkende til brug i sammenhæng med nærværende tophistorie, og må således ikke arkiveres med henblik på genanvendelse i andre sammenhænge.</p><p id="p29">- Anvendelse skal altid ske med angivelse af den oplyste billedbyline (fotograf og medie)</p><p id="p1">Når legen med bolden eller danseskoene er slut, kan brugerne af den selvejende institution kultur-og idrætshuset Prismen stille sulten i en økologisk café, som efter planen snart bliver indrettet til ' økologisk spisehus' med langborde og dagens ret til 70-75 kr.</p><p id="p2">Det er en lille solstrålehistorie, da det hidtil har været meget op ad bakke for intentionerne om at omlægge diverse idrætsanlæg i København til økologi. Kostrådene er aldrig for alvor bundfældet i mikrobølgeovnene og frituren i cafeteriaerne ude i sportshallerne, hvor menukortet ofte er gennemsyret af dårlig madstil. Her bliver stanken af friture skyllet væk med cola og fadbamser, mens kunderne må kigge langt efter økologi.</p><p id="p3">Men Prismen er et bevis på, at tingene kan gøres på en anden måde. Det 3.400 kvadratmeter store idrætsog kulturhus mellem Holmbladsgade og Prags Boulevard på Amager har et menukort, hvor 95-100 pct.</p><p id="p4">af råvarerne er økologiske, og det har udløst et økologisk spisemærke i guld.</p><p id="p5"><br /><em style="bold">Interessant kobling</em></p><p id="p6">Prismen er ikke et idrætsanlæg i traditionel forstand. Husets utraditionelle udformning lægger op til nytænkning af idrætten og er mere et sted, hvor idræt og kultur kan inspirere hinanden.</p><p id="p7">Det koncept fandt ejerne af suppe-og cocktailbarkonceptet Soupanatural så interessant, at de før årsskiftet sagde ja til at drive husets spisested.</p><p id="p8">-Vi dyrker selv megen sport, og koblingen mellem sport, kultur og sund mad er interessant, siger Nicolai Jæpert fra Soupanatural.</p><p id="p9">Han betegner det som vanvittigt at sende børn til sport, hvor den eneste mad, de kan købe, bliver halet op af en friture eller består af slik.</p><p id="p10"><br /><em style="bold">En torn i øjet</em></p><p id="p11">Soupanatural har netop åbnet sin anden økologiske suppeog cocktailbar i København. På Guldbergsgade på Nørrebro har Soupanatural i et par år været en fast del af gadebilledet, mens den nye filial i Skt. Peders Stræde åbnede i februar.</p><p id="p12">Vi har ikke været vant til at servere ret megen mad, så i Prismen har vi ansat en uddannet kok, og vi har planer om at indrette caféen, så den også kommer til at fungere som et økologisk spisehus, siger Nicolai Jæpert, der ikke lægger skjul på, at det er en udfordring at sælge økologi til borgerne på Amager.</p><p id="p13">-En del brokker sig over prisen, og økologi er en torn i øjet på mange, siger den københavnske iværksætter, der holder åbent i køkkenet alle ugens dage.</p><block><p>Amager Metro Gruppen kalder ny undersøgelse af nedgravning for værdiløs. </p></block><p id="p1">THISTED: Mindre end en måned inden lejekontrakten udløber, har kolonihaveforeningen Amager nu præsenteret ejeren for et tilbud om at købe den godt 10.600 kvm. store grund midt i Thisted for 1,4 mio. kr.</p><p id="p2">Det er næsten dobbelt op i forhold til den pris, som entreprenør Henrik Bojsen Jensen tilbage i 2006 gav for grunden. Og det er mere end seks gange den offentlige vurdering. Men de 1,4 mio.</p><p id="p3">svarer til det beløb, som et flertal af haveforeningens medlemmer i januar sagde ja til, at de ville være med til at låne.</p><p id="p4">-Det er ikke nogen ringe pris, mener Preben Jacobsen, formand for Kolonihaveforbundet, som er parat til at låne foreningen pengene, så foreningens medlemmer -på andelsbasis -kan blive ejere af området.</p><p id="p5">Vurdering: 500.000 kr.</p><p id="p6">Henrik Bojsen Jacobsen har ifølge Preben Jacobsen forlangt to millioner kroner for grunden. Men en rimelig salgspris vil være 500.000 kr. ifølge en vurdering, som EDC-mægler Jørgen Gravesen har lavet på bestilling fra Kolonihaveforbundet.</p><p id="p7">Den pris er dog beregnet under forudsætning af, at området fortsat skal være udlagt til rekreative formål.</p><p id="p8">Henrik Bojsen Jensen har ikke lagt skjul på, at han i sin tid købte området med henblik på, at der skulle bygges boliger. Og i efteråret 2014 var han tæt på at få kommunalbestyrelsens ja til et byggeprojekt.</p><p id="p9">Men forslaget faldt, da stemmene stod lige, 13-13.</p><p id="p10"><br /><em style="bold">Politisk opbakning</em></p><p id="p11">Nu mener haveforeningen og Kolonihaveforbundet at have fået politisk opbakning fra i hvert fald de største grupper i kommunalbestyrelsen til, at området skal bevare sin nuværende status som rekreativt område.</p><p id="p12">Og formanden for den socialdemokratiske gruppe, Ulla Vestergaard -der i 2014 var en af to socialdemokrater, som stemte for boligprojektet -bekræfter, at der nu er enighed i gruppen om, at et boligbyggeri på Amager ikke bliver vedtaget med Sstemmer: -Det er et rekreativt område, og det vil vi ikke ændre på, fastslår hun.</p><p id="p13">Også fra Venstres gruppeformand, Niels Jørgen Pedersen -der ligeledes støttede boligprojektet -er der nu opbakning til kolonihaveforeningen, omend med forbehold: -Jeg vil ikke påvirke en forhandlingssituation til hverken den ene eller den anden side, og jeg kan ikke udstede en garanti for al fremtid. Men jeg synes, det er en rigtig god idé, at de køber området. Der er nok af steder, man kan bygge boliger, siger han.</p><p id="p14">Henrik Bojsen Jensen -som via sin advokat har sendt et brev til kolonihaveforeningen om, at området skal være ryddet inden 1.</p><p id="p15">maj -ønsker ikke over for Thisted Dagblad at kommentere hverken købstilbuddet eller oplysningen om, at han har forlangt to millioner kroner for grunden.</p><p id="p16"><br /><em style="bold">Tredobling af lejen</em></p><p id="p17">Men en købspris på 1,4 mio.</p><p id="p18">kr. vil den årlige leje af kolonihaverne i alle tilfælde blive mere end tredoblet -fra 3,85 kr. til omkring 13 kr. pr.</p><p id="p19">kvadratmeter.</p><p id="p20">Prisen vil dog ikke blive voldsom høj, sammenlignet med andre haveforeninger med selveje, understreger Preben Jacobsen.</p><p id="p21">-Medlemmerne har sagt ja og ved, hvad de går ind til, fastslår haveforeningens formand. Hans Jørgen Thomsen.</p><p id="p22"><br /><em style="bold">FAKTA</em></p><p id="p23"><br /><em style="bold">KOLONIHAVEFORENINGEN AMAGER</em></p><p id="p24"> Kolonihaverne mellem Nørregade og Thisted Å blev grundlagt af brugsforeningen Thisted Arbejderforening i 1891 og er i dag en af landets ældste kolonihaveforeninger.</p><p id="p25"> Da Thisted Arbejderforening blev en del af FDB (nu Coop) fik haveforeningen to tilbud om at købe kolonihaverne for 250.000 kr., men takkede nej. I stedet blev området solgt for 750.000 kr.</p><p id="p26">til Henrik Bojsen Jensen, indehaver af HBJ Projektudvikling.</p><p id="p3">Det varen varm dag inde i byen forleden. Så det måtte være en passende dag at afprøve københavnernes nye badestrand, Amager Strandpark. Men Øresunds vand var koldt, og kun min datter, der er bedre foret end mig, kastede sig uforfærdet ud i det.</p><p id="p4">Den kølige vind, der bød mig at beholde skjorten på, skabte hurtige omdrejninger i de 20 vindmøller, som ude i sundet mod nord afgrænser det nye rekreative område fra Prøvestenens mængder af brændstoftanke med forbrændingen Lynettens ranke skorstene som baggrund. Lyset var skarpt og klart, man kunne mod øst se det 190 meter høje boligtårn Turning Torso som en hvid pind stukket i jorden for at markere Malmø, og flyspottere havde ingen problemer med at skelne kendetegnene på maskinerne, der i et væk lettede fra Kastrup Lufthavn og steg op over Øresundsbroen i syd.</p><p id="p5">Med den udsigt glemmer man aldrig, at man er midt i en storby. Man er ikke i tvivl om, at dette er en rigtig bystrand. Mod vest bag strandvejen er Vilhelm Lauritzens tegnestue ved at opføre en række boligstænger, Øresund Strandpark, der ikke umiddelbart gør den navnkundige tegnestue større ære. De monotone, noget uelegante bygninger ser ud til fra alle vinkler at strække sig mod havudsigten - sikkert for at prioritere beboernes udsyn og dermed ejendomspriserne over de forbipasserendes øjenlyst. Salget af disse ejendomme er delvist med til at finansiere den ny store badestrand.</p><p id="p6">Amager Strandparker enorm. Den synes at blive ved og ved. Den består først og fremmest af en helt nyanlagt 3 km lang kunstig ø. Det har både skabt en op til 400 meter bred lagune med stille og lidt varmere vand og gjort, at den tidligere så lavvandede Amager Strand nu kan tilbyde en god svømmedybde på den anden side øen.</p><p id="p7">På det længste, nordlige stykke af øen er der anlagt fine klitter, hvor marehalm vil vokse op. Det sydlige stykke rummer foruden strand en grønning og en parkeringsplads. Sandet er forholdsvist groft med mange store sten ind imellem. Man kan sagtens gå på bare tæer i det, og der er sikkert udmærkede tekniske og økonomiske forklaringer på netop det valg, men fornemmelsen er ikke desto mindre ret grov. Man skal se sig for, at man ikke slår sine tæer mod en større sten, og jeg anbefaler, at man ikke kaster sig i sandet. Men altså hele 4,6 km badestrand er det blevet til. Og det er aldeles imponerende, når man tænker på, at det hele er menneskeskabt.</p><p id="p8">Mindre imponerende var det, at der på en dag, hvor der var tyndt befolket og meget langt fra de 50.000 besøgende, anlægget er proportioneret til, alligevel var kø ved toiletterne i en af de nye strandstationer.</p><p id="p9">De fire stationer gentager i lille skala hele øens langstrakte flade vinkelform. De rejser sig som ramper af sandet i en flad vinkel med spidsen mod vandet. Stationerne er endnu ikke helt færdige, men vil huse både udkigsposter, kiosker, toiletter og livreddere, når de er klar. Indtil da er der parkeret pølsevogne foran de ufærdige kiosker, og livredderne har deres udstyr i skurvogne. Strandstationerne minder lidt om bunkerne på Vestkysten med deres rå betonfacader, ikke nogen hyggelig reference - det er forståeligt, at en graffitimaler allerede har pyntet på 'Station 2'.</p><p id="p10">Det erellers en fremragende, 25 år gammel ide, der nu er ført ud i livet med en glimrende helhedsplan, i en udførelse, der umiddelbart synes på det jævne. Der er tænkt stort, skabt tilsvarende kapacitet og måske gjort mindre ud af detaljeringen. Retfærdigvis skal det siges, at projektet ikke stod helt færdigt ved indvielsen i sidste uge, og at der stadig arbejdes på at færdiggøre området. Det kan blive endnu bedre.</p><p id="p11">Når metroenstredje fase engang er etableret, vil der kun være seks minutter fra Kongens Nytorv og 12 minutter fra Frederiksberg station herud. Begejstringen er forståelig fra de ansvarlige politikeres hold. Lidoen i Venedig og Rio de Janeiro har været nævnt som referencer i projektet - det er noget overdrevet ikke mindst det køligere klima taget i betragtning. Lad os nøjes med at sige, at København nu også er blevet udstyret med en ordentlig strand efter forbillede fra Køge Bugt Strandpark. Og en stor tak for det.</p><p id="p12"><a href="mailto:karsten.ifversen@pol.dk">karsten.ifversen@pol.dk</a></p><p id="p1"> En gennemsigtig maske, en grå slange og en blinkende computer på et rullebord. 
Sådan ser den nye behandlingsmetode for KOL ud (Kronisk Obstruktiv Lungesygdom) - i gamle dage kaldet rygerlunger. 
Den mobile respirator hjælper ligesom en almindelig respirator patienten med at trække vejret. Men behandlingen er så skånsom, at patienten ikke længere skal indlægges på hospitalernes intensivafdeling, og det frigør værdifulde pladser, som bl.a. kan bruges til andre patienter. På Amager Hospital har man høstet seks måneders erfaring med den nye behandling.
»Vi har frigjort 15 pct. flere pladser på intensivafdelingen. Før kunne vi risikere at skulle flytte patienter til et andet hospital, hvis sengene var optaget. Nu er der mere plads, bl.a. til patienter, som har andre sygdomme end KOL,« siger Henriette Enevoldsen, der er overlæge på lungemedicinsk afdeling på Amager Hospital. 

<br /><em style="bold">Tilfredse patienter
</em><br />
Den nye behandlingsform er blevet godt modtaget af patienterne. 
Oftest varer behandlingen med den mobile respirator ikke mere end 24 timer, og patienten kan foretage langt flere ting, end hvis han eller hun lå i en almindelig respirator. 
Den nye metode er også langt mere komplikationsfri for patienterne, og de kommer hurtigere ud af den akutte fase.
»Patienterne er ikke tvunget til at være sengeliggende, men kan eksempelvis selv tage masken af og hermed klare indtagelse af mad og drikke, tale med andre og klare personlige fornødenheder under selve behandlingen,« siger Puk Vestergaard, der er afdelingssygeplejerske på lungemedicinsk afdeling.
En af de patienter, der har prøvet både den gamle og den nye respirator, er 56-årige Jan Nilsson. 
Han blev i 2001 indlagt på Amager Hospital med KOL og tilbragte tre døgn i en respirator. 
»Det var en meget ubehagelig oplevelse bare at ligge der. Jeg kunne ikke snakke med nogen, og jeg fik svære hallucinationer,« siger han. 
I 2004 blev Jan Nilsson igen indlagt, men denne gang blev han hurtigt flyttet til lungemedicinsk afdeling. 
»Det var meget positivt. Jeg havde en helt anden frihed, og pludselig kunne jeg følge med i, hvad der skete. Jeg kunne tale med venner og samarbejde meget bedre med læger og sygeplejersker,« siger han.

<br /><em style="bold">Flere i behandling
</em><br />
Henriette Enevoldsen skønner, at cirka 70.000 københavnere lider af KOL, men Amager Hospital er sammen med Esbjerg Sygehus ene om at tilbyde danskerne den nye mobile behandling for KOL på sengeafdelingerne. Henriette Enevoldsen håber, at den vil brede sig til resten af hovedstadens hospitaler.
»Behandlingen af patienten er jo blidere og mere effektiv, og det er påvist, at den redder liv. Vi sikrer samtidig, at vi kan tage flere ind på intensivafdelingen,« siger hun. 
Den 18. november kan man i anledning af international KOL-dag gratis få målt sin lungefunktion på Amager Hospital.
</p><p><a href="mailto:morten.runge@jp.dk">morten.runge@jp.dk</a></p> <hl2>Fakta: KOL  Kronisk Obstruktiv 
Lungesygdom
</hl2><p>KOL er en kronisk lungesygdom, som gør, at man har svært ved at trække vejret. De små luftveje bliver forsnævret, og under hurtig vejrtrækning kan de næsten klappe helt sammen, så det bliver meget svært at trække vejret.<br /></p><p>
De vigtigste tegn på KOL er åndenød og hoste.
<br /></p><p>90 pct. af alle tilfælde af KOL er forårsaget af rygning.
Kilde: Astrazeneca

</p><p>Rettelse 10.11.2004</p><p>I anledning af den internationale KOL-dag (Kronisk Obstruktiv Lungesygdom) kan man på Amager  Hospital den 17. november mellem kl. 10 og 12 gratis  få testet sin lungekapacitet. Af en artikel i JP København  den 29. oktober fremgik det fejlagtigt, at datoen  var den 18. november. Redaktionen beklager fejlen.</p><p id="p1">NATTERAVNENE: Velkommen til en special-udgave af » Mit Amager « . I anledning af julen gik foreningen Natteravnene fra Sunbyvester og Urbanplanen på gaden for at deltage i årets juleoptog på Amagerbrogade. Natteravnene havde iklædt sig ekstra varmt tøj under de gule jakker, oplyser » Rollator John « , som har været en del af Natteravnene i en årrække, og i dagens anledning af udskiftet rollatoren med en solid, skridsikker sok. Han var lidt bekymret for, hvordan han kunne klare turen med hans stok, der afslørede, at bentøjet sikkert ikke er, hvad det har været. Men som han sagde: » Jeg glemte problemerne og den glatte vejbane, med den dejlige musik, pigegarder og de tusindvis af børn og voksne langs begge sider af Amagerbrogade, der flittigt vinkede til os. « » Trætte var alle, da juleoptoget sluttede nede i Amagerbankens kælder til juleboller og en forfriskning, og oplevelsen kunne vi mærke flere dage efter, « fortæller » Rollator John « , der denne lørdag gjorde ' Mit Amager' til ' Vores Amager'. </p><p id="p1">På Bold.dk kunne man blandt andet læse, at Tunc er en angriber med den fart og aggressivitet, som alle klubber er på udkig efter. Sin unge alder til trods har han imponeret alle med sin attitude og arbejdsiver.</p><p id="p2">På US10 er vi meget stolte af Tunc, især fordi han også her viser respekt, selvstændighed og ansvarlighed.</p><p id="p3">Dette fik vi vist ham midt i januar, hvor vi til en fællessamling overraskede Tunc med et besøg fra Fremad Amager. De udførte et live interview med ham foran hele skolen, og en glad og stolt dreng fik lykønskninger fra såvel skolekammerater som lærere.</p><block><p></p></block><p id="p1">AMAGER STRANDPARK: Helga Mark har siden 2013 agiteret for, at en nedlagt kørestolsrampe i Amager Strandpark, der gav Helga og andre kørestolsbrugere adgang til en dukkert i Øresund, blev genetableret.</p><p id="p2">Og i tirsdags fik hun lønnen for sin stædighed, da samtlige partier i Københavns Borgerrepræsentation i et budgetforlig afsatte penge til en ny kørestolsrampe i strandparken.</p><p id="p3">» Jeg havde ikke regnet med, at det gik så hurtigt, jeg troede først de blev enige til mødet i Borgerrepræsentationen 4. oktober. Så det var virkelig en lettelse, « fortæller Helga Mark.</p><p id="p4">Hun har siden slutningen af august siddet på rådhusets gange med sin egen enmandsdemonstration, når der var møde i teknik-og miljøudvalget samt økonomiudvalget. Under budgetforhandlingerne har hun siddet uden for forhandlingslokalet hver dag, for at politikerne ikke skulle glemme hende og baderampen.</p><p id="p5">» I går var den længste dag, der sad jeg der fra klokken 8.30 og indtil Frank Jensen gik hjem klokken 19.30. Alle politikerne kom hen og hilste på mig og sagde » Tillykke Helga « . Jeg var fuldstændig udmattet, da jeg kom hjem -det har kostet kræfter. Men jeg er glad, « siger Helga Mark.</p><p id="p6"><br /><em style="bold">Ligeglad hvor den ligger</em></p><p id="p7">Det var første gang, at politikerne i Borgerrepræsentationen fik mulighed for at sætte en kørestolsrampe på budgettet. Siden åbningen af Amager Strandpark har drift og beslutninger om nyetableringer ligget i Amager Strandpark I/ S, hvor Frederiksberg Kommune ejede en lille andel.</p><p id="p8">Men Københavns Kommune købte Frederiksberg ud, og siden årsskiftet har driften af strandparken været kommunal. Det har betydet en effektivisering, hvorfra midlerne kommer til baderampen, der vil blive etableret til næste år.</p><p id="p9">» Jeg vidste jo godt, at det først ville blive til næste sæson og ikke i morgen, og det er fint nok. Og jeg er også ligeglad, om den kommer til at ligge, hvor den forrige lå, eller om den bliver etableret ved Helgoland -bare den er der, « siger Helga Mark.</p><p id="p10">I budgetoplægget har forvaltningen anbefalet en etablering ved badeanstalten Helgoland frem for hvor den tidligere rampe lå, lige nord for strandstation 5.</p><p id="p11">UAlle politikerne kom hen og hilste på mig og sagde » Tillykke, Helga.</p><p id="p12">« Jeg var fuldstændig udmattet, da jeg kom hjem -det har kostet kræfter. Men jeg er glad.</p><p id="p13">HELGA MARK, glad kørestolsbruger.</p><p id="p1">Amager Vest vil opleve en eksplosiv befolkningstilvækst på 35% i 2027. Et byggeboom i Ørestad og familier med flere børn, der vælger at blive boende i den grønne del af København, lægger et væsentligt pres på skolekapaciteten i Amager Vest både nu og i fremtiden. "Vi oplever aktuelle og forudsigelige kapacitetsproblemer næsten overalt både i antal spor og i mulighederne for bevægelse og idræt. Derfor har vi rettet henvendelse til Københavns Kommunes Børne og Ungdomsudvalg, hvor vi udtrykker vores bekymring" siger Kresten Thomsen, medlem af Amager Vest Lokaludvalg og tovholder for lokaludvalgets arbejdsgruppe vedr. børn og unge.</p><p id="p2">Brug for åbenhed og dialog Bekymringen rejses på baggrund af de henvendelser lokaludvalget får fra forældre og ledere fra flere skoler, samt fra den seneste tids skriverier i lokalpressen. "Vi er i lokaludvalget opmærksomme på, at hovedparten af vores information kommer fra mennesker, som har problemerne meget tæt inde på livet. Derfor er der brug for åbenhed og dialog om, hvordan Københavns Kommune ser problemstillingerne og hvilke løsninger, den forestiller sig" siger Kresten Thomsen.</p><p id="p3"><br /><em style="bold">Allerede presset</em></p><p id="p4">Et kapacitetsproblem, der allerede kan mærkes. Skolen på Islands Brygge er tæt på overfyldt. Der vil først stå en ny skole om fem år. Det er stadig uklart, hvordan tilflytterne i Havnestad, skal få deres børn i skole i mellemtiden. Beboerne i Havnestaden hævder, at Københavns Kommunes prognoser for børnetallet i Havnestaden er sat for lavt, og at den nye skole på Artillerivej derfor vil være for lille, når den åbner. Amager Fælled Skole er overfyldt, men tiltænkes flere spor. Samtidig planlægges det, at bygge et fritidshjem i dens præmierede gårdmiljø, og dermed begrænse skoleelevernes i forvejen begrænsede udeareal. Skolen mangler desperat idrætsfaciliteter med tidssvarende omklædningsfaciliteter. Derudover er der de børn, som skal bo i de 1.000 boliger, som i løbet af få år, vil blive bygget på Faste Batterigrund.</p><p id="p5">Peder Lykke Skolen er fuld. Skolen efterspørger finansiering af deres udearealer og sikring af deres skoleveje. Dyvekeskolen har måske plads til lidt flere elever. Dem kan de dog ikke få, uden drastiske ændringer i flere skoledistrikter, som næppe vil gå stille af. Skolen står desuden til at miste en del, af deres i forvejen begrænsede udeareal. I Ørestad er 100 elever er på vej i pavilloner eller en anden løsning, som skal gøre det ud for Kalvebod Fælled Skole de næste to år.</p><p id="p1">TÅRNBY: Amager-politikeren Martin Henriksen (DF) er ikke imponeret over justitsminister Søren Pind (V), der i et svar om nedlukningen af beredskabspatruljen på Station Amager blot henviser til en skrivelse fra Københavns Politi.</p><p id="p2">Martin Henriksen havde bedt ministeren kommentere nedlukningen og vurdere om der er grænser for, hvor meget man kan og bør centralisere.</p><p id="p3">» Det er skuffende, at ministeren ikke kan levere et bedre svar. Det må jeg sige, men vi står tit alene i Folketinget, når det handler om at passe på politiet. Det lader vi os nu ikke slå ud af, så vi kæmper videre. Løsningen er, at vi begynder at optage flere elever. Alle danskere fortjeneter et stærkt politi, og det gælder også i København, Dragør og Tårnby, « siger Martin Henriksen til Amager Bladet.</p><p id="p4"><br /><em style="bold">Flere elever skal uddannes</em></p><p id="p5">Som en reaktion på sager om lukninger af politinærstationer, ikke bare på Amager, men i hele landet, vil Dansk Folkeparti nu have justeret det politiforlig, som partiet indgik med regeringen, Konservative, Liberal Alliance og Socialdemokraterne i efteråret.</p><p id="p6">» I politiforliget for 2016 fik vi igennem, at der på landsplan skal uddannes flere betjente og at der skal etableres en ny politiskole. Det er sådan set på plads, og det er disse elementer, som Dansk Folkeparti nu vil fremrykke, « siger Martin Henriksen » Jeg mener også, at andre myndigheder som eksempelvis Hjemmeværnet og Forsvaret i en periode kan gå ind og aflaste politiet, og på den måde være med til at frigøre betjente til de borgernære opgaver. Vi kigger på alle muligheder, og vi lader os ikke slå ud af, at en Venstre. minister ikke kan levere et ordentligt svar i første hug. De skal som regel løbes i gang først. Der kommer som sagt flere betjente, for det har vi allerde fået igennem, men vi så bestemt gerne, at de kom lidt hurtigere ud, « siger Martin Henriksen.</p><p id="p7">Justitsministerens besvarelse til Martin Henriksen er indhentet hos Københavns Politi og er en gentagelse af tidligere udsendt skrivelse til de berørte kommuner.</p><p id="p8">Her forklarer politidirektør Thorkild Fogde, at centraliseringen sker som følge af dansk politiets øgede arbejdsmængde i forhold til terror og bevogtning af grænserne.</p><p id="p9">Thorkild Fogde forsikrer, at selvom antallet af udkørselssteder for den uniformerede patruljekørsel reduceres fra fire til tre, vil der fortsat være lav responstid.</p><p id="p10">» Det vil som hidtil være vagtchefens opgave at sikre en passende placering af patruljerne i hele politikredsen, så politiets responstid fortsat er lav i alle dele af hovedstadsområdet, herunder også i Tårnby og Dragør kommuner.</p><p id="p11">» Reduktionen af udkørselssteder i politikredsen ændrer ikke herpå, og den eksisterende borgernære og forebyggende politiindsats, der bl. a.</p><p id="p12">er forankret i lokalpolitiet, påvirkes ikke af denne beslutning, « skriver politidirektøren.</p><p id="p13">Vi lader os ikke slå ud af, at en Venstreminister ikke kan levere et ordentligt svar i første hug. De skal som regel løbes i gang først.</p><p id="p14">MARTIN HENRIKSEN, medlem af Folketinget, Dansk Folkeparti.</p>